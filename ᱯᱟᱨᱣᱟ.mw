'''ᱯᱟᱨᱣᱟ'''  ᱫᱚ ᱜᱚᱴᱟ ᱡᱮᱜᱮᱛ ᱨᱮ ᱠᱚ ᱧᱮᱞᱚᱜ ᱠᱟᱱ ᱪᱮᱬᱮ ᱠᱟᱱᱟ ᱠᱚ ᱾ ᱱᱩᱭ ᱫᱚ ᱫᱤᱱᱟᱹᱢ ᱩᱰᱟᱹᱣᱜ ᱠᱟᱱᱤᱡ ᱪᱮᱬᱮ ᱠᱟᱱᱟᱭ, ᱟᱡᱟᱜ ᱦᱚᱲᱢᱚ ᱫᱚ ᱤᱞ ᱛᱮᱜᱮ ᱮᱥᱮᱫ ᱠᱚᱜᱼᱟ ᱾  ᱢᱚᱪᱟ ᱨᱮ ᱢᱤᱫ ᱦᱩᱰᱤᱧ ᱴᱷᱚᱱᱴᱟ ᱛᱟᱦᱮᱸᱱᱟ ᱾ ᱱᱩᱠᱩᱣᱟᱜ ᱰᱟᱴᱟ ᱫᱚ ᱵᱟᱹᱱᱩᱜᱼᱟ ᱾ ᱵᱟᱨᱭᱟ ᱡᱟᱝᱜᱟ ᱢᱮᱱᱟᱜᱼᱟ, ᱚᱱᱟ ᱛᱮᱰᱮ ᱟᱵᱚᱜᱼᱟᱭ ᱫᱟᱨᱮ ᱰᱟᱹᱨ ᱠᱚᱨᱮ ᱟᱨ ᱚᱱᱟ ᱛᱮᱜᱮ ᱡᱟᱦᱟᱸᱱᱟᱜ ᱠᱚᱭ ᱦᱟᱞᱟᱝᱟ ᱾ ᱡᱟᱝᱜᱟ ᱨᱮᱱᱟᱜ ᱢᱟᱬᱟᱝ ᱥᱮᱫ ᱨᱮ ᱯᱮᱭᱟ ᱠᱟᱹᱴᱩᱵ ᱟᱨ ᱯᱟᱹᱪᱷᱞᱟᱹ ᱥᱮᱫ ᱨᱮ ᱢᱤᱫᱴᱟᱝ ᱠᱟᱹᱴᱩᱵ ᱢᱮᱱᱟᱜᱼᱟ ᱾ ᱱᱩᱠᱩ ᱪᱮᱬᱮ ᱫᱚ ᱢᱟᱹᱱᱢᱤ ᱠᱚ ᱥᱟᱶ ᱥᱟᱹᱜᱟᱹᱭ ᱡᱚᱲᱟᱣ ᱟᱹᱰᱤ ᱠᱚ ᱠᱩᱥᱤᱜᱼᱟ ᱾ ᱚᱱᱟ ᱛᱮ ᱚᱲᱟᱜ ᱠᱚᱨᱮ ᱦᱚᱸ ᱱᱩᱠᱩ ᱫᱚ ᱟᱹᱥᱩᱞ ᱠᱟᱛᱮ ᱠᱚ ᱫᱚᱦᱚ ᱠᱚᱣᱟ ᱾ ᱦᱳᱲᱳ, ᱡᱟᱝ, ᱵᱟᱫᱟᱢ ᱟᱨ ᱫᱟᱹᱞ ᱡᱟᱹᱛ ᱨᱮᱱᱟᱜ ᱡᱤᱱᱤᱥ ᱠᱚ ᱡᱚᱢ ᱠᱚ ᱠᱩᱥᱤᱭᱟᱜᱼᱟ ᱾ ᱥᱤᱧᱚᱛ ᱨᱮᱫᱚ ᱯᱩᱸᱰ ᱟᱨ ᱦᱮᱸᱫᱮ ᱞᱤᱞ ᱢᱮᱥᱟ ᱨᱚᱝ ᱨᱤᱱ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱥᱮᱫᱟᱭ ᱡᱩᱜᱽ ᱨᱮ ᱫᱚ ᱱᱩᱠᱩ ᱦᱚᱛᱮᱛᱮ ᱛᱮ ᱪᱤᱴᱷᱤ ᱥᱟᱠᱟᱢ ᱠᱚ ᱮᱯᱮᱢ ᱠᱟᱱ ᱛᱟᱦᱮᱸᱫ ᱾
