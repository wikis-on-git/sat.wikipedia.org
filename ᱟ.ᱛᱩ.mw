== ᱢᱟ.ᱱᱢᱤ ᱫᱚ ᱟ.ᱛᱩ ᱫᱤᱥᱚᱢ ᱠᱟᱛᱮᱠᱚ ᱛᱟᱦᱮᱸᱱᱟ ᱾ ᱚᱱᱠᱟᱜᱮ ᱥᱟᱱᱛᱟᱲ ᱠᱚ ᱞᱟ.ᱜᱤᱫ ᱦᱚᱸ ᱟ.ᱛᱩ ᱫᱤᱥᱚᱢ ᱢᱮᱱᱟᱜ-ᱟ ᱾ ᱥᱟᱱᱛᱟᱲᱠᱚ ᱦᱚᱸ ᱟ.ᱛᱩ ᱨᱮ ᱛᱟᱦᱮᱱ ᱞᱟ.ᱜᱤᱫ ᱢᱟᱬᱟᱝ ᱫᱚ ᱟ.ᱛᱩᱠᱚ ᱛᱮᱸᱜᱮᱱᱟ ᱾ ᱟ.ᱛᱩ ᱛᱮᱸᱜᱮᱱ ᱢᱟᱬᱟᱝ ᱨᱮ ᱚᱛ ᱦᱟᱥᱟ ᱨᱮᱱᱟᱜ ᱨᱚᱝ, ᱥᱤᱵᱤᱞ, ᱜᱩᱱ ,ᱜᱚᱲᱦᱚᱱ,ᱫᱟᱨᱮ,ᱫᱷᱤᱨᱤ,ᱫᱟᱜ,ᱰᱟᱦᱟᱨ ᱠᱚ ᱠᱚ ᱪᱤᱭᱟ.ᱭᱟ ᱾ ᱚᱱᱟ ᱛᱟᱭᱚᱢ ᱫᱚ ᱢᱤᱫ ᱯᱚᱦᱟ ᱛᱤᱨᱤᱞ ᱫᱟᱨᱮ ᱵᱟᱝ ᱠᱷᱟᱱ ᱯᱚᱦᱟ ᱥᱟᱨᱡᱚᱢ ᱫᱟᱨᱮ ᱠᱚ ᱪᱤᱭᱟ.ᱭᱟ ᱾ ᱚᱱᱟ ᱫᱟᱨᱮ ᱵᱩᱴᱟ.ᱨᱮ ᱛᱟᱥᱟᱫ ᱠᱚ ᱨᱟᱪᱟᱜ ᱯᱷᱟᱨᱪᱟ ᱠᱟᱛᱮ ᱠᱚ ᱜᱩᱨᱤᱡ ᱯᱷᱟᱨᱪᱟᱭᱟ ᱾ ᱱᱚᱶᱟ ᱡᱟᱦᱟᱸᱭᱮ ᱠᱟ.ᱱᱤᱭᱟ,ᱩᱱᱤᱫᱚ ᱮᱭᱟᱭ ᱢᱟᱦᱟ ᱱᱤᱨᱵᱟᱨ ᱮ ᱛᱟᱦᱮᱸᱱᱟ ᱾ ᱰᱟᱺᱜᱽᱣᱟᱹ ᱠᱚᱲᱟ ᱠᱷᱟᱱ ᱟ.ᱰᱤ ᱱᱟᱯᱟᱭᱚᱜ-ᱟ ᱾ ᱟᱫᱚ ᱚᱱᱟ ᱜᱩᱨᱤᱡ ᱯᱷᱟᱨᱪᱟᱨᱮ ᱢᱟᱨᱟᱝ ᱵᱳᱨᱳ ᱧᱩᱛᱩᱢ ᱛᱮ ᱯᱮ ᱴᱤᱰᱟᱜ ᱥᱤᱸᱫᱩᱨ ᱠᱚ ᱴᱤᱰᱟ.ᱜᱽ-ᱟ ᱾ ᱚᱱᱟ ᱴᱤᱰᱟᱜ ᱥᱤᱸᱫᱩᱨ ᱨᱮ ᱟᱫᱽᱣᱟ ᱯᱩᱸᱰ ᱦᱳᱲᱳ ᱢᱤᱫ ᱪᱩᱯᱩᱫ ᱵᱟᱝ ᱠᱷᱟᱱ ᱯᱮ ᱪᱩᱯᱩᱫ ᱠᱚ ᱪᱩᱨᱩᱡ-ᱟ ᱾ ᱚᱱᱟ ᱫᱚ ᱵᱩᱫᱟ. ᱠᱷᱚᱱ ᱱᱟᱥᱮ ᱪᱷᱟᱰᱟ ᱧᱚᱜ ᱨᱮ ᱾ ᱟᱫᱚ ᱚᱱᱟ ᱵᱩᱫᱟ.ᱨᱮ ᱢᱤᱫᱴᱟ.ᱝ ᱟᱨᱟᱜ ᱥᱟᱺᱰᱤ ᱵᱟᱝ ᱠᱷᱟᱱ ᱯᱩᱸᱰ ᱥᱟᱺᱰᱤ ᱠᱚ ᱛᱚᱞᱮᱭᱟ ᱾ ᱤᱱᱟ.ᱦᱤᱞᱚᱜ ᱧᱤᱫᱟ. ᱫᱚ ᱚᱱᱟ ᱥᱩᱨ ᱨᱮᱠᱚ ᱜᱤᱛᱤᱡ ᱟᱸᱜᱟᱭᱟ ᱾ ᱧᱤᱫᱟ. ᱥᱤᱢ ᱥᱟᱺᱰᱤ ᱠᱩᱲᱠᱩᱪᱩᱫ ᱠᱚ ᱟᱛᱮᱱᱟ ᱾ ᱯᱮ ᱫᱷᱟᱣ ᱠᱷᱚᱱ ᱵᱟ.ᱲᱛᱤᱭ ᱠᱩᱲ ᱠᱩᱪᱩᱫ ᱞᱮᱠᱷᱟᱱ ᱟ.ᱰᱤ ᱱᱟᱯᱟᱭᱟ ᱾ ᱚᱱᱟ ᱟ.ᱛᱩᱨᱮ ᱨᱚᱲ,ᱞᱟᱸᱫᱽ,ᱮᱱᱮᱡ, ᱥᱮᱨᱮᱧ,ᱛᱷᱩᱛᱤ ᱰᱤᱸᱜᱚᱨ ᱥᱩᱞᱩᱠ ᱨᱮ ᱟ.ᱛᱩ ᱦᱚᱲᱠᱚ ᱛᱟᱦᱮᱱᱟ ᱾ ᱥᱮᱛᱟᱜ ᱟᱸᱜᱟ ᱠᱟᱛᱮ ᱫᱚ ,ᱥᱤᱢ ᱤᱞ ᱠᱚ ᱧᱮᱞᱟ ᱾ ᱵᱟᱞᱮ ᱤᱞ ᱧᱩᱨ ᱠᱚᱜ ᱠᱷᱟᱱ, ᱜᱤᱫᱽᱨᱟ. ᱩᱢᱮᱨ ᱨᱤᱱ ᱵᱟ.ᱲᱛᱤ ᱠᱚ ᱜᱩᱨᱚᱜ-ᱟ ᱾ ᱦᱟᱲᱟᱢ ᱤᱞ ᱧᱩᱨᱩᱜ ᱠᱷᱟᱱ ᱦᱟᱲᱟᱢ ᱫᱩᱲᱩᱢ ᱠᱟᱛᱮ ᱠᱚ ᱜᱩᱨᱩᱜ-ᱟ ᱾ ᱪᱩᱨᱩᱡ ᱦᱳᱲᱳ ᱛᱤᱱᱟᱹᱜ ᱥᱮᱫ ᱥᱟᱦᱟ ᱠᱚᱜ-ᱟ,ᱤᱱᱟᱝ ᱥᱮᱦᱮᱫ ᱨᱤᱱ ᱵᱚᱸᱜᱟ ᱡᱟᱦᱮᱨ ᱨᱮᱠᱚ ᱨᱟᱠᱟᱵ ᱠᱚᱣᱟ ᱾ ᱵᱚᱸᱜᱟ ᱟᱨ ᱵᱚᱸᱜᱟ ᱧᱩᱛᱩᱢ ᱠᱚᱫᱚ ᱨᱩᱢ ᱠᱟᱛᱮ ᱠᱚ ᱵᱟᱰᱟᱭᱟ ᱾ ᱦᱳᱲᱳ ᱪᱩᱨᱩᱡ ᱴᱷᱮᱱ ᱚᱛ ᱚᱫᱟᱜ ᱠᱷᱟᱱ ᱱᱟᱯᱟᱭᱮ ᱥᱟᱶᱟᱭᱟ ᱾ ᱚᱱᱟ ᱛᱟᱭᱚᱢ ᱡᱟᱦᱮᱨ ᱜᱟᱲᱠᱚ ᱛᱚᱞ ᱟ ᱾ ᱚᱸᱰᱮ ᱵᱚᱸᱜᱟ ᱵᱳᱨᱳ ᱠᱟᱛᱮ ᱾ ᱚᱱᱟ ᱛᱟᱭᱚᱢ ᱚᱲᱟᱜ ᱠᱚ ᱡᱚᱠᱷᱟᱭᱟ ᱾ ᱠᱩᱞᱦᱤ ᱫᱚ ᱵᱚᱸᱜᱟ ᱨᱟᱠᱟᱵ ᱵᱚᱸᱜᱟ ᱦᱟ.ᱥᱩᱨ ᱠᱚ ᱫᱚᱦᱚᱭᱟ ᱾ ᱵᱚᱸᱜᱟ ᱨᱟᱠᱟᱵ ᱠᱩᱞᱦᱤ ᱢᱩᱪᱟ.ᱫ ᱥᱮᱫ ᱨᱮ ᱡᱟᱦᱮᱨ ᱫᱚ ᱛᱟᱦᱮᱱᱟ ᱾ ᱚᱱᱟ ᱥᱟᱦᱟ ᱠᱩᱞᱦᱤ ᱢᱩᱪᱟ.ᱫ ᱨᱮᱜᱮ ᱜᱚᱥᱟᱬᱮ ᱦᱚᱸ ᱛᱟᱦᱮᱱᱟ ᱾ ᱟ.ᱛᱩ ᱯᱷᱟᱨᱪᱟ ᱛᱟᱦᱮᱱᱟ,ᱠᱩᱞᱦᱤᱨᱮ ᱡᱚᱵᱽᱨᱟ ᱵᱟᱠᱚ ᱫᱚᱦᱚᱭᱟ,ᱛᱤᱠᱤ ᱞᱩᱜᱽᱲᱤ ᱴᱟᱰᱟᱛᱮ ᱵᱟᱠᱚ ᱫᱤᱯᱤᱞ ᱯᱟᱨᱚᱢᱟ ᱾ ᱡᱟᱦᱮᱨ ᱨᱮ ᱟᱨᱟᱬ ᱡᱚᱲᱟᱣ ᱰᱟᱝᱜᱽᱨᱟ ᱵᱟᱠᱚ ᱞᱟᱜᱟ ᱯᱟᱨᱚᱢ ᱠᱚᱣᱟ ᱾ ᱪᱷᱩᱛ ᱠᱟᱛᱮ ᱡᱟᱦᱮᱨ ᱵᱚᱠᱚ ᱵᱚᱞᱚᱱᱟ ᱾ ᱟᱨᱦᱚᱸ ᱱᱚᱝᱠᱟ ᱟ.ᱱᱟ.ᱨᱤ ᱫᱚ ᱱᱟᱭᱠᱮ ᱵᱟᱵᱟ ᱵᱚᱸᱜᱟ ᱵᱳᱨᱳ ᱴᱷᱮᱱ ᱠᱷᱚᱱ ᱵᱟᱰᱟᱭ ᱠᱟᱛᱮ ᱞᱟ.ᱭ ᱪᱮᱫ ᱟᱠᱚᱣᱟᱭ ᱾ ==

== ᱢᱟᱺᱡᱷᱤ ᱢᱟᱯᱟᱹᱧᱡᱤ ᱠᱚ- ᱟ.ᱛᱩᱨᱮ ᱛᱟᱦᱮᱱ ᱞᱟ.ᱜᱤᱫ ᱠᱷᱟᱱ,ᱨᱟᱭ ᱨᱤᱛ ᱢᱟᱱᱟᱣ ᱠᱟᱛᱮ ᱛᱟᱦᱮᱱ ᱦᱩᱭᱩᱜ-ᱟ ᱾ ᱢᱮᱱᱫᱚ-ᱵᱚᱸᱜᱟ ᱵᱳᱨᱳ,ᱫᱷᱚᱨᱚᱢ,ᱞᱟᱠᱪᱟᱨ ᱠᱚᱨᱮᱱᱟᱜ ᱠᱟ.ᱢᱤ ᱛᱚᱨᱟᱣ ᱦᱩᱭᱩᱜ-ᱟ ᱾ ᱚᱱᱟᱠᱚ ᱠᱟ.ᱢᱤ ᱛᱚᱨᱟᱣ ᱟᱨ ᱧᱮᱞ ᱥᱚᱡᱷᱮ ᱞᱟ.ᱜᱤᱫ ᱟ.ᱛᱩᱨᱤᱱ ᱢᱚᱬᱮ ᱦᱚᱲ ᱠᱚ ᱛᱟᱦᱮᱸᱱᱟ ᱾ ᱩᱱᱠᱩ ᱢᱚᱬᱮ ᱦᱚᱲ ᱫᱚ ᱟ.ᱛᱩ ᱦᱚᱲ ᱛᱮᱠᱚ ᱵᱟᱪᱷᱚᱱ ᱠᱚᱣᱟ ᱾ ᱵᱟᱪᱷᱚᱱ ᱫᱚ ᱥᱮᱨᱢᱟ ᱨᱮᱱᱟᱜ ᱮᱛᱚᱦᱚᱵ ᱪᱟᱸᱫᱚ ᱢᱟᱜᱽᱵᱚᱸᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ ᱢᱟᱜᱽ ᱴᱟᱺᱰᱤ ᱨᱮ ᱢᱟᱜᱽ ᱵᱚᱸᱜᱟᱜ ᱡᱚᱠᱷᱟᱜ,ᱵᱚᱸᱜᱟ ᱪᱟᱵᱟ ᱠᱟᱛᱮ, ᱢᱟᱜᱽ ᱥᱚᱲᱮ ᱡᱚᱢ ᱢᱟᱬᱟᱝ ᱨᱮ ᱢᱟᱺᱡᱷᱤ ᱵᱟᱵᱟ ᱛᱟᱹᱨᱤ ᱨᱮ ᱟᱨ ᱟᱡᱟᱜ ᱫᱮᱞᱟ ᱛᱮᱜᱮ ᱢᱤᱫ ᱴᱷᱮᱱ ᱪᱟ.ᱣᱨᱟᱹ ᱛᱮ ᱫᱩᱲᱩᱵ ᱠᱟᱛᱮᱠᱚ ᱜᱟᱞᱢᱟᱨᱟᱣ ᱟᱠᱚ ᱾ ᱢᱟ.ᱡᱷᱤ ᱵᱟᱵᱟᱭ ᱢᱮᱱ ᱟ,ᱥᱮᱨᱢᱟ ᱯᱩᱨᱟᱹᱣ ᱮᱱᱟ ᱜᱩᱛᱤ ᱠᱟ.ᱲᱢᱤ ᱠᱚᱦᱚᱸᱠᱚ ᱳᱰᱳᱠᱚᱜ-ᱟ ᱾ ᱟᱨᱦᱚᱸ ᱢᱟᱺᱡᱷᱤ ᱵᱟᱵᱟᱭ ᱢᱮᱱᱟ ᱟᱵᱚ ᱫᱚ ᱱᱮᱥᱫᱚ,ᱢᱟᱨᱮ ᱱᱟᱸᱜᱽᱞᱮ ᱥᱮ ᱱᱟᱣᱟ ᱱᱟᱸᱜᱽᱞᱮ ? ᱱᱟᱶᱟ ᱡᱚᱛᱮ ᱥᱮ ᱢᱟᱨᱮ ᱡᱚᱛᱮ ? ᱱᱟᱶᱟ ᱟᱨᱟᱬ ᱥᱮ ᱢᱟᱨᱮ ᱟᱨᱟᱬ ? ᱱᱟᱶᱟ ᱯᱟᱭᱬᱟ ᱥᱮ ᱢᱟᱨᱮ ᱯᱟᱭᱬᱟ ? ᱱᱟᱶᱟ ᱴᱚᱨᱚᱰᱟᱝ ᱥᱮ ᱢᱟᱨᱮ ᱴᱚᱨᱚᱰᱟᱝ ? ᱱᱟᱶᱟ ᱦᱟᱴᱟᱜ ᱥᱮ ᱢᱟᱨᱮ ᱦᱟᱴᱟᱜ ? ᱱᱚᱝᱠᱟ ᱠᱩᱯᱩᱞᱤᱜ ᱟᱠᱚ ᱾ ᱢᱟᱨᱮ ᱠᱚ ᱢᱮᱱᱠᱷᱟᱱ, ᱢᱟᱨᱮᱱ ᱠᱚᱜᱮᱠᱚ ᱛᱟᱦᱮᱱᱟ ᱟᱨ ᱱᱟᱶᱟ ᱠᱚ ᱢᱮᱱᱠᱷᱟᱱ ᱱᱟᱶᱟᱱ ᱠᱚᱠᱚ ᱵᱟᱪᱷᱟᱣ ᱠᱚᱣᱟ ᱾ ᱱᱟᱶᱟᱱ ᱠᱚᱠᱚ ᱵᱟᱪᱷᱟᱣ ᱞᱮᱱᱠᱷᱟᱱ, ᱯᱟᱱ ᱯᱩᱸᱜᱤ ᱠᱚ ᱪᱟᱯᱟᱞᱟ ᱾ ᱱᱟᱭᱠᱮ ᱵᱟᱵᱟ ᱵᱟᱨᱭᱟ ᱯᱟᱱ ᱟᱨ ᱯᱮᱭᱟ ᱯᱩᱸᱜᱤᱭ ᱵᱟ.ᱭ ᱟᱭ ᱾ ᱟᱫᱚ ᱱᱟᱭᱠᱮ ᱵᱟᱵᱟ ᱫᱚ ᱢᱟᱨᱮ ᱢᱟᱺᱡᱷᱤ ᱢᱤᱫᱴᱟᱝ ᱯᱟᱱ ᱟᱨ ᱢᱟᱨᱮ ᱯᱟᱨᱟᱱᱤᱠ ᱢᱤᱫᱴᱟᱝ ᱯᱟᱱ ᱮ ᱮᱢᱟᱭᱟ ᱾ ᱯᱮᱭᱟ ᱯᱩᱸᱜᱤ ᱫᱚ ᱡᱚᱜᱽᱢᱟᱺᱡᱷᱤ, ᱡᱚᱜᱽᱯᱟᱹᱨᱟᱹᱱᱤᱠ ᱟᱨ ᱜᱚᱰᱮᱛ ᱛᱮᱠᱚ ᱪᱟᱞ ᱟᱠᱚᱣᱟᱭ ᱾ ᱢᱟᱨᱮᱱ ᱠᱚ ᱚᱱᱟ ᱯᱟᱱ ᱯᱩᱸᱜᱤ ᱜᱮ ᱱᱟᱣᱟᱱ ᱠᱚᱠᱚ ᱪᱟᱞ ᱟᱠᱚᱣᱟ ᱾ ᱟᱫᱚ ᱠᱚ ᱜᱚᱰ ᱡᱚᱦᱟᱨᱟ ᱾ ᱦᱟᱴᱟᱜ ᱵᱚᱫᱚᱞ ᱫᱚ ᱡᱟᱦᱮᱨ ᱨᱮ ᱵᱚᱸᱜᱟ ᱨᱩᱢ ᱠᱟᱛᱮ ᱵᱚᱸᱜᱟ ᱠᱩᱞᱤ ᱠᱟᱛᱮ ᱠᱚ ᱵᱚᱫᱚᱞ ᱠᱚᱣᱟ ᱾ ᱱᱟᱣᱟᱱ ᱠᱚ ᱱᱟᱣᱟ ᱥᱮᱨᱢᱟ ᱠᱷᱚᱱ ᱠᱟ.ᱢᱤᱠᱚ ᱥᱟᱵᱽ ᱟ ᱾ ᱱᱟᱣᱟ ᱱᱟᱭᱠᱮ ᱫᱚ ᱵᱟᱦᱟ ᱵᱚᱸᱜᱟ ᱠᱷᱚᱱ ᱵᱚᱸᱜᱟᱭ ᱮᱛᱚᱦᱚᱵᱽ-ᱟ ᱾ ᱟ.ᱛᱩ ᱢᱚᱬᱮᱦᱚᱲ ᱢᱮᱱ ᱞᱮᱠᱷᱟᱱ-ᱢᱟᱺᱡᱷᱤ,ᱡᱚᱜᱽᱢᱟᱺᱡᱷᱤ,ᱯᱟᱨᱟᱱᱤᱠ, ᱡᱚᱜᱽᱯᱟᱨᱟᱱᱤᱠ ᱟᱨ ᱜᱚᱰᱮᱛ ᱾  ᱱᱟᱭᱠᱮ ᱫᱚ ᱢᱟᱯᱟᱹᱧᱡᱤ ᱵᱷᱤᱛᱨᱤ ᱨᱮᱫᱚ  ᱵᱟᱠᱚ ᱥᱮᱞᱮᱫ ᱮᱭᱟ ᱾ ==

*ᱱᱟᱸᱜᱽᱞᱮ= ᱢᱟᱺᱡᱷᱤ

== ᱡᱚᱛᱮ = ᱡᱚᱜᱽᱢᱟᱺᱡᱷᱤ ==

*ᱟᱨᱟᱬ = ᱯᱟᱨᱟᱱᱤᱠ
*ᱯᱟᱭᱬᱟ = ᱡᱚᱜᱽᱯᱟᱨᱟᱱᱤᱠ
*ᱴᱚᱨᱚᱰᱟᱝ = ᱜᱚᱰᱮᱛ
*ᱦᱟᱴᱟᱜ= ᱱᱟᱭᱠᱮ ᱾

== ᱱᱚᱝᱠᱟ ᱟᱨ ᱱᱩᱠᱩ ᱟᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱟ.ᱛᱩ ᱾ ᱢᱤᱫ ᱞᱮᱠᱟᱱ ᱟᱹᱛ ᱨᱮ ᱛᱟᱦᱮᱱ ᱜᱮ ᱠᱚ ᱢᱮᱛᱟᱜ-ᱟ ᱟᱹᱛᱩ ᱾ ==

== ᱢᱟᱺᱡᱷᱤᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

== '''ᱢᱟᱺᱡᱷᱤ''' ᱫᱚ ᱟᱹᱛᱩ ᱨᱤᱱᱤᱡ ᱠᱤᱥᱟᱹᱬ ᱠᱟᱱᱟᱭ ᱾ ᱟᱡᱟᱜ ᱵᱟᱝ ᱵᱟᱰᱟᱭ ᱨᱮ ᱪᱮᱫ ᱦᱚᱸ ᱵᱟᱝ ᱠᱟᱹᱢᱤ ᱫᱟᱲᱮ ᱜᱚᱜ-ᱟ ᱾ ᱢᱤᱫ ᱢᱟᱺᱡᱷᱤ ᱦᱩᱭᱩᱜ ᱞᱟᱹᱜᱤᱫ ᱫᱚ ᱵᱟᱯᱞᱟ ᱠᱚᱜ ᱞᱟᱹᱜᱽᱛᱤᱭᱟ ᱾ ᱥᱟᱶᱛᱟ ᱨᱮᱱᱟᱜ ᱟᱹᱨᱤᱪᱟᱹᱞᱤ, ᱨᱟᱭᱨᱤᱛ,ᱵᱤᱪᱟᱹᱨ ᱟᱪᱟᱨ, ᱵᱚᱸᱜᱟᱜ, ᱵᱳᱨᱳᱜ,ᱪᱷᱩᱛ,ᱪᱷᱟᱹᱴᱭᱟᱹᱨ, ᱵᱟᱯᱞᱟ,ᱵᱷᱟᱸᱰᱟᱱ,ᱵᱩᱜᱤ,ᱵᱟᱹᱲᱤᱡ, ᱠᱟᱛᱷᱟ ᱵᱟᱰᱟᱭ ᱠᱟᱜ ᱞᱟᱹᱠᱛᱤᱭᱟ ᱾  ᱚᱞ ᱯᱟᱲᱦᱟᱣ ᱠᱚᱜ ᱠᱷᱟᱱ ᱟᱹᱰᱤ  ᱱᱟᱯᱟᱭᱟ ᱾ ==

== ᱯᱟᱨᱟᱱᱤᱠᱟᱜ ᱠᱟᱹᱢᱤ ᱟᱨ ᱡᱩᱜᱽᱛᱟᱹᱭ ==

ᱢᱟᱹᱡᱷᱤ ᱵᱟᱭ ᱛᱟᱦᱮᱱ ᱡᱚᱠᱷᱟᱜ 
ᱯᱟᱨᱟᱱᱤᱠ ᱜᱮ ᱢᱟᱹᱡᱷᱤᱭᱟᱜ ᱠᱟᱹᱢᱤᱭ 
ᱛᱚᱨᱟᱣᱟ ᱾ ᱡᱩᱠᱛᱟᱹᱭ ᱫᱚ 
ᱢᱟᱹᱡᱷᱤ ᱞᱮᱠᱟᱜᱮ ᱾

== ᱡᱚᱜᱽᱢᱟᱺᱡᱷᱤᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

== ᱢᱟᱺᱡᱷᱤ ᱟᱨ ᱯᱟᱨᱟᱱᱤᱠ ᱞᱮᱠᱟᱜᱮ ᱡᱚᱜᱽᱢᱟᱺᱡᱷᱤ ᱦᱚᱸ ᱟᱹᱛᱩᱨᱮ ᱦᱚᱯᱚᱱ ᱠᱚ ᱞᱟᱹᱜᱤᱫ ᱮ ᱠᱟᱹᱢᱤᱭᱟ ᱾ ᱱᱩᱭᱫᱚ ᱮᱱᱮᱡ ᱥᱮᱨᱮᱧ ᱨᱤᱱᱤᱡ ᱠᱤᱥᱟᱹᱬ ᱠᱟᱱᱟᱭ ᱾ ᱫᱷᱚᱨᱚᱢ ᱟᱠᱷᱲᱟ ᱨᱮ ᱞᱟᱜᱽᱬᱮ ᱮᱱᱮᱡ ᱨᱤᱱᱤᱡ ᱟᱹᱭᱩᱨᱤᱭᱟᱹ ᱠᱟᱱᱟᱭ ᱾ ᱰᱟᱦᱟᱨ,ᱨᱤᱸᱡᱟᱹ,ᱞᱟᱜᱽᱬᱮ,ᱵᱟᱦᱟ,ᱢᱟᱜ ᱢᱚᱬᱮ,ᱫᱚᱝ,ᱯᱷᱤᱨᱠᱟᱹᱞ ᱮᱢᱟᱱ ᱮᱱᱮᱡ ᱠᱚᱨᱮ ᱡᱚᱜᱽᱢᱟᱺᱡᱷᱤ ᱜᱮ ᱠᱚᱲᱟ ᱠᱩᱲᱤ ᱠᱚᱭ ᱟᱹᱭᱩᱨ ᱠᱚᱣᱟ ᱾ ᱮᱴᱟᱜ ᱟᱹᱛᱩ ᱮᱱᱮᱡ ᱠᱚ ᱪᱟᱞᱟᱜ ᱨᱮᱦᱚᱸ ᱡᱚᱜᱽᱢᱟᱺᱡᱷᱤ ᱜᱮᱭ ᱟᱹᱭᱩᱨ ᱠᱚᱣᱟ ᱾ ᱛᱩᱢᱫᱟᱜ ᱴᱟᱢᱟᱠ ᱨᱮᱱᱟᱜ ᱡᱚᱜᱟᱣ ᱡᱚᱛᱚᱱ ᱦᱚᱸ ᱟᱡᱟᱜ ᱠᱟᱹᱢᱤ ᱠᱟᱱ ᱜᱮᱭᱟ ᱾ ==

== ᱡᱚᱜᱽᱯᱟᱨᱟᱱᱤᱠᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

== ᱡᱚᱜᱽᱯᱟᱨᱟᱱᱤᱠ ᱫᱚ ᱡᱚᱜᱽᱢᱟᱺᱡᱷᱤ ᱵᱟᱝ ᱛᱟᱸᱦᱮᱱ ᱨᱮ ᱩᱱᱤᱭᱟᱜ ᱠᱟᱹᱢᱤᱭ ᱛᱚᱨᱟᱣᱟ ᱾ ᱩᱱᱤᱫᱚ ᱢᱤᱫ ᱵᱟᱯᱞᱟ ᱠᱚᱲᱟᱭ ᱦᱩᱭ ᱠᱚᱜ-ᱟ ᱾ ==

== ᱜᱚᱰᱮᱛᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

== ᱟᱹᱛᱩᱨᱮ ᱢᱤᱫ ᱜᱚᱰᱮᱛᱮ ᱛᱟᱦᱮᱱᱟ ᱾ ᱩᱱᱤᱭᱟᱜ ᱯᱚᱫᱽ ᱫᱚ ᱦᱟᱹᱱᱠᱩ ᱠᱚᱨᱮ ᱠᱷᱚᱱ ᱦᱩᱰᱤᱧ ᱨᱮᱦᱚᱸ ᱠᱟᱹᱢᱤ ᱫᱚ ᱵᱟᱹᱲᱛᱤ ᱜᱮ ᱛᱟᱭᱟ ᱾ ᱜᱚᱰᱮᱛ ᱫᱚ ᱢᱟᱺᱡᱷᱤ,ᱯᱟᱨᱟᱱᱤᱠ,ᱡᱚᱜᱽᱢᱟᱺᱡᱷᱤ,ᱡᱚᱜᱽᱯᱟᱨᱟᱱᱤᱠ ᱠᱚᱣᱟᱜ ᱟᱸᱫᱮ ᱛᱮ ᱠᱟᱹᱢᱤ ᱟᱭ ᱾ ᱟᱹᱛᱩ ᱨᱮ ᱵᱚᱸᱜᱟᱜ ᱵᱳᱨᱳᱜ,ᱯᱟᱨᱟᱵᱽ,ᱠᱩᱱᱟᱹᱢᱤ,ᱪᱷᱩᱛ ᱪᱷᱟᱹᱴᱭᱟᱨ,ᱜᱚᱡ ᱜᱩᱨ,ᱵᱟᱯᱞᱟ, ᱵᱷᱟᱸᱰᱟᱱ ,ᱵᱤᱪᱟᱹᱨ,ᱫᱚᱨᱵᱟᱨ,ᱮᱢᱟᱱ ᱠᱚᱨᱮ ᱟᱹᱛᱩ ᱦᱚᱲᱠᱚ ᱚᱲᱟᱜ ᱫᱟᱬᱟ ᱠᱟᱛᱮ ᱫᱮᱞᱟ ᱟᱠᱚ ᱟᱭ ᱵᱟᱨᱛᱮ ᱟᱠᱚ ᱟᱭ ᱾ ᱜᱚᱰᱮᱛ ᱦᱚᱸ ᱵᱟᱯᱞᱟ ᱠᱚᱜ ᱞᱟᱹᱠᱛᱤ ᱟᱱᱟ ᱾ ==

== ᱟᱹᱛᱩᱨᱮ ᱱᱟᱭᱠᱮᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

== ᱱᱟᱭᱠᱮ ᱟᱹᱛᱩ ᱨᱮᱱᱟᱜ ᱱᱟᱭᱟᱜ ᱜᱮᱭ ᱠᱟᱹᱢᱤᱛᱮ ᱩᱱᱤ ᱫᱚ ᱱᱟᱭᱠᱮ ᱵᱚ ᱢᱮᱛᱟᱭᱟ ᱾ ᱱᱩᱭ ᱫᱚ ᱥᱟᱱᱟᱢ ᱠᱚᱣᱟᱜ ᱫᱩᱠ ᱥᱩᱠ ᱞᱟᱹᱜᱤᱫ ᱵᱚᱸᱜᱟ ᱵᱳᱨᱳ ᱠᱚᱭ ᱯᱮᱨᱮᱡ ᱩᱢᱟᱹᱬ ᱠᱚᱣᱟ ᱾ ᱢᱟᱜᱽ,ᱵᱟᱦᱟ,ᱮᱨᱚᱜ,ᱢᱟᱜ ᱢᱚᱬᱮ,ᱫᱟᱜ ᱥᱮᱸᱫᱽᱨᱟ,ᱟᱹᱥᱟᱹᱲᱭᱟᱹ,ᱦᱟᱨᱭᱟᱹᱲ,ᱱᱟᱹᱶᱟᱹᱭ,ᱥᱚᱦᱨᱟᱭ,ᱤᱨᱥᱤᱫ,ᱵᱟᱯᱞᱟ ᱥᱤᱢ,ᱮᱨᱮ ᱮᱢᱟᱱ ᱵᱚᱸᱜᱟ ᱠᱚᱭ ᱵᱚᱸᱜᱟᱭᱟ ᱾ ==

== ᱟᱹᱛᱩᱨᱮ ᱢᱤᱫ ᱜᱩᱨᱩᱣᱟᱜ ᱞᱟᱹᱠᱛᱤ ᱟᱨ ᱠᱟᱹᱢᱤ ==

== ᱟᱹᱛᱩᱨᱮ ᱢᱤᱫ ᱜᱩᱨᱩᱭ ᱛᱟᱦᱮᱸᱱᱟ ᱾ ᱩᱱᱤ ᱫᱚ ᱟᱴᱷᱣᱟᱨ ᱨᱮ ᱢᱟᱱᱛᱟᱨ,ᱡᱷᱟᱲ,ᱫᱟᱥᱟᱭ ᱮᱱᱮᱡ,ᱫᱟᱥᱟᱸᱭ ᱥᱮᱨᱮᱧ ᱮᱢᱟᱱ ᱠᱚᱭ ᱞᱟᱹᱭ ᱟᱠᱚᱣᱟ ᱾ ᱜᱩᱨᱩ ᱞᱮᱠᱟᱛᱮ ᱡᱚᱛᱚ ᱚᱠᱛᱚ ᱨᱮ ᱫᱤᱥᱟᱹᱭ ᱩᱫᱩᱜ ᱟᱠᱚᱣᱟ ᱾ ==

== ᱟᱹᱛᱩ ᱨᱮ ᱢᱤᱫ ᱚᱡᱷᱟᱣᱟᱜ ᱞᱟᱹᱠᱛᱤ ᱟᱨ ᱠᱟᱹᱢᱤ ==

== ᱟᱹᱛᱩ ᱨᱮ ᱢᱤᱫ ᱦᱚᱲ ᱚᱡᱷᱟᱭ ᱛᱟᱦᱮᱱᱟ ᱾ ᱩᱱᱤ ᱫᱚ ᱟᱹᱛᱩ ᱵᱟᱹᱲᱤᱡ ᱞᱮᱱᱠᱷᱟᱱ,ᱢᱮᱱᱫᱚ-ᱥᱮᱛᱟᱠᱚ ᱠᱟᱨᱟᱡᱚᱜ-ᱟ,ᱛᱩᱭᱩ ᱠᱚ ᱠᱟᱨᱟᱡᱚᱜ-ᱟ,ᱫᱟᱨᱮ ᱰᱟᱹᱨᱠᱚ ᱟᱹᱣᱲᱤ ᱜᱮ ᱨᱟᱹᱯᱩᱫᱚᱜ-ᱟ,ᱠᱚᱠᱚᱨ ᱮᱢᱟᱱ ᱠᱚᱠᱚ ᱨᱟᱜ ᱵᱟᱲᱟ ᱞᱮᱠᱷᱟᱱ,ᱡᱟᱦᱮᱨ ᱨᱮ ᱛᱟᱦᱮᱱ ᱪᱮᱬᱮ ᱠᱚ ᱦᱚᱯᱚᱱ ᱠᱚ ᱜᱩᱡᱩᱜ-ᱟ,ᱧᱤᱫᱟᱹ ᱰᱟᱹᱝᱜᱽᱨᱤ ᱵᱷᱚᱠᱨᱟᱣ,ᱮᱢᱟᱱ ᱮᱨᱮ ᱠᱚ ᱯᱚᱨᱚᱠ ᱞᱮᱱᱠᱷᱟᱱ ᱟᱹᱛᱩ ᱵᱟᱹᱲᱤᱡ ᱟᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜ-ᱟ ᱾ ᱟᱹᱛᱩ ᱨᱮ ᱦᱚᱲ ᱦᱚᱸ ᱟᱹᱣᱲᱤ ᱠᱚ ᱨᱩᱣᱟᱹᱜ-ᱟ,ᱰᱟᱹᱝᱜᱽᱨᱤ ᱢᱮᱨᱚᱢ ᱠᱚ ᱵᱮᱢᱟᱨᱚᱜ-ᱟ, ᱱᱚᱶᱟ ᱦᱚᱸ ᱵᱟᱹᱲᱤᱡ ᱮᱨᱮ ᱜᱮ ᱾ ᱚᱡᱷᱟ ᱫᱚ ᱱᱚᱶᱟ ᱠᱚᱨᱮᱱᱟᱜ ᱚᱡᱮ ᱠᱷᱟᱹᱲᱤ ᱠᱷᱚᱱᱴᱟ ᱠᱟᱛᱮ ᱵᱟᱰᱟᱭ ᱠᱟᱛᱮ ᱢᱟᱯᱟᱹᱧᱡᱤ ᱠᱚᱭ ᱞᱟᱹᱭ ᱟᱠᱚᱣᱟ ᱾ ᱚᱱᱟ ᱞᱮᱠᱟᱛᱮ ᱵᱚᱸᱜᱟ ᱵᱳᱨᱳ ᱟᱨ ᱨᱩᱣᱟᱹ ᱵᱟᱠᱷᱨᱟ ᱠᱷᱟᱱ ᱨᱟᱱ ᱠᱚᱭ ᱡᱚᱴᱟᱣ ᱟᱠᱚᱣᱟ ᱾ ᱚᱡᱷᱟᱣᱟᱜ ᱦᱚᱸ ᱴᱚᱞᱟᱨᱮ ᱟᱹᱰᱤ ᱦᱟᱢᱟᱞ ᱠᱟᱹᱢᱤ ᱛᱟᱭ ᱢᱮᱱᱟᱜ-ᱟ ᱾ ==

== ᱟᱹᱛᱩ ᱨᱮ ᱱᱟᱹᱯᱤᱛᱟᱜ ᱞᱟᱹᱜᱽᱛᱤ ==

== ᱟᱹᱛᱩᱨᱮ ᱱᱟᱹᱯᱤᱛᱮ ᱛᱟᱦᱮᱸᱱᱟ ᱾ ᱩᱱᱤᱫᱚ ᱜᱚᱡ ᱜᱩᱨ ᱡᱚᱠᱷᱟᱜ,ᱛᱮᱞᱢᱟᱦᱟᱱ,ᱡᱤᱞᱤᱧ  ᱰᱟᱦᱟᱨ ᱠᱚᱨᱮ ᱦᱚᱭᱚ ᱢᱩᱰᱨᱟᱹ ᱠᱚᱭ ᱠᱟᱹᱢᱤᱭᱟ ᱾ ᱛᱩᱯᱩᱱ ᱜᱷᱟᱴ ᱪᱟᱞᱟᱜ ᱡᱚᱠᱷᱟᱜ ᱱᱟᱹᱯᱤᱛ ᱜᱮ ᱠᱟᱲᱮ ᱥᱩᱱᱩᱢ ᱢᱚᱬᱮ ᱦᱚᱲ ᱞᱟᱹᱜᱤᱫ-ᱮ ᱥᱟᱵᱽ ᱟ ᱟᱨ ᱜᱷᱟᱴ ᱛᱮ ᱛᱩᱯᱩᱱ ᱮ ᱟᱹᱭᱩᱨ ᱠᱚᱣᱟ ᱾ ==

== ᱟᱹᱛᱩᱨᱮ ᱫᱷᱟᱺᱭ ᱵᱩᱰᱷᱤ ==

== ᱟᱹᱛᱩᱨᱮ ᱢᱤᱫ ᱫᱷᱟᱺᱭ ᱵᱩᱰᱷᱤ ᱛᱟᱦᱮᱱᱟ ᱾ ᱩᱱᱤ ᱫᱚ ᱜᱤᱫᱽᱨᱟᱹ ᱡᱟᱱᱟᱢ ᱡᱚᱠᱷᱟᱜ ᱪᱷᱩᱛ ᱮ ᱯᱷᱮᱲᱟᱣᱟ ᱾ ᱦᱚᱭᱚ ᱨᱩᱣᱟᱹᱲ/ᱪᱷᱟᱹᱴᱭᱟᱹᱨ/ᱯᱩᱨ ᱠᱩᱴᱟᱹᱢ ᱡᱚᱠᱷᱟᱜ ᱱᱟᱣᱟ ᱜᱤᱫᱽᱨᱟᱹᱣᱟᱜ ᱧᱩᱛᱩᱢ ᱫᱤᱥᱚᱢ ᱦᱚᱲ ᱴᱷᱮᱱᱮ ᱧᱩᱢ ᱪᱷᱟᱹᱴᱭᱟᱨ ᱟᱭ ᱾ ==
[[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
