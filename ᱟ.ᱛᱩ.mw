* ᱢᱟ.ᱱᱢᱤ ᱫᱚ ᱟ.ᱛᱩ ᱫᱤᱥᱚᱢ ᱠᱟᱛᱮᱠᱚ ᱛᱟᱦᱮᱸᱱᱟ ᱾ ᱚᱱᱠᱟᱜᱮ ᱥᱟᱱᱛᱟᱲ ᱠᱚ ᱞᱟ.ᱜᱤᱫ ᱦᱚᱸ ᱟ.ᱛᱩ ᱫᱤᱥᱚᱢ ᱢᱮᱱᱟᱜ-ᱟ ᱾ ᱥᱟᱱᱛᱟᱲᱠᱚ ᱦᱚᱸ ᱟ.ᱛᱩ ᱨᱮ ᱛᱟᱦᱮᱱ ᱞᱟ.ᱜᱤᱫ ᱢᱟᱬᱟᱝ ᱫᱚ ᱟ.ᱛᱩᱠᱚ ᱛᱮᱸᱜᱮᱱᱟ ᱾ ᱟ.ᱛᱩ ᱛᱮᱸᱜᱮᱱ ᱢᱟᱬᱟᱝ ᱨᱮ ᱚᱛ ᱦᱟᱥᱟ ᱨᱮᱱᱟᱜ ᱨᱚᱝ, ᱥᱤᱵᱤᱞ, ᱜᱩᱱ ,ᱜᱚᱲᱦᱚᱱ,ᱫᱟᱨᱮ,ᱫᱷᱤᱨᱤ,ᱫᱟᱜ,ᱰᱟᱦᱟᱨ ᱠᱚ ᱠᱚ ᱪᱤᱭᱟ.ᱭᱟ ᱾ ᱚᱱᱟ ᱛᱟᱭᱚᱢ ᱫᱚ ᱢᱤᱫ ᱯᱚᱦᱟ ᱛᱤᱨᱤᱞ ᱫᱟᱨᱮ ᱵᱟᱝ ᱠᱷᱟᱱ ᱯᱚᱦᱟ ᱥᱟᱨᱡᱚᱢ ᱫᱟᱨᱮ ᱠᱚ ᱪᱤᱭᱟ.ᱭᱟ ᱾ ᱚᱱᱟ ᱫᱟᱨᱮ ᱵᱩᱴᱟ.ᱨᱮ ᱛᱟᱥᱟᱫ ᱠᱚ ᱨᱟᱪᱟᱜ ᱯᱷᱟᱨᱪᱟ ᱠᱟᱛᱮ ᱠᱚ ᱜᱩᱨᱤᱡ ᱯᱷᱟᱨᱪᱟᱭᱟ ᱾ ᱱᱚᱶᱟ ᱡᱟᱦᱟᱸᱭᱮ ᱠᱟ.ᱱᱤᱭᱟ,ᱩᱱᱤᱫᱚ ᱮᱭᱟᱭ ᱢᱟᱦᱟ ᱱᱤᱨᱵᱟᱨᱮ ᱛᱟᱦᱮᱸᱱᱟ ᱾ ᱰᱟᱸᱜᱩᱣᱟ ᱠᱚᱲᱟ ᱠᱷᱟᱱ ᱟ.ᱰᱤ ᱱᱟᱯᱟᱭᱚᱜ-ᱟ ᱾ ᱟᱫᱚ ᱚᱱᱟ ᱜᱩᱨᱤᱡ ᱯᱷᱟᱨᱪᱟᱨᱮ ᱢᱟᱨᱟᱝ ᱵᱳᱨᱳ ᱧᱩᱛᱩᱢ ᱛᱮ ᱯᱮ ᱴᱤᱰᱟᱜ ᱥᱤᱸᱫᱩᱨ ᱠᱚ ᱴᱤᱰᱟ.ᱜᱟ ᱾ ᱚᱱᱟ ᱴᱤᱰᱟᱜ ᱥᱤᱸᱫᱩᱨ ᱨᱮ ᱟᱫᱽᱣᱟ ᱯᱩᱸᱰ ᱦᱳᱲᱳ ᱢᱤᱫ ᱪᱩᱯᱩᱫ ᱵᱟᱝ ᱠᱷᱟᱱ ᱯᱮ ᱪᱩᱯᱩᱫ ᱠᱚ ᱪᱩᱨᱩᱡᱟ ᱾ ᱚᱱᱟ ᱫᱚ ᱵᱩᱫᱟ. ᱠᱷᱚᱱ ᱱᱟᱥᱮ ᱪᱷᱟᱰᱟ ᱧᱚᱜᱨᱮ ᱾ ᱟᱫᱚ ᱚᱱᱟ ᱵᱩᱫᱟ.ᱨᱮ ᱢᱤᱫᱴᱟ.ᱝ ᱟᱨᱟᱜ ᱥᱟᱺᱰᱤ ᱵᱟᱝ ᱠᱷᱟᱱ ᱯᱩᱸᱰ ᱥᱟᱺᱰᱤ ᱠᱚ ᱛᱚᱞᱮᱭᱟ ᱾ ᱤᱱᱟ.ᱦᱤᱞᱚᱜ ᱧᱤᱫᱟ. ᱫᱚ ᱚᱱᱟ ᱥᱩᱨ ᱨᱮᱠᱚ ᱜᱤᱛᱤᱡ ᱟᱸᱜᱟᱭᱟ ᱾ ᱧᱤᱫᱟ. ᱥᱤᱢ ᱥᱟᱺᱰᱤ ᱠᱩᱲᱠᱩᱪᱩᱫ ᱠᱚ ᱟᱛᱮᱱᱟ ᱾ ᱯᱮ ᱫᱷᱟᱣ ᱠᱷᱚᱱ ᱵᱟ.ᱲᱛᱤᱭ ᱠᱩᱲ ᱠᱩᱪᱩᱫ ᱞᱮᱠᱷᱟᱱ ᱟ.ᱰᱤ ᱱᱟᱯᱟᱭᱟ ᱾ ᱚᱱᱟ ᱟ.ᱛᱩᱨᱮ ᱨᱚᱲ,ᱞᱟᱸᱫᱽ,ᱮᱱᱮᱡ, ᱥᱮᱨᱮᱧ,ᱛᱷᱩᱛᱤ ᱰᱤᱸᱜᱚᱨ ᱥᱩᱞᱩᱠ ᱨᱮ ᱟ.ᱛᱩ ᱦᱚᱲᱠᱚ ᱛᱟᱦᱮᱱᱟ ᱾ ᱥᱮᱛᱟᱜ ᱟᱸᱜᱟ ᱠᱟᱛᱮ ᱫᱚ ,ᱥᱤᱢ ᱤᱞ ᱠᱚ ᱧᱮᱞᱟ ᱾ ᱵᱟᱞᱮ ᱤᱞ ᱧᱩᱨ ᱠᱚᱜ ᱠᱷᱟᱱ, ᱜᱤᱫᱽᱨᱟ. ᱩᱢᱮᱨ ᱨᱤᱱ ᱵᱟ.ᱲᱛᱤ ᱠᱚ ᱜᱩᱨᱚᱜ-ᱟ ᱾ ᱦᱟᱲᱟᱢ ᱤᱞ ᱧᱩᱨᱩᱜ ᱠᱷᱟᱱ ᱦᱟᱲᱟᱢ ᱫᱩᱲᱩᱢ ᱠᱟᱛᱮ ᱠᱚ ᱜᱩᱨᱩᱜ-ᱟ ᱾ ᱪᱩᱨᱩᱡ ᱦᱳᱲᱳ ᱛᱤᱱᱟᱜ ᱥᱮᱫ ᱥᱟᱦᱟ ᱠᱚᱜ-ᱟ,ᱤᱱᱟᱝ ᱥᱮᱦᱮᱫ ᱨᱤᱱ ᱵᱚᱝᱜᱟ ᱡᱟᱦᱮᱨ ᱨᱮᱠᱚ ᱨᱟᱠᱟᱵ ᱠᱚᱣᱟ ᱾ ᱵᱚᱝᱜᱟ ᱟᱨ ᱵᱚᱝᱜᱟ ᱧᱩᱛᱩᱢ ᱠᱚᱫᱚ ᱨᱩᱢ ᱠᱟᱛᱮ ᱠᱚ ᱵᱟᱰᱟᱭᱟ ᱾ ᱦᱳᱲᱳ ᱪᱩᱨᱩᱡ ᱴᱷᱮᱱ ᱚᱛ ᱚᱫᱟᱜ ᱠᱷᱟᱱ ᱱᱟᱯᱟᱭᱮ ᱥᱟᱶᱟᱭᱟ ᱾ ᱚᱱᱟ ᱛᱟᱭᱚᱢ ᱡᱟᱦᱮᱨ ᱜᱟᱲᱠᱚ ᱛᱚᱞᱟ ᱾ ᱚᱸᱰᱮ ᱵᱚᱝᱜᱟ ᱵᱳᱨᱳ ᱠᱟᱛᱮ ᱾ ᱚᱱᱟ ᱛᱟᱭᱚᱢ ᱚᱲᱟᱜ ᱠᱚ ᱡᱚᱠᱷᱟᱭᱟ ᱾ ᱠᱩᱞᱦᱤ ᱫᱚ ᱵᱚᱝᱜᱟ ᱨᱟᱠᱟᱵ ᱵᱚᱝᱜᱟ ᱦᱟ.ᱥᱩᱨ ᱠᱚ ᱫᱚᱦᱚᱭᱟ ᱾ ᱵᱚᱝᱜᱟ ᱨᱟᱠᱟᱵ ᱠᱩᱞᱦᱤ ᱢᱩᱪᱟ.ᱫ ᱥᱮᱫᱨᱮ ᱡᱟᱦᱮᱨ ᱫᱚ ᱛᱟᱦᱮᱱᱟ ᱾ ᱚᱱᱟ ᱥᱟᱦᱟ ᱠᱩᱞᱦᱤ ᱢᱩᱪᱟ.ᱫ ᱨᱮᱜᱮ ᱜᱚᱥᱟᱬᱮ ᱜᱚᱸ ᱛᱟᱦᱮᱱᱟ ᱾ ᱟ.ᱛᱩ ᱯᱷᱟᱨᱪᱟ ᱛᱟᱦᱮᱱᱟ,ᱠᱩᱞᱦᱤᱨᱮ ᱡᱚᱵᱽᱨᱟ ᱵᱟᱠᱚ ᱫᱚᱦᱚᱭᱟ,ᱛᱤᱠᱤ ᱞᱩᱜᱽᱲᱤ ᱴᱟᱰᱟᱛᱮ ᱵᱟᱠᱚ ᱫᱤᱯᱤᱞ ᱯᱟᱨᱚᱢᱟ ᱾ ᱡᱟᱦᱮᱨ ᱨᱮ ᱟᱨᱟᱬ ᱡᱚᱲᱟᱣ ᱰᱟᱝᱜᱽᱨᱟ ᱵᱟᱠᱚ ᱞᱟᱜᱟ ᱯᱟᱨᱚᱢ ᱠᱚᱣᱟ ᱾ ᱪᱷᱩᱛ ᱠᱟᱛᱮ ᱡᱟᱦᱮᱨ ᱵᱚᱠᱚ ᱵᱚᱞᱚᱱᱟ ᱾ ᱟᱨᱦᱚᱸ ᱱᱚᱝᱠᱟ ᱟ.ᱱᱟ.ᱨᱤ ᱫᱚ ᱱᱟᱭᱠᱮ ᱵᱟᱵᱟ ᱵᱚᱝᱜᱟ ᱵᱳᱨᱳ ᱴᱷᱮᱱ ᱠᱷᱚᱱ ᱵᱟᱰᱟᱭ ᱠᱟᱛᱮ ᱞᱟ.ᱭ ᱪᱮᱫ ᱟᱠᱚᱣᱟᱭ ᱾
ᱢᱟᱸᱡᱷᱤ ᱢᱟᱯᱟᱧᱡᱤ ᱠᱚ-ᱟ.ᱛᱩᱨᱮ ᱛᱟᱦᱮᱱ ᱞᱟ.ᱜᱤᱫ ᱠᱷᱟᱱ,ᱨᱟᱭ ᱨᱤᱛ ᱢᱟᱱᱟᱣ ᱠᱟᱛᱮ ᱛᱟᱦᱮᱱ ᱦᱩᱭᱩᱜ-ᱟ ᱾ ᱢᱮᱱᱫᱚ-ᱵᱚᱝᱜᱟ ᱵᱳᱨᱳ,ᱫᱷᱚᱨᱚᱢ,ᱞᱟᱠᱪᱟᱨ ᱠᱚᱨᱮᱱᱟᱜ ᱠᱟ.ᱢᱤ ᱛᱚᱨᱟᱣ ᱦᱩᱭᱩᱜ-ᱟ ᱾ ᱚᱱᱟᱠᱚ ᱠᱟ.ᱢᱤ ᱛᱚᱨᱟᱣ ᱟᱨ ᱧᱮᱞ ᱥᱚᱡᱷᱮ ᱞᱟ.ᱜᱤᱫ ᱟ.ᱛᱩᱨᱤᱱ ᱢᱚᱬᱮ ᱦᱚᱲ ᱠᱚ ᱛᱟᱦᱮᱸᱱᱟ ᱾ ᱩᱱᱠᱩ ᱢᱚᱬᱮ ᱦᱚᱲ ᱫᱚ ᱟ.ᱛᱩ ᱦᱚᱲ ᱛᱮᱠᱚ ᱵᱟᱪᱷᱚᱱ ᱠᱚᱣᱟ ᱾ ᱵᱟᱪᱷᱚᱱ ᱫᱚ ᱥᱮᱨᱢᱟ ᱨᱮᱱᱟᱜ ᱮᱛᱚᱦᱚᱵ ᱪᱟᱸᱫᱚ ᱢᱟᱜᱽᱵᱚᱝᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ ᱢᱟᱜᱽ ᱴᱟᱺᱰᱤ ᱨᱮ ᱢᱟᱜᱽ ᱵᱚᱝᱜᱟᱜ ᱡᱚᱠᱷᱟᱜ,ᱵᱚᱝᱜᱟ ᱪᱟᱵᱟ ᱠᱟᱛᱮ, ᱢᱟᱜᱽ ᱥᱚᱲᱮ ᱡᱚᱢ ᱢᱟᱬᱟᱝ ᱨᱮ ᱢᱟ.ᱡᱷᱤ ᱵᱟᱵᱟ ᱛᱟᱨᱤ ᱨᱮ ᱟᱨ ᱟᱡᱟᱜ ᱫᱮᱞᱟ ᱛᱮᱜᱮ ᱢᱤᱫ ᱴᱷᱮᱱ ᱪᱟ.ᱣᱨᱟ ᱛᱮ ᱫᱩᱲᱩᱵ ᱠᱟᱛᱮᱠᱚ ᱜᱟᱞᱢᱟᱨᱟᱣᱟ ᱠᱚ ᱾ ᱢᱟ.ᱡᱷᱤ ᱵᱟᱵᱟᱭ ᱢᱮᱱᱟ,ᱥᱮᱨᱢᱟ ᱯᱩᱨᱟᱣ ᱮᱱᱟ ᱜᱩᱛᱤ ᱠᱟ.ᱲᱢᱤ ᱠᱚᱦᱚᱸᱠᱚ ᱚᱰᱚᱠᱚᱜ-ᱟ ᱾ ᱟᱨᱦᱚᱸ ᱢᱟ.ᱡᱷᱤ ᱵᱟᱵᱟᱭ ᱢᱮᱱᱟ ᱟᱵᱚ ᱫᱚ ᱱᱮᱥᱫᱚ,ᱢᱟᱨᱮ ᱱᱟᱜᱽᱞᱮ ᱥᱮ ᱱᱟᱶᱟ ᱱᱟᱜᱽᱞᱮ ? ᱱᱟᱶᱟ ᱡᱚᱛᱮ ᱥᱮ ᱢᱟᱨᱮ ᱡᱚᱛᱮ ? ᱱᱟᱶᱟ ᱟᱨᱟᱬ ᱥᱮ ᱢᱟᱨᱮ ᱟᱨᱟᱬ ? ᱱᱟᱶᱟ ᱯᱟᱭᱬᱟ ᱥᱮ ᱢᱟᱨᱮ ᱯᱟᱭᱬᱟ ? ᱱᱟᱶᱟ ᱴᱚᱨᱚᱰᱟᱝ ᱥᱮ ᱢᱟᱨᱮ ᱴᱚᱨᱚᱰᱟᱝ ? ᱱᱟᱶᱟ ᱦᱟᱴᱟᱜ ᱥᱮ ᱢᱟᱨᱮ ᱦᱟᱴᱟᱜ ? ᱱᱚᱝᱠᱟ ᱠᱩᱯᱩᱞᱤᱜ ᱟᱠᱚ ᱾ ᱢᱟᱨᱮ ᱠᱚ ᱢᱮᱱᱠᱷᱟᱱ, ᱢᱟᱨᱮᱱ ᱠᱚᱜᱮᱠᱚ ᱛᱟᱦᱮᱱᱟ ᱟᱨ ᱱᱟᱶᱟ ᱠᱚ ᱢᱮᱱᱠᱷᱟᱱ ᱱᱟᱶᱟᱱ ᱠᱚᱠᱚ ᱵᱟᱪᱷᱟᱣ ᱠᱚᱣᱟ ᱾ ᱱᱟᱶᱟᱱ ᱠᱚᱠᱚ ᱵᱟᱪᱷᱟᱣ ᱞᱮᱱᱠᱷᱟᱱ, ᱯᱟᱱ ᱯᱩᱸᱜᱤ ᱠᱚ ᱪᱟᱯᱟᱞᱟ ᱾ ᱱᱟᱭᱠᱮ ᱵᱟᱵᱟ ᱵᱟᱨᱭᱟ ᱯᱟᱱ ᱟᱨ ᱯᱮᱭᱟ ᱯᱩᱸᱜᱤᱭ ᱵᱟ.ᱭᱟᱭ ᱾ ᱟᱫᱚ ᱱᱟᱭᱠᱮ ᱵᱟᱵᱟ ᱫᱚ ᱢᱟᱨᱮ ᱢᱟ.ᱡᱷᱤ ᱢᱤᱫᱴᱟᱝ ᱯᱟᱱ ᱟᱨ ᱢᱟᱨᱮ ᱯᱟᱨᱟᱱᱤᱠ ᱢᱤᱫᱴᱟᱝ ᱯᱟᱱᱮ ᱮᱢᱟᱭᱟ ᱾ ᱯᱮᱭᱟ ᱯᱩᱸᱜᱤ ᱫᱚ ᱡᱚᱜᱽᱢᱟ.ᱡᱷᱤ, ᱡᱚᱜᱽᱯᱟᱨᱟᱱᱤᱠ ᱟᱨ ᱜᱚᱰᱮᱛ ᱛᱟᱠᱚ ᱪᱟᱞ ᱟᱠᱚᱣᱟᱭ ᱾ ᱢᱟᱨᱮᱱ ᱠᱚ ᱚᱱᱟ ᱯᱟᱱ ᱯᱩᱸᱜᱤ ᱜᱮ ᱱᱟᱶᱟᱱ ᱠᱚᱠᱚ ᱪᱟᱞ ᱟᱠᱚᱣᱟ ᱾ ᱟᱫᱚ ᱠᱚ ᱜᱚᱰ ᱡᱚᱦᱟᱨᱟ ᱾ ᱦᱟᱴᱟᱜ ᱵᱚᱫᱚᱞ ᱫᱚ ᱡᱟᱦᱮᱨ ᱨᱮ ᱵᱚᱝᱜᱟ ᱨᱩᱢ ᱠᱟᱛᱮ ᱵᱚᱝᱜᱟ ᱠᱩᱞᱤ ᱠᱟᱛᱮ ᱠᱚ ᱵᱚᱫᱚᱞ ᱠᱚᱣᱟ ᱾ ᱱᱟᱶᱟᱱ ᱠᱚ ᱱᱟᱶᱟ ᱥᱮᱨᱢᱟ ᱠᱷᱚᱱ ᱠᱟ.ᱢᱤᱠᱚ ᱥᱟᱵᱟ ᱾ ᱱᱟᱶᱟ ᱱᱟᱭᱠᱮ ᱫᱚ ᱵᱟᱦᱟ ᱵᱚᱝᱜᱟ ᱠᱷᱚᱱ ᱵᱚᱝᱜᱟᱭ ᱮᱛᱚᱦᱚᱵᱟ ᱾
ᱟ.ᱛᱩ ᱢᱚᱬᱮᱦᱚᱲ ᱢᱮᱱ ᱞᱮᱠᱷᱟᱱ-ᱢᱟᱹᱡᱷᱤ,ᱡᱚᱜᱽᱢᱟᱹᱡᱷᱤ,ᱯᱟᱨᱟᱱᱤᱠ,
ᱡᱚᱜᱽᱯᱟᱨᱟᱱᱤᱠ ᱟᱨ ᱜᱚᱰᱮᱛ ᱾ 
ᱱᱟᱭᱠᱮ ᱫᱚ ᱢᱟᱯᱟᱧᱡᱤ ᱵᱷᱤᱛᱨᱤ ᱨᱮᱫᱚ 
ᱵᱟᱠᱚ ᱥᱮᱞᱮᱫ ᱮᱭᱟ ᱾
*ᱱᱟᱜᱽᱞᱮ= ᱢᱟ.ᱡᱷᱤ
*ᱡᱚᱛᱮ = ᱡᱚᱜᱽᱢᱟ.ᱡᱷᱤ
*ᱟᱨᱟᱬ = ᱯᱟᱨᱟᱱᱤ
*ᱯᱟᱭᱬᱟ = ᱡᱚᱜᱽᱯᱟᱨᱟᱱᱤᱠ
*ᱴᱚᱨᱚᱰᱟᱝ = ᱜᱚᱰᱮᱛ
*ᱦᱟᱴᱟᱜ= ᱱᱟᱭᱠᱮ ᱾

ᱱᱚᱝᱠᱟ ᱟᱨ ᱱᱩᱠᱩ ᱟᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱟ.ᱛᱩ ᱾ ᱢᱤᱫ ᱞᱮᱠᱟᱱ ᱟᱹᱛ ᱨᱮ ᱛᱟᱦᱮᱱ ᱜᱮ ᱠᱚ ᱢᱮᱛᱟᱜ-ᱟ ᱟᱹᱛᱩ ᱾

== ᱢᱟᱹᱡᱷᱤᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

'''ᱢᱟᱹᱡᱷᱤ''' ᱫᱚ ᱟᱹᱛᱩ ᱨᱤᱱᱤᱡ ᱠᱤᱥᱟᱹᱬ ᱠᱟᱱᱟᱭ ᱾ ᱟᱡᱟᱜ ᱵᱟᱝ ᱵᱟᱰᱟᱭ ᱨᱮ ᱪᱮᱫ ᱦᱚᱸ ᱵᱟᱝ ᱠᱟᱢᱤ ᱫᱟᱲᱮ ᱜᱚᱜ-ᱟ ᱾ ᱢᱤᱫ ᱢᱟᱹᱡᱷᱤ ᱦᱩᱭᱩᱜ ᱞᱟᱹᱜᱤᱫ ᱫᱚ ᱵᱟᱯᱞᱟ ᱠᱚᱜ ᱞᱟᱜᱽᱛᱤᱭᱟ ᱾ ᱥᱟᱶᱛᱟ ᱨᱮᱱᱟᱜ ᱟᱹᱨᱤᱪᱟᱹᱞᱤ, ᱨᱟᱭᱨᱤᱛ,ᱵᱤᱪᱟᱹᱨ ᱟᱪᱟᱨ, ᱵᱚᱝᱜᱟᱜ, ᱵᱩᱨᱩᱜ,ᱪᱷᱩᱛ,ᱪᱷᱟᱹᱴᱤᱭᱟᱹᱨ,
ᱵᱟᱯᱞᱟ,ᱵᱷᱟᱸᱰᱟᱱ,ᱵᱩᱜᱤ,ᱵᱟᱹᱲᱤᱡ,
ᱠᱟᱛᱷᱟ ᱵᱟᱰᱟᱭ ᱠᱟᱜ ᱞᱟᱹᱠᱛᱤᱭᱟ ᱾ 
ᱚᱞ ᱯᱟᱲᱦᱟᱣ ᱠᱚᱜ ᱠᱷᱟᱱ ᱟᱹᱰᱤ 
ᱱᱟᱯᱟᱭᱟ ᱾

== ᱯᱟᱨᱟᱱᱤᱠᱟᱜ ᱠᱟᱹᱢᱤ ᱟᱨ ᱡᱩᱜᱽᱛᱟᱹᱭ ==

ᱢᱟᱹᱡᱷᱤ ᱵᱟᱭ ᱛᱟᱦᱮᱱ ᱡᱚᱠᱷᱟᱜ 
ᱯᱟᱨᱟᱱᱤᱠ ᱜᱮ ᱢᱟᱹᱡᱷᱤᱭᱟᱜ ᱠᱟᱹᱢᱤᱭ 
ᱛᱚᱨᱟᱣᱟ ᱾ ᱡᱩᱠᱛᱟᱹᱭ ᱫᱚ 
ᱢᱟᱹᱡᱷᱤ ᱞᱮᱠᱟᱜᱮ ᱾

== ᱡᱚᱜᱽᱢᱟᱹᱡᱷᱤᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

ᱢᱟᱹᱡᱷᱤ ᱟᱨ ᱯᱟᱨᱟᱱᱤᱠ ᱞᱮᱠᱟᱜᱮ ᱡᱚᱜᱽᱢᱟᱹᱡᱷᱤ ᱦᱚᱸ ᱟᱹᱛᱩᱨᱮ ᱦᱚᱯᱚᱱ ᱠᱚ ᱞᱟᱹᱜᱤᱫ ᱮ ᱠᱟᱹᱢᱤᱭᱟ ᱾ ᱱᱩᱭᱫᱚ ᱮᱱᱮᱡ ᱥᱮᱨᱮᱧ ᱨᱤᱱᱤᱡ ᱠᱤᱥᱟᱹᱬ ᱠᱟᱱᱟᱭ ᱾ ᱫᱷᱚᱨᱚᱢ ᱟᱠᱷᱲᱟ ᱨᱮ ᱞᱟᱜᱽᱬᱮ ᱮᱱᱮᱡ ᱨᱤᱱᱤᱡ ᱟᱹᱭᱩᱨᱤᱭᱟᱹ ᱠᱟᱱᱟᱭ ᱾ ᱰᱟᱦᱟᱨ,ᱨᱤᱸᱡᱟᱹ,ᱞᱟᱜᱽᱬᱮ,ᱵᱟᱦᱟ,ᱢᱟᱜᱢᱚᱬᱮ,ᱫᱚᱝ,ᱯᱷᱤᱨᱠᱟᱹ ᱮᱢᱟᱱ ᱮᱱᱮᱡ ᱠᱚᱨᱮ ᱡᱚᱜᱽᱢᱟᱹᱡᱷᱤ ᱜᱮ ᱠᱚᱲᱟ ᱠᱩᱲᱤ ᱠᱚᱭ ᱟᱹᱭᱩᱨ ᱠᱚᱣᱟ ᱾ ᱮᱴᱟᱜ ᱟᱹᱛᱩ ᱮᱱᱮᱡ ᱠᱚ ᱪᱟᱞᱟᱜ ᱨᱮᱦᱚᱸ ᱡᱚᱜᱽᱢᱟᱹᱡᱷᱤᱜᱮᱭ ᱟᱹᱭᱩᱨ ᱠᱚᱣᱟ ᱾ ᱛᱩᱢᱫᱟᱜ ᱴᱟᱢᱟᱠ ᱨᱮᱱᱟᱜ ᱡᱚᱜᱟᱣ ᱡᱚᱛᱚᱱ ᱦᱚᱸ ᱟᱡᱟᱜ ᱠᱟᱹᱢᱤ ᱠᱟᱱ ᱜᱮᱭᱟ ᱾

== ᱡᱚᱜᱽᱯᱟᱨᱟᱱᱤᱠᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

ᱡᱚᱜᱽᱯᱟᱨᱟᱱᱤᱠ ᱫᱚ ᱡᱚᱜᱽᱢᱟᱹᱡᱷᱤ ᱵᱟᱝ ᱛᱟᱸᱦᱮᱱ ᱨᱮ ᱩᱱᱤᱭᱟᱜ ᱠᱟᱹᱢᱤᱭ ᱛᱚᱨᱟᱣᱟ ᱾ ᱩᱱᱤᱫᱚ ᱢᱤᱫ ᱵᱟᱯᱞᱟ ᱠᱚᱲᱟᱭ ᱦᱩᱭ ᱠᱚᱜ-ᱟ ᱾

== ᱜᱚᱰᱮᱛᱟᱜ ᱡᱩᱜᱽᱛᱟᱭ ᱟᱨ ᱠᱟᱹᱢᱤ ==

ᱟᱹᱛᱩᱨᱮ ᱢᱤᱫ ᱜᱚᱰᱮᱛᱮ ᱛᱟᱦᱮᱱᱟ ᱾ ᱩᱱᱤᱭᱟᱜ ᱯᱚᱫ ᱫᱚ ᱦᱟᱹᱱᱠᱩ ᱠᱚᱨᱮ ᱠᱷᱚᱱ ᱦᱩᱰᱤᱧ ᱨᱮᱦᱚᱸ ᱠᱟᱹᱢᱤ ᱫᱚ ᱵᱟᱹᱲᱛᱤ ᱜᱮ ᱛᱟᱭᱟ ᱾ ᱜᱚᱰᱮᱛ ᱫᱚ ᱢᱟᱹᱡᱷᱤ,ᱯᱟᱟᱱᱤᱠ,ᱡᱚᱜᱽᱢᱟᱹᱡᱷᱤ,ᱡᱚᱜᱽᱯᱟᱨᱟᱱᱤᱠ ᱠᱚᱣᱟᱜ ᱟᱸᱫᱮ ᱛᱮ ᱠᱟᱹᱢᱤᱭᱟᱭ ᱾ ᱟᱹᱛᱩ ᱨᱮ ᱵᱚᱝᱜᱟᱜ ᱵᱳᱨᱳᱜ,ᱯᱟᱨᱟᱵ,ᱠᱩᱱᱟᱹᱢᱤ,ᱪᱷᱩᱛ ᱪᱷᱟᱹᱴᱤᱭᱟᱨ,ᱜᱚᱡ ᱜᱩᱨ,ᱵᱟᱯᱞᱟ, ᱵᱷᱟᱸᱰᱟᱱ ,ᱵᱤᱪᱟᱹᱨ,ᱫᱚᱨᱵᱟᱨ,ᱮᱢᱟᱱ ᱠᱚᱨᱮ ᱟᱹᱛᱩ ᱦᱚᱲᱠᱚ ᱚᱲᱟᱜ ᱫᱟᱬᱟ ᱠᱟᱛᱮ ᱫᱮᱞᱟ ᱟᱠᱚᱣᱟᱭ ᱵᱟᱨᱛᱤ ᱟᱠᱚᱣᱟ ᱾ ᱜᱚᱰᱮᱛ ᱦᱚᱸ ᱵᱟᱯᱞᱟ ᱠᱚᱜ ᱞᱟᱹᱠᱛᱤ ᱟᱱᱟ ᱾

== ᱟᱹᱛᱩᱨᱮ ᱱᱟᱭᱠᱮᱭᱟᱜ ᱡᱩᱜᱽᱛᱟᱹᱭ ᱟᱨ ᱠᱟᱹᱢᱤ ==

ᱱᱟᱭᱠᱮ ᱟᱹᱛᱩ ᱨᱮᱱᱟᱜ ᱱᱟᱭᱟᱜ ᱜᱮᱭ ᱠᱟᱹᱢᱤᱛᱮ ᱩᱱᱤ ᱫᱚ ᱱᱟᱭᱠᱮ ᱵᱚ ᱢᱮᱛᱟᱭᱟ ᱾ ᱱᱩᱭ ᱫᱚ ᱥᱟᱱᱟᱢ ᱠᱚᱣᱟᱜ ᱫᱩᱠ ᱥᱩᱠ ᱞᱟᱹᱜᱤᱫ ᱵᱚᱝᱜᱟ ᱵᱳᱨᱳ ᱠᱚᱭ ᱯᱮᱨᱮᱡ ᱩᱢᱟᱹᱬ ᱠᱚᱣᱟ ᱾ ᱢᱟᱜᱽ,ᱵᱟᱦᱟ,ᱮᱨᱚᱜ,ᱢᱟᱝᱢᱚᱬᱮ,ᱫᱟᱜ ᱥᱮᱸᱫᱽᱨᱟ,ᱟᱹᱥᱟᱲᱭᱟ,ᱦᱟᱨᱭᱟᱹᱲ,ᱱᱟᱹᱶᱟᱭ,ᱥᱚᱦᱨᱟ,ᱤᱨᱥᱤᱫ,ᱵᱟᱯᱞᱟᱥᱤᱢ,ᱮᱨᱮ ᱮᱢᱟᱱ ᱵᱤᱝᱜᱟ ᱠᱚᱭ ᱵᱚᱝᱜᱟᱭᱟ ᱾

== ᱟᱹᱛᱩᱨᱮ ᱢᱤᱫ ᱜᱩᱨᱩᱣᱟᱜ ᱞᱟᱹᱠᱛᱤ ᱟᱨ ᱠᱟᱹᱢᱤ ==

ᱟᱹᱛᱩᱨᱮ ᱢᱤᱫ ᱜᱩᱨᱩᱭ ᱛᱟᱦᱮᱸᱱᱟ ᱾ ᱩᱱᱤ ᱫᱚ ᱟᱴᱷᱣᱟᱨ ᱨᱮ ᱢᱟᱱᱛᱟᱨ,ᱡᱷᱟᱲ,ᱫᱟᱥᱟᱭ ᱮᱱᱮᱡ,ᱫᱟᱥᱟᱸᱭ ᱥᱮᱨᱮᱧ ᱮᱢᱟᱱ ᱠᱚᱭ ᱞᱟᱹᱭ ᱟᱠᱚᱣᱟ ᱾ ᱜᱩᱨᱩ ᱞᱮᱠᱟᱛᱮ ᱡᱚᱛᱚ ᱚᱠᱛᱚ ᱨᱮ ᱫᱤᱥᱟᱹᱭ ᱩᱫᱩᱜ ᱟᱠᱚᱣᱟ ᱾

== ᱟᱹᱛᱩ ᱨᱮ ᱢᱤᱫ ᱚᱡᱷᱟᱦᱟᱜ ᱞᱟᱹᱠᱛᱤ ᱟᱨ ᱠᱟᱹᱢᱤ ==

ᱟᱹᱛᱩ ᱨᱮ ᱢᱤᱫ ᱦᱚᱲ ᱚᱡᱷᱟᱭ ᱛᱟᱦᱮᱸᱱᱟ ᱾ ᱩᱱᱤ ᱫᱚ ᱟᱹᱛᱩ ᱵᱟᱹᱲᱤᱡ ᱞᱮᱱᱠᱷᱟᱱ,ᱢᱮᱱᱫᱚ-ᱥᱮᱛᱟᱠᱚ ᱠᱟᱨᱟᱡᱚᱜ-ᱟ,ᱛᱩᱭᱩ ᱠᱚ ᱠᱟᱨᱟᱡᱚᱜ-ᱟ,ᱫᱟᱨᱮ ᱰᱟᱹᱨᱠᱚ ᱟᱣᱲᱤ ᱜᱮ ᱨᱟᱹᱯᱩᱫᱚᱜ-ᱟ,ᱠᱚᱠᱚᱨ ᱮᱢᱟᱱ ᱠᱚᱠᱚ ᱨᱟᱜ ᱵᱟᱲᱟ ᱞᱮᱠᱷᱟᱱ,ᱡᱟᱦᱮᱨ ᱨᱮ ᱛᱟᱦᱮᱱ ᱪᱮᱬᱮ ᱠᱚ ᱦᱚᱯᱚᱱ ᱠᱚ ᱜᱩᱡᱩᱜ-ᱟ,ᱧᱤᱫᱟᱹᱰᱟᱹᱝᱜᱽᱨᱤ ᱵᱷᱚᱠᱨᱟᱣ,ᱮᱢᱟᱱ ᱮᱨᱮ ᱠᱚ ᱯᱚᱨᱚᱠ ᱞᱮᱱᱠᱷᱟᱱ ᱟᱹᱛᱩ ᱵᱟᱹᱲᱤᱡ ᱟᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜ-ᱟ ᱾ ᱟᱹᱛᱩ ᱨᱮ ᱦᱚᱲ ᱦᱚᱸ ᱟᱣᱲᱤ ᱠᱚ ᱨᱩᱣᱟᱜ-ᱟ,ᱰᱟᱹᱝᱜᱽᱨᱤ ᱢᱮᱨᱚᱢ ᱠᱚ ᱵᱮᱢᱟᱨᱚᱜ-ᱟ, ᱱᱚᱶᱟ ᱦᱚᱸ ᱵᱟᱹᱲᱤᱡ ᱮᱨᱮ ᱜᱮ ᱾
ᱚᱡᱷᱟ ᱫᱚ ᱱᱚᱶᱟ ᱠᱚᱨᱮᱱᱟᱜ ᱚᱡᱮ ᱠᱷᱟᱹᱲᱤ ᱠᱷᱚᱱᱴᱟ ᱠᱟᱛᱮ ᱵᱟᱰᱟᱭ ᱠᱟᱛᱮ
ᱢᱟᱯᱟᱧᱡᱤ ᱠᱚᱭ ᱞᱟᱹᱭ ᱟᱠᱚᱣᱟ ᱾ ᱚᱱᱟ ᱞᱮᱠᱟᱛᱮ ᱵᱚᱝᱜᱟ ᱵᱳᱨᱳ ᱟᱨ ᱨᱩᱣᱟ ᱵᱟᱠᱷᱨᱟ ᱠᱷᱟᱱ ᱨᱟᱱᱠᱚᱭ ᱡᱚᱴᱟᱣ ᱟᱠᱚᱣᱟ ᱾ ᱚᱡᱷᱟ ᱦᱟᱜ ᱦᱚᱸ ᱴᱚᱞᱟᱨᱮ ᱟᱹᱰᱤ ᱦᱟᱢᱟᱞ ᱠᱟᱹᱢᱤ ᱛᱟᱭ ᱢᱮᱱᱟᱜ-ᱟ ᱾

== ᱟᱹᱛᱩ ᱨᱮ ᱱᱟᱹᱯᱤᱛᱟᱜ ᱞᱟᱹᱜᱽᱛᱤ ==

ᱟᱹᱛᱩᱨᱮ ᱱᱟᱹᱯᱤᱛᱮ ᱛᱟᱦᱮᱸᱱᱟ ᱾ ᱩᱱᱤᱫᱚ ᱜᱚᱡ ᱜᱩᱨ ᱡᱚᱠᱟᱜ,ᱛᱮᱱᱢᱟᱦᱟᱱ,ᱡᱤᱞᱤᱧ  ᱰᱟᱦᱟᱨ ᱠᱚᱨᱮ ᱦᱚᱭᱚ ᱢᱩᱰᱨᱟᱹ ᱠᱚᱭ ᱠᱟᱹᱢᱤᱭᱟ ᱾ ᱛᱩᱯᱩᱱ ᱜᱷᱟᱴ ᱪᱟᱞᱟᱜ ᱡᱚᱠᱷᱟᱜ ᱱᱟᱹᱯᱤᱛ ᱜᱮ ᱠᱟᱲᱮ ᱥᱩᱱᱩᱢ ᱢᱚᱬᱮ ᱦᱚᱲ ᱞᱟᱹᱜᱤᱫ-ᱮ ᱥᱟᱵᱟ ᱟᱨ ᱜᱷᱟᱴ ᱛᱩᱯᱩᱱᱮ ᱟᱹᱭᱩᱨ ᱠᱚᱣᱟ ᱾

== ᱟᱹᱛᱩᱨᱮ ᱫᱷᱟᱺᱭ ᱵᱩᱰᱷᱤ ==

ᱟᱹᱛᱩᱨᱮ ᱢᱤᱫ ᱫᱷᱟᱺᱭ ᱵᱩᱰᱷᱤ ᱛᱟᱦᱮᱱᱟ ᱾ ᱩᱱᱤ ᱫᱚ ᱜᱤᱫᱽᱨᱟ ᱡᱟᱱᱟᱢ ᱡᱚᱠᱷᱟᱜ ᱪᱷᱩᱛᱮ ᱯᱷᱮᱲᱟᱣᱟ ᱾ ᱦᱚᱦᱚ ᱨᱩᱣᱟᱲ/ᱪᱷᱟᱹᱴᱤᱭᱟᱹᱨ/ᱯᱩᱨᱠᱩᱴᱟᱹᱢ ᱡᱚᱠᱷᱟᱜ ᱱᱟᱶᱟ ᱜᱤᱫᱽᱨᱟ ᱦᱟᱜ ᱧᱩᱛᱩᱢ ᱫᱤᱥᱚᱢ ᱦᱚᱲ ᱴᱷᱮᱱᱮ ᱧᱩᱢ ᱪᱷᱟᱹᱴᱤᱭᱟᱨᱟᱭ ᱾
[[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
