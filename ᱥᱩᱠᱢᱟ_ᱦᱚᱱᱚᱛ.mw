
'''ᱥᱩᱠᱢᱟ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱞᱚᱢ ᱪᱷᱚᱛᱤᱥᱜᱚᱰ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱤᱱᱚᱛ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱵᱟᱥᱛᱟᱨ ᱠᱷᱚᱸᱰ (division) ᱛᱟᱹᱨᱤ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱟᱲᱮ ᱨᱮ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱟᱞᱠᱱᱜᱤᱨᱤ ᱦᱚᱱᱚᱛ, ᱛᱮᱞᱮᱝᱜᱟᱱᱟ ᱯᱚᱱᱚᱛ ᱨᱮᱱᱟᱜ [[ᱠᱷᱟᱢᱢᱟᱢ ᱦᱚᱱᱚᱛ]] ᱟᱨ ᱟᱱᱫᱷᱨᱚ ᱯᱨᱚᱫᱮᱥ ᱨᱮᱱᱟᱜ [[ᱥᱟᱢᱟᱝ ᱜᱚᱫᱟᱵᱚᱨᱤ ᱦᱚᱱᱚᱛ]]  ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ ᱪᱷᱚᱛᱤᱥᱜᱚᱰ ᱯᱚᱱᱚᱛ ᱨᱮᱱᱟᱜ ᱠᱚᱧᱮ ᱥᱮᱦᱮᱫ ᱫᱷᱟᱨᱮ ᱨᱮ ᱢᱮᱱᱟᱜ-ᱟ ᱾ ᱒᱐᱑᱒ ᱥᱟᱹᱦᱤᱛ ᱨᱮ [[ᱫᱟᱱᱛᱮᱣᱟᱰᱟ ᱦᱚᱱᱚᱛ]] ᱠᱷᱚᱱ ᱜᱮᱫ ᱵᱷᱮᱜᱟᱨ ᱠᱟᱛᱮ ᱵᱮᱱᱟᱣ ᱟᱠᱟᱱᱟ ᱾

==ᱱᱟᱜᱟᱢ==
ᱥᱩᱠᱢᱟ ᱦᱚᱱᱚᱛ ᱫᱚ ᱵᱟᱥᱛᱟᱨ ᱨᱮᱱᱟᱜ ᱠᱚᱧᱮ ᱥᱮᱦᱮᱫ ᱫᱷᱟᱨᱟ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱑᱖ ᱡᱟᱱᱩᱣᱟᱨᱤ ᱒᱐᱑᱒ ᱥᱟᱹᱦᱤᱛ ᱨᱮ ᱵᱮᱱᱟᱣ ᱟᱠᱟᱱᱟ ᱾ ᱑᱙᱕᱒ ᱥᱹᱦᱤᱛ ᱚᱠᱛᱚ ᱨᱮ ᱱᱚᱶᱟ ᱫᱚ ᱵᱟᱥᱛᱟᱨ ᱮᱞᱟᱠᱟ ᱨᱮᱱᱟᱜ ᱥᱚᱵᱽ-ᱛᱚᱦᱥᱤᱞ ( Sub-Tehsil) ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱛᱟᱭᱚᱢ ᱑᱙᱖᱐ ᱨᱮ ᱠᱚᱱᱴᱟ ᱛᱚᱦᱥᱤᱞ ᱵᱮᱱᱟᱣ ᱮᱱᱟ, ᱚᱱᱟ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱥᱩᱠᱢᱟ ᱨᱮ ᱵᱮᱱᱟᱣ ᱮᱱᱟ ᱑᱙᱗᱖ ᱥᱟᱹᱦᱤᱛ ᱨᱮ ᱾ ᱡᱚᱠᱷᱚᱱ ᱫᱟᱱᱛᱮᱣᱟᱰᱟ ᱦᱚᱱᱚᱛ ᱫᱚ ᱵᱟᱥᱛᱟᱨ ᱠᱷᱚᱱ ᱵᱷᱮᱜᱟᱨ ᱮᱱᱟ ᱩᱱᱡᱚᱠᱷᱟᱜ ᱥᱩᱠᱢᱟ ᱫᱚ ᱫᱟᱱᱛᱮᱣᱟᱰᱟ ᱦᱚᱱᱚᱛ ᱛᱟᱹᱨᱤ ᱨᱮ ᱛᱟᱦᱮᱸ ᱭᱮᱱᱟ ᱾ ᱚᱱᱟ ᱛᱟᱭᱚᱢ ᱒᱐᱑᱒ ᱥᱟᱹᱦᱤᱛ ᱝᱨᱮ ᱥᱩᱠᱢᱟ ᱫᱚ ᱱᱟᱶᱟ ᱦᱚᱱᱚᱛ ᱞᱮᱠᱟᱛᱮ ᱵᱮᱱᱟᱣᱮᱱᱟ ᱾ ᱥᱩᱠᱢᱟ ᱫᱚ ᱯᱚᱱ᱐ᱚᱛ ᱨᱟᱡᱽᱜᱟᱲ ᱨᱟᱭᱯᱤᱩᱨ ᱠᱷᱚᱱ ᱔᱐᱐ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ NH-30 ᱥᱟᱶ ᱡᱚᱲᱟᱣ ᱟᱠᱟᱱᱟ ᱾  ᱱᱚᱶᱟ ᱨᱮᱱᱟᱜ ᱟᱲᱮ ᱫᱚ [[ᱳᱰᱤᱥᱟ]], ᱛᱮᱞᱮᱝᱜᱟᱱᱟ ᱟᱨ ᱟᱱᱫᱷᱨᱚ ᱯᱨᱚᱫᱮᱥ ᱥᱤᱢᱟᱹ ᱨᱮ ᱵᱷᱤᱲᱟᱹᱣ ᱟᱠᱟᱱᱟ, ᱪᱷᱚᱛᱤᱥᱜᱚᱰ ᱯᱚᱱᱚᱛ ᱨᱮᱱᱟᱜ ᱵᱟᱥᱴᱟᱨ, ᱵᱤᱡᱟᱯᱩᱨ ᱟᱨ ᱫᱟᱱᱛᱮᱣᱟᱰᱟ ᱦᱚᱱᱚᱛ ᱦᱚᱸ ᱡᱟᱯᱟᱜ ᱠᱟᱛᱮ ᱢᱮᱱᱟᱜᱼᱟ ᱾

==ᱥᱮᱪᱮᱫ==
ᱱᱚᱶᱟ ᱦᱚᱱᱚᱛ ᱫᱚ ᱥᱮᱪᱮᱫ ᱛᱷᱚᱠ ᱨᱮ ᱫᱚ ᱩᱱᱟᱹᱜ ᱵᱟᱝ ᱞᱟᱦᱟ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱚᱡᱮ ᱫᱚ ᱵᱷᱟᱹᱜᱤ ᱥ;ᱦᱤᱡ ᱥᱮᱪᱮᱫᱚᱜ ᱞᱟᱹᱜᱤᱫ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱚᱵᱷᱟᱵᱽ ᱾ ᱚᱸᱰᱮ ᱟᱥᱚᱠᱟᱭ ᱩᱥᱩᱞ ᱵᱤᱨᱫᱟᱹᱜᱟᱲ ᱢᱟᱪᱮᱫ ᱠᱚ ᱠᱚᱢ ᱜᱮᱭᱟ, ᱡᱮᱢᱚᱱ ᱟᱞᱠᱷᱟ (Mathematics), ᱯᱷᱤᱡᱤᱠᱥ (Physics), ᱠᱮᱢᱤᱥᱴᱨᱤ (Chemistry) ᱟᱨ ᱤᱝᱞᱤᱥ ᱮᱢᱟᱱ ᱠᱚ ᱯᱟᱲᱦᱟᱣ ᱞᱟᱹᱜᱤᱱ ᱛᱮ ᱾ ᱵᱟᱦᱟᱞ ᱠᱚ ᱦᱩᱭᱩᱜ ᱠᱟᱱ ᱨᱮᱦᱚᱸ ᱢᱟᱪᱮᱫ ᱠᱚ ᱮᱴᱟᱜ ᱥᱮᱫ ᱨᱮ ᱫᱟᱣ ᱠᱚ ᱧᱟᱢᱮᱫ ᱠᱷᱟᱱ ᱵᱟᱹᱜᱤ ᱠᱟᱛᱮ ᱠᱚ ᱥᱮᱱᱚᱜ ᱠᱟᱱᱟ ᱮᱴᱟᱜ ᱴᱷᱟᱶ ᱜᱮ ᱾ 

ᱱᱚᱶᱟ ᱠᱚ ᱧᱮᱞ ᱠᱟᱛᱮ ᱨᱟᱲᱟ ᱟᱥᱨᱚᱢ ᱵᱤᱨᱫᱟᱹᱜᱟᱲ  (residential schools) ᱵᱮᱱᱟᱣ ᱞᱟᱹᱠᱛᱤ ᱠᱟᱱᱟ, ᱡᱮᱢᱚᱱ ᱔ ᱠᱷᱚᱱ ᱢᱚᱬᱮ ᱜᱚᱴᱟᱝ ᱟᱹᱛᱩ ᱴᱚᱞᱟ ᱜᱤᱫᱽᱨᱟᱹ ᱵᱟᱥ ᱠᱟᱛᱮ ᱥᱮᱪᱮᱫ ᱨᱮᱱᱟᱜ ᱫᱟᱣ ᱠᱚ ᱧᱟᱢ ᱫᱟᱲᱮᱭᱟᱜ ᱢᱟ ᱾
