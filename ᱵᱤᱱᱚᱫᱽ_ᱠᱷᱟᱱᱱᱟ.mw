ᱵᱤᱱᱚᱫᱽ ᱠᱷᱟᱱᱱᱟ (ᱤᱝᱨᱟᱹᱡᱤᱺ Vinod Khanna; ᱡᱟᱱᱟᱢᱺ ᱖ ᱚᱠᱴᱚᱵᱚᱨ ᱑᱙᱔᱖ - ᱜᱩᱨᱺ ᱒᱗ ᱮᱯᱨᱤᱞ ᱒᱐᱑᱗) ᱫᱚ ᱢᱤᱫᱴᱮᱱ ᱥᱤᱧᱚᱛ ᱫᱤᱥᱚᱢ ᱮᱠᱴᱚᱨ, ᱯᱨᱚᱰᱤᱭᱩᱥᱟᱨ ᱟᱨ ᱨᱟᱡᱟᱨᱤᱭᱟᱹᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱵᱟᱨᱭᱟ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱟᱹᱭ ᱦᱟᱢᱮᱴ ᱞᱮᱫᱟ| ᱩᱱᱤ ᱫᱚ ᱜᱩᱨᱩᱫᱟᱥᱯᱩᱨ ᱴᱚᱴᱷᱟ ᱠᱷᱚᱱ ᱑᱙᱙᱘ ᱠᱷᱚᱱ ᱒᱐᱐᱙ ᱦᱟᱹᱵᱤᱡ ᱟᱨ ᱒᱐᱑᱔ ᱠᱷᱚᱱ ᱒᱐᱑᱗ ᱦᱟᱹᱵᱤᱡ ᱮᱢᱹᱯᱤᱹ ᱭᱮ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱒᱐᱐᱒ ᱥᱮᱨᱢᱟ ᱨᱮ ᱚᱴᱚᱞ ᱵᱤᱦᱟᱨᱤ ᱵᱟᱡᱽᱯᱤᱭᱟᱜ ᱥᱟᱨᱠᱟᱨ ᱨᱮ ᱠᱟᱞᱪᱟᱨ ᱟᱨ ᱴᱳᱣᱨᱤᱥᱢ ᱢᱤᱱᱤᱥᱴᱟᱨᱮ ᱛᱟᱦᱮᱸᱠᱟᱱᱟ| ᱛᱩᱨᱩᱭ ᱪᱟᱱᱫᱚ ᱛᱟᱭᱱᱚᱢ, ᱩᱱᱤ ᱫᱚ ᱮᱥᱠᱴᱨᱟᱱᱟᱞ ᱮᱯᱷᱟᱭᱟᱨᱴ ᱨᱮᱱ ᱯᱚᱱᱚᱛ ᱢᱚᱱᱛᱨᱤᱭᱮ ᱦᱚᱭ ᱞᱮᱱᱟ|
==ᱮᱛᱚᱦᱚᱵ ᱡᱤᱭᱚᱱ==
ᱵᱤᱱᱚᱫᱽ ᱠᱷᱟᱱᱱᱟ ᱫᱚ ᱢᱤᱫᱴᱮᱱ ᱦᱤᱱᱫᱩ ᱯᱟᱧᱡᱟᱵᱤ ᱜᱷᱟᱨᱚᱧᱡᱽ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱠᱨᱤᱥᱱᱟ ᱪᱟᱱᱫᱽ ᱠᱷᱟᱱᱱᱟ ᱟᱨ ᱮᱝᱜᱟᱛ ᱴᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱠᱟᱢᱞᱟ ᱠᱷᱟᱱᱱᱟ| ᱩᱱᱤᱭᱟ ᱡᱟᱱᱟᱢ ᱫᱚ ᱖ ᱚᱠᱴᱚᱵᱚᱨ ᱑᱙᱔᱖ ᱢᱟᱹᱦᱤᱛ ᱨᱮ ᱦᱚᱭ ᱞᱮᱱᱟ ᱯᱮᱥᱣᱟᱨ ᱵᱽᱨᱤᱴᱤᱥ ᱤᱱᱰᱤᱭᱟ ᱨᱮ (ᱱᱟᱦᱟᱜ ᱯᱟᱠᱤᱥᱛᱟᱱ)| ᱩᱱᱤ ᱨᱮᱱ ᱫᱚ ᱯᱮᱭᱟ ᱢᱤᱥᱨᱟ ᱠᱚ ᱛᱟᱦᱮᱸᱠᱟᱱᱟ ᱟᱨ ᱢᱤᱫᱴᱮᱱ ᱵᱚᱭᱦᱟ| ᱩᱱᱤ ᱡᱟᱱᱟᱢ ᱛᱟᱭᱱᱚᱯᱢ ᱜᱮ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱦᱟᱯᱟᱴᱤᱧ ᱦᱚᱭ ᱞᱮᱱᱟ ᱟᱨ ᱩᱱᱠᱚᱣᱟᱜ ᱜᱷᱟᱨᱚᱧᱡᱽ ᱫᱚ ᱯᱮᱥᱣᱟᱨ ᱵᱟᱹᱜᱤ ᱠᱟᱛᱮ ᱵᱚᱢᱵᱮ (ᱢᱩᱢᱵᱟᱭ) ᱠᱚ ᱦᱮᱡ ᱞᱮᱱᱟ|
==ᱟᱡᱟᱜ ᱡᱤᱭᱚᱱ==
ᱠᱷᱟᱱᱱᱟ ᱫᱚ ᱟᱡ ᱨᱮᱱ ᱯᱟᱹᱦᱤᱞ ᱮᱨᱟᱛ ᱠᱚᱞᱮᱡᱽ ᱨᱮᱭᱮ ᱧᱟᱯᱟᱢ ᱞᱮᱫᱮᱭᱟ, ᱩᱱᱤᱭᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱜᱤᱛᱟᱧᱡᱚᱞᱤ ᱛᱟᱞᱮᱭᱟᱨ ᱠᱷᱟᱱ| ᱵᱤᱱᱚᱫᱽ ᱠᱷᱟᱱᱱᱟ ᱫᱚ ᱩᱱᱤ ᱥᱟᱶ ᱑᱙᱗᱑ ᱥᱮᱨᱢᱟ ᱨᱮᱭᱮ ᱵᱟᱯᱞᱟ ᱞᱮᱱᱟ| ᱩᱱᱤ ᱛᱤ ᱨᱮᱱ ᱵᱟᱨᱭᱟ ᱠᱚᱲᱟ ᱦᱚᱯᱚᱱ ᱠᱤᱱ ᱦᱚᱭ ᱞᱮᱱᱟ, ᱢᱤᱫᱴᱮᱱ ᱫᱚ ᱨᱟᱦᱩᱞ ᱠᱷᱟᱱᱱᱟ ᱟᱨ ᱢᱤᱫᱴᱮᱱ ᱫᱚ ᱟᱠᱥᱟᱭ ᱠᱷᱟᱱᱱᱟ, ᱩᱱᱠᱤᱱ ᱵᱟᱱᱟ ᱦᱚᱲ ᱜᱮ ᱵᱚᱞᱤᱣᱩᱰ ᱥᱩᱯᱟᱨ ᱥᱴᱟᱨ ᱠᱤᱱ ᱦᱚᱭᱱᱟ| ᱑᱙᱗᱕ ᱥᱮᱨᱢᱟ ᱨᱮ ᱩᱱᱤ ᱰᱚ ᱚᱥᱷᱚ ᱨᱮᱱ ᱪᱮᱞᱟᱭ ᱦᱚᱭ ᱞᱮᱱᱟ ᱟᱨ ᱑᱙᱘᱐ ᱜᱮᱞᱟᱱᱟᱜ ᱥᱮᱨᱢᱟ ᱨᱮ ᱨᱟᱡᱽᱱᱤᱥᱯᱩᱨᱟᱢ ᱛᱮᱭᱮ ᱪᱷᱟᱹᱴᱤᱭᱟᱹᱨ ᱥᱮᱱ ᱞᱮᱱᱟ| ᱵᱤᱱᱚᱫᱽ ᱠᱷᱟᱱᱱᱟ ᱨᱟ ᱜᱤᱛᱟᱧᱡᱚᱞᱤᱭᱟᱜ ᱥᱟᱠᱟᱢ ᱚᱲᱮᱡ ᱫᱚ ᱑᱙᱘᱕ ᱥᱮᱨᱢᱟ ᱨᱮ ᱦᱚᱭ ᱞᱮᱱᱟ|
==ᱨᱟᱡᱟᱨᱤ==
᱑᱙᱙᱗ ᱥᱮᱨᱢᱟ ᱨᱮ ᱵᱤᱱᱚᱫᱽ ᱠᱷᱟᱱᱱᱟ ᱫᱚ ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱨᱮᱭᱮ ᱵᱚᱞᱚ ᱞᱮᱱᱟ ᱟᱨ ᱫᱚᱥᱟᱨ ᱥᱮᱨᱢᱟ ᱜᱩᱨᱩᱫᱟᱥᱯᱩᱨ ᱞᱚᱠ ᱥᱚᱵᱷᱟ ᱴᱚᱴᱷᱟ ᱠᱷᱚᱱ ᱵᱷᱚᱴ ᱨᱮᱭᱮ ᱛᱤᱝᱜᱩ ᱞᱮᱱᱟ| ᱑᱙᱙᱙ ᱥᱮᱨᱢᱟ ᱨᱮ ᱩᱱ᱾ ᱰᱚ ᱟᱨᱦᱚᱸ ᱫᱚᱥᱟᱨ ᱫᱷᱟᱣ ᱞᱟᱹᱜᱤᱫ ᱚᱱᱰᱮ ᱠᱷᱚᱱ ᱜᱮᱭᱮ ᱡᱤᱛᱟᱹᱣ ᱞᱮᱱᱟ| ᱛᱟᱭᱱᱚᱢ ᱛᱮ ᱒᱐᱐᱒ ᱥᱮᱨᱢᱟ ᱨᱮ ᱩᱱᱤ ᱫᱚ ᱠᱟᱞᱪᱟᱨ ᱟᱨ ᱴᱳᱣᱨᱤᱥᱢ ᱢᱤᱱᱤᱥᱴᱟᱨᱮ ᱦᱚᱭ ᱞᱮᱱᱟ, ᱡᱚᱞᱟᱭ ᱪᱟᱱᱫᱚ ᱨᱮ| ᱛᱩᱨᱩᱭ ᱪᱟᱱᱫᱚ ᱛᱟᱭᱱᱚᱢ ᱮᱠᱥᱴᱟᱨᱱᱟᱞ ᱮᱯᱷᱟᱭᱟᱨ ᱨᱮ ᱯᱚᱱᱚᱛ ᱢᱚᱱᱛᱨᱤᱭᱮ ᱦᱚᱭ ᱞᱮᱱᱟ| ᱒᱐᱐᱔ ᱥᱮᱨᱢᱟ ᱨᱮ ᱩᱱᱤ ᱫᱚ ᱟᱨᱦᱚᱸ ᱜᱩᱨᱩᱫᱟᱥᱯᱩᱨ ᱠᱷᱚᱱ ᱜᱮᱭᱮ ᱡᱤᱛᱟᱹᱣ ᱞᱮᱱᱟ| ᱢᱮᱱᱠᱷᱟᱱ ᱒᱐᱐᱙ ᱥᱮᱨᱢᱟ ᱵᱟᱪᱷᱱᱟᱣ ᱨᱮ ᱫᱚᱭ ᱦᱟᱨᱟᱣ ᱞᱮᱱᱟ| ᱒᱐᱑᱔ ᱥᱮᱨᱢᱟ ᱨᱮ ᱟᱨᱦᱚᱸ ᱩᱱᱤ ᱫᱚ ᱜᱩᱨᱩᱫᱟᱥᱯᱩᱨ ᱞᱚᱠ ᱥᱚᱵᱦᱟ ᱴᱚᱴᱷᱟ ᱠᱷᱚᱱ ᱜᱮᱭᱮ ᱛᱤᱝᱜᱩ ᱞᱮᱱᱟᱥ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱥᱤᱱᱮᱢᱟ]]
