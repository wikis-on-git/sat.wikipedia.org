{{Infobox settlement
| name                            = 
| official_name                   = ᱵᱷᱚᱫᱽᱨᱚᱠ
| native_name                     = ଭଦ୍ରକ
| native_name_lang                = or
| other_name                      = 
| settlement_type                 = ᱦᱚᱱᱚᱛ
| image_skyline                   = 
| image_alt                       = 
| image_caption                   = 
| nickname                        = 
| image_map                       = OrissaBhadrak.png
| map_caption                     = Location in Odisha, India
| coordinates                     = {{coord|21.0667|N|86.5000|E|display=inline,title}}
| subdivision_type                = ᱫᱤᱥᱚᱢ
| subdivision_name                = {{flag|ᱥᱤᱧᱚᱛ}}
| subdivision_type1               = [[States and territories of India|State]]
| subdivision_name1               = [[ᱳᱰᱤᱥᱟ]]
| established_title               = <!-- ᱛᱷᱟᱯᱚᱱ -->
| established_date                = 
| founder                         = 
| named_for                       = 
| seat_type                       = ᱦᱮᱰᱠᱣᱟᱴᱚᱨ
| seat                            = [[ᱵᱷᱚᱫᱽᱨᱚᱠ]]
| government_type                 = 
| governing_body                  = 
| leader_title1                   = [[District collector|ᱠᱚᱞᱮᱠᱴᱚᱨ]]
| leader_name1                    = ᱢᱟᱱᱚᱛᱟᱱ ᱜᱭᱟᱱᱚ ᱨᱚᱸᱡᱚᱱ ᱫᱟᱥ
| unit_pref                       = Metric
| area_footnotes                  = 
| area_total_km2                  = 2505
| area_rank                       = 
| elevation_footnotes             = 
| elevation_m                     = 
| population_total                = 1506522
| population_as_of                = 2011
| population_footnotes            = 
| population_density_km2          = 601
| population_rank                 = 12
| timezone1                       = [[Indian Standard Time|IST]]
| utc_offset1                     = +5:30
| postal_code_type                = <!-- [[Postal Index Number|PIN]] -->
| postal_code                     = 
| area_code                       = 06784
| area_code_type                  = Telephone code
| registration_plate              = OD-22
| blank1_name_sec2                = [[Precipitation (meteorology)|ᱯᱨᱮᱥᱤᱯᱤᱴᱟᱥᱚᱱ]]
| blank1_info_sec2                = {{convert|1427.9|mm|in}}
| website                         = {{URL|http://bhadrak.nic.in/}}
| footnotes                       = 
| leader_title2                   = ᱯᱟᱨᱞᱤᱭᱟᱢᱮᱴ ᱥᱚᱦᱮᱛ
| leader_name2                    = [[ᱢᱟᱱᱡᱩᱞᱚᱛᱟ ᱢᱚᱱᱰᱚᱞ|BJD]]
| demographics_type1              = ᱯᱟᱹᱨᱥᱤ
| demographics1_title1            = ᱟᱹᱢᱟᱹᱞᱮᱛ
| demographics1_info1             = [[Odia language|ᱳᱰᱤᱭᱟᱹ]], [[English language|ᱤᱝᱞᱤᱥ]] [[Urdu language|ᱩᱨᱫᱩ]]
| demographics1_title2            = ᱮᱴᱟᱜ ᱯᱟᱹᱨᱥᱤ
| demographics1_info2             = [[ᱦᱳ ᱯᱟᱹᱨᱥᱤ]]
| blank2_name_sec1                = [[Human sex ratio|ᱡᱟᱱᱟᱝ ᱡᱟᱹᱱᱤ]]
| blank2_info_sec1                = 981 [[male|♂]]/[[female|♀]]
| blank3_name_sec1                = ᱠᱚᱲᱟ ᱦᱚᱯᱚᱱ
| blank3_info_sec1                = 760,591
| blank4_name_sec1                = ᱠᱩᱲᱤ ᱦᱚᱯᱚᱱ
| blank4_info_sec1                = 745,931
| blank5_name_sec1                = ᱥᱮᱪᱮᱫ
| blank5_info_sec1                = 83.25%
| blank2_name_sec2                = ᱥᱤᱛᱤᱝ ᱚᱠᱛᱚ ᱨᱮᱭᱟᱜ ᱮᱵᱷᱚᱨᱮᱡᱽ ᱞᱚᱞᱚᱥᱚᱝ
| blank2_info_sec2                = {{convert|48|°C|°F}}
| blank3_name_sec2                = ᱨᱟᱵᱟᱝ ᱚᱠᱛᱚ ᱨᱮᱭᱟᱜ ᱮᱵᱷᱚᱨᱮᱡᱽ ᱞᱚᱞᱚᱥᱚᱝ
| blank3_info_sec2                = {{convert|17|°C|°F}}
}}

'''ᱵᱷᱚᱫᱽᱨᱚᱠ''' ᱦᱚᱱᱚᱛ ᱫᱚ [[ᱳᱰᱤᱥᱟ]] ᱨᱮᱭᱟᱜ ᱢᱤᱫ ᱯᱨᱚᱥᱟᱥᱚᱱᱤᱠ ᱦᱚᱱᱚᱛ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱚ ᱵᱷᱚᱫᱽᱨᱚᱠ ᱵᱟᱡᱟᱨ ᱤᱫᱤ ᱠᱟᱛᱮ ᱧᱩᱛᱩᱢ ᱟᱠᱟᱱᱟ ᱾ ᱑ ᱮᱯᱨᱤᱞ ᱑᱙᱙᱓ ᱨᱮ ᱱᱚᱣᱟ ᱫᱚ [[ᱵᱟᱞᱮᱥᱚᱨ]] ᱦᱚᱱᱚᱛ ᱠᱷᱚᱱ ᱵᱷᱮᱜᱟᱨ ᱠᱟᱛᱮ ᱢᱤᱫ ᱱᱟᱣᱟ ᱦᱚᱱᱚᱛ ᱨᱮ ᱪᱷᱟᱹᱴᱭᱟᱹᱨ ᱮᱱᱟ ᱾ ᱱᱚᱣᱟ ᱨᱮᱭᱟᱜ ᱡᱚᱛᱚ ᱛᱮ ᱮᱨᱤᱭᱟ ᱫᱚ ᱒᱖᱗᱗ ᱥᱠᱚᱭᱟᱨ ᱠᱤᱹᱢᱤ ᱾ ᱱᱚᱣᱟ ᱨᱟᱡᱽᱜᱟᱲ [[ᱵᱷᱩᱵᱽᱱᱮᱥᱚᱨ]] ᱠᱷᱚᱱ ᱫᱚ ᱑᱒᱕ ᱠᱤᱹᱢᱤᱹ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ 

==ᱚᱛᱱᱚᱜ==

===ᱢᱩᱠᱷᱤᱭᱟᱹᱱᱟᱹᱭ ᱟᱨ ᱪᱟᱸᱜᱟᱱᱟᱹᱭ===

* ᱵᱤᱭᱛᱚᱨᱚᱬᱤ, ᱥᱟᱞᱚᱱᱫᱤ, ᱢᱚᱱᱛᱮᱭᱤ, ᱠᱷᱚᱨᱚᱥᱨᱚᱛᱟ, (ᱠᱷᱚᱨᱥᱩᱣᱟ) 

===ᱦᱚᱲ ᱮᱞᱮᱞ===

᱒᱐᱑᱑ ᱦᱚᱲ ᱞᱮᱠᱷᱟ<ref>[http://www.censusindia.gov.in/2011-prov-results/data_files/orissa/Data%20Sheet-%20Orissa-Provisional.pdf Census 2011: Odisha: Provisional Population Totals]</ref>ᱞᱮᱠᱟᱛᱮ, ᱵᱷᱚᱫᱽᱨᱚᱠ ᱦᱚᱱᱚᱛ ᱨᱤᱱ ᱡᱚᱛᱚ ᱛᱮ ᱦᱚᱲ ᱮᱞᱮᱞ ᱫᱚ ᱑᱕,᱐᱖,᱕᱒᱒ ᱾ ᱱᱩᱠᱩ ᱠᱚ ᱵᱷᱤᱛᱨᱤ ᱠᱷᱚᱱ ᱟᱹᱛᱩ ᱴᱚᱞᱟᱨᱮ ᱑᱓,᱒᱐,᱗᱖᱖ ᱟᱨ ᱵᱟᱡᱟᱨ ᱨᱮ ᱑,᱘᱕,᱗᱕᱖ ᱦᱚᱲ ᱵᱟᱥᱟ ᱵᱚᱥᱠᱚᱫ ᱠᱟᱛᱮ ᱢᱮᱱᱟᱜ ᱠᱚᱣᱟ ᱾ <ref>[http://www.censusindia.gov.in/2011-prov-results/paper2/data_files/Orissa/Data-sheet-Orissa.pdf Census 2011: Odisha: Rural Urban Distribution]</ref>  

* ᱠᱚᱲᱟ ᱦᱚᱯᱚᱱ ᱺ ᱗,᱖᱐,᱕᱙᱑
* ᱠᱩᱲᱤ ᱦᱚᱯᱚᱱ ᱺ ᱗,᱔᱕,᱙᱓᱑
** ᱛᱩᱨᱩᱭ ᱥᱮᱨᱢᱟ ᱠᱷᱚᱱ ᱠᱟᱹᱡ ᱜᱤᱫᱽᱨᱟᱹ ᱺ ᱑,᱗᱖,᱗᱙᱓

* ᱥᱮᱪᱮᱫ ᱫᱚᱨ ᱺ ᱘᱓ᱹ᱒᱕%
** ᱠᱚᱲᱟ ᱦᱚᱯᱚᱱ ᱺ ᱘᱙ᱹ᱙᱒%
** ᱠᱩᱲᱤ ᱦᱚᱯᱚᱱ ᱺ ᱗᱖ᱹ᱔᱙%

==ᱞᱟᱠᱪᱟᱨ==

===ᱡᱮᱭᱱ ᱫᱷᱚᱨᱚᱢ===

ᱵᱷᱚᱫᱽᱨᱚᱠ ᱨᱮᱭᱟᱜ ᱞᱟᱠᱪᱟᱨ ᱨᱟᱭᱨᱤᱛ ᱨᱮᱭᱟᱜ ᱩᱯᱨᱩᱢ ᱫᱚ ᱯᱟᱨᱥᱚᱱᱟᱛᱷ ᱟᱜ ᱚᱠᱛᱚ ᱠᱷᱚᱱ ᱧᱟᱢᱚᱜ-ᱟ ᱾ ᱯᱟᱨᱥᱚᱱᱟᱛᱷ ᱫᱚ ᱫᱷᱚᱨᱚᱢ ᱪᱷᱟᱨᱟᱣ ᱞᱟᱹᱜᱤᱫ ᱠᱳᱯᱠᱚᱴᱚᱠ ᱟᱨᱵᱟᱝ ᱱᱤᱛᱚᱜᱟᱜ ᱠᱩᱯᱟᱨᱤ ᱛᱮᱭ ᱦᱮᱡ ᱞᱮᱱ ᱛᱟᱦᱮᱸᱫ ᱾ ᱪᱚᱨᱚᱢᱚᱯᱟ ᱨᱚᱦᱚᱬᱤ ᱨᱮᱭᱟᱜ ᱢᱟᱨᱟᱝ ᱯᱩᱠᱷᱨᱤ ᱵᱮᱲᱦᱟᱭ ᱛᱮ ᱯᱮᱜᱮᱛᱩᱨ ᱛᱤᱨᱛᱷᱚ ᱠᱚᱣᱟᱜ ᱢᱩᱨᱛᱤ ᱛᱷᱟᱯᱚᱱ ᱞᱮᱱᱟ ᱾ ᱩᱱᱠᱩ ᱢᱩᱨᱛᱤ ᱵᱷᱤᱛᱨᱤ ᱠᱷᱚᱱ ᱚᱡᱤᱛᱱᱟᱛᱷ, ᱥᱟᱱᱛᱤᱱᱟᱛᱷ, ᱨᱤᱥᱚᱵᱷᱱᱟᱛᱷ, ᱟᱨ ᱵᱚᱨᱫᱷᱚᱢᱟᱱ ᱢᱚᱦᱟᱵᱤᱨ ᱟᱜ ᱠᱚᱫᱚ ᱱᱤᱛᱚᱜ ᱦᱚᱸ ᱳᱰᱤᱥᱟ ᱯᱚᱱᱚᱛ ᱨᱮᱭᱟᱜ ᱢᱤᱣᱡᱤᱭᱚᱢ ᱨᱮ ᱡᱚᱛᱚᱱ ᱠᱟᱛᱮ ᱫᱚᱦᱚ ᱟᱠᱟᱱᱟ ᱾ ᱱᱤᱛᱚᱜ ᱫᱷᱟᱹᱵᱤᱡ ᱦᱚᱸ ᱯᱩᱠᱷᱨᱤ ᱟᱲᱮᱨᱮ ᱯᱟᱨᱥᱚᱱᱟᱛᱷ ᱟᱜ ᱢᱩᱨᱛᱤ ᱫᱚ ᱧᱮᱞᱚᱜ ᱜᱮᱭᱟ ᱾

===ᱵᱚᱣᱫᱷᱚ ᱫᱷᱚᱨᱚᱢ===

ᱵᱷᱚᱫᱽᱨᱚᱠ ᱨᱮ ᱢᱮᱱᱟᱜ ᱫᱷᱟᱢᱚᱱᱚᱱᱚᱜᱚᱨ ᱨᱮᱭᱟᱜ ᱢᱩᱲ ᱧᱩᱛᱩᱢ ᱫᱚ ᱫᱷᱚᱢᱢᱱᱚᱜᱚᱨ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱚᱠᱛᱚ ᱨᱮ ᱛᱟᱦᱮᱸ ᱠᱟᱱ ᱵᱚᱣᱫᱷᱚᱯᱤᱴᱷ ᱨᱮᱭᱟᱜ ᱠᱷᱚᱰᱤᱭᱟᱲᱚ ᱴᱚᱴᱷᱟᱨᱮ ᱥᱟᱹᱶᱛᱤ ᱟᱠᱟᱱ ᱦᱟᱯᱲᱟᱜ ᱵᱩᱫᱫᱷᱚ ᱢᱩᱨᱛᱤ ᱱᱤᱛᱚᱜ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱭᱟᱜ ᱢᱤᱣᱡᱤᱭᱚᱢ ᱨᱮ ᱢᱮᱱᱟᱜ-ᱟ ᱾ ᱵᱷᱚᱫᱽᱨᱚᱠ ᱨᱮᱭᱟᱜ ᱵᱟᱣᱫᱚᱯᱩᱨ ᱧᱩᱛᱩᱢ ᱫᱚ ᱵᱚᱣᱫᱷᱚ ᱠᱷᱚᱱ ᱜᱮ ᱦᱮᱡ ᱟᱠᱟᱱᱟ ᱾ 

===ᱢᱳᱜᱚᱞ ᱟᱨ ᱢᱚᱨᱦᱚᱴᱟ ᱚᱨᱥᱚᱝ===

ᱚᱱᱠᱟ ᱜᱮ ᱡᱟᱱᱩᱜᱚᱸᱡᱽ ᱢᱚᱨᱦᱚᱴᱟ ᱥᱟᱥᱚᱱᱤᱭᱟᱹ ᱡᱟᱱᱳᱡᱤᱭᱟᱜ ᱧᱩᱛᱩᱢ ᱠᱷᱚᱱ ᱦᱮᱡ ᱟᱠᱟᱱᱟ ᱢᱮᱱᱛᱮ ᱛᱤᱱᱟᱹᱝ ᱜᱟᱱ ᱯᱚᱸᱰᱤᱛ ᱠᱚ ᱢᱚᱱᱚᱛ ᱠᱚ ᱮᱢᱟ ᱾ ᱢᱳᱜᱚᱞ ᱟᱨ ᱢᱚᱨᱚᱦᱚᱴᱟ ᱥᱟᱥᱚᱱᱤᱭᱟᱹ ᱠᱚᱫᱚ ᱟᱠᱚᱣᱟᱜ ᱥᱟᱥᱚᱱ ᱚᱠᱛᱚ ᱨᱮ ᱵᱷᱚᱫᱽᱨᱚᱠ ᱨᱮ ᱟᱹᱰᱤᱜᱟᱱ ᱦᱚᱲᱦᱤᱛ ᱞᱮᱠᱟᱱ ᱠᱟᱹᱢᱤ ᱠᱚ ᱠᱟᱹᱢᱤ ᱞᱮᱫ-ᱟ ᱾ ᱤᱸᱫᱚᱨ ᱨᱤᱱᱤᱡ ᱨᱟᱹᱱᱤ ᱚᱦᱚᱞᱭᱟᱵᱟᱭᱤ ᱯᱩᱨᱤᱭ ᱥᱮᱱᱚᱜ ᱠᱟᱱ ᱚᱠᱛᱚ ᱨᱮ ᱢᱤᱫ ᱢᱟᱨᱟᱝ ᱯᱩᱠᱷᱨᱤᱭ ᱞᱟ ᱦᱚᱪᱚ ᱞᱮᱫ ᱠᱚᱣᱟ ᱾ ᱚᱱᱟ ᱫᱚ ᱨᱟᱹᱱᱤ ᱛᱚᱞᱟᱣ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱵᱷᱚᱫᱽᱨᱚᱠ ᱥᱩᱨ ᱨᱮᱭᱟᱜ ᱱᱤᱛᱚᱜᱟᱜ ᱨᱟᱹᱱᱤᱛᱟᱞ ᱫᱚ ᱚᱱᱟ ᱨᱟᱹᱱᱤᱛᱚᱞᱟᱣ ᱠᱷᱚᱱ ᱜᱮ ᱦᱮᱡ ᱟᱠᱟᱱᱟ ᱾ ᱫᱷᱟᱢᱚᱱᱚᱜᱚᱨ ᱨᱮ ᱢᱚᱨᱚᱦᱚᱴᱟ ᱥᱟᱥᱚᱱᱤᱭᱟᱹ ᱡᱚᱜᱩ ᱯᱚᱸᱰᱤᱛ ᱟᱜ ᱧᱩᱛᱩᱢ ᱞᱮᱠᱟᱛᱮ ᱡᱚᱜᱩ ᱥᱟᱜᱚᱨ ᱯᱩᱠᱷᱨᱤ ᱢᱮᱱᱟᱜ-ᱟ ᱾ 

===ᱦᱤᱱᱫᱩ ᱫᱷᱚᱨᱚᱢ===

ᱢᱤᱨᱡᱟᱯᱩᱨ ᱟᱨ ᱪᱷᱚᱰᱟᱠ ᱢᱚᱦᱚᱞ ᱨᱮ ᱨᱟᱡᱟ ᱯᱩᱨᱩᱥᱚᱛᱚᱢ ᱫᱮᱵᱽ ᱤᱡ ᱢᱚᱱᱛᱨᱤ ᱵᱤᱫᱷᱭᱟᱫᱷᱚᱨ ᱮ ᱞᱟ~ ᱚᱴᱚ ᱞᱮᱫ ᱯᱩᱠᱷᱨᱤ ᱟᱡᱟᱜ ᱧᱩᱛᱩᱢ ᱞᱮᱠᱟᱛᱮ ᱵᱤᱫᱽᱭᱟᱫᱷᱚᱨ ᱯᱩᱠᱷᱨᱤ ᱢᱮᱱᱛᱮ ᱩᱯᱨᱩᱢ ᱢᱮᱱᱟᱜ-ᱟ ᱾ ᱑᱕᱑᱔ ᱥᱟᱞᱮᱨᱮ ᱥᱨᱤᱪᱚᱭᱛᱚᱱᱭᱚ ᱯᱩᱨᱤ ᱠᱷᱚᱱ ᱨᱩᱣᱟᱹᱲ ᱠᱟᱛᱮ ᱵᱤᱫᱽᱭᱟᱵᱟᱪᱚᱥᱯᱚᱛᱤ ᱧᱩᱛᱩᱢ ᱟᱹᱱᱤᱡ ᱫᱷᱚᱨᱚᱢ ᱪᱷᱟᱨᱟᱣᱤᱭᱟᱹ ᱚᱲᱟᱜ ᱨᱮ ᱢᱚᱬᱮ ᱢᱟᱦᱟᱸᱭ ᱵᱟᱥᱟ ᱞᱮᱱ ᱛᱟᱦᱮᱸᱫ ᱾ ᱱᱩᱭ ᱥᱚᱸᱛᱷ ᱩᱭᱦᱟᱹᱨ ᱫᱚᱦᱚ ᱮ ᱞᱟᱹᱜᱤᱫ ᱛᱮᱜᱮ ᱚᱱᱟ ᱟᱹᱛᱩ ᱨᱮᱭᱟᱜ ᱧᱩᱛᱩᱢ ᱫᱚ ᱥᱚᱸᱛᱷᱤᱭᱟ ᱫᱚᱦᱚ ᱟᱠᱟᱱᱟ ᱾ ᱩᱱᱤᱭ ᱵᱟᱹᱜᱤ ᱚᱴᱚᱣᱟᱫ ᱠᱷᱟᱱᱛᱟ ᱫᱚ ᱜᱚᱨᱚᱡᱤᱭᱟᱹ ᱠᱚ ᱱᱤᱛᱚᱜ ᱦᱚᱸ ᱚᱱᱟ ᱟᱹᱛᱩᱨᱮ ᱫᱚᱦᱚ ᱠᱟᱛᱮ ᱠᱚ ᱵᱚᱸᱜᱟ ᱵᱳᱨᱳᱣᱟᱜ ᱠᱟᱱᱟ ᱾ ᱥᱨᱤᱪᱚᱭᱛᱚᱱᱭᱚ ᱟᱜ ᱯᱟᱹᱱᱟᱹᱦᱤ (ᱯᱟᱫᱩᱠᱟ) ᱫᱚ ᱚᱱᱟ ᱥᱩᱨ ᱨᱮᱭᱟᱜ ᱠᱩᱶᱟᱥ ᱟᱹᱛᱩᱨᱮ ᱱᱤᱛᱚᱜ ᱫᱷᱟᱹᱵᱤᱡ ᱦᱚᱸ ᱠᱚ ᱵᱚᱸᱜᱟ ᱵᱳᱨᱳᱣᱟᱜ ᱠᱟᱱᱟ ᱾ 

᱑᱘᱖᱔ ᱥᱟᱞᱮᱨᱮ ᱯᱩᱨᱤ ᱨᱟᱢᱟᱱᱩᱡᱽ ᱢᱚᱴᱷᱚ ᱨᱤᱱᱤᱡ ᱢᱚᱦᱚᱱᱛᱚᱭᱤᱡ ᱥᱮᱪᱮᱫᱜᱩᱨᱩ ᱨᱟᱢᱟᱭᱚᱬ ᱫᱟᱥ ᱵᱨᱩᱱᱫᱟᱵᱚᱱ ᱮ ᱥᱮᱱᱚᱜ ᱠᱟᱱ ᱦᱚᱨ ᱨᱮ ᱥᱟᱞᱚᱱᱫᱤ ᱱᱟᱹᱭ ᱫᱷᱟᱨᱮᱨᱮ ᱵᱷᱚᱠᱛᱚ ᱠᱚᱣᱟᱜ ᱜᱚᱨᱚᱡᱽ ᱫᱩᱞᱟᱹᱲ ᱧᱮᱞ ᱠᱟᱛᱮ ᱟᱹᱰᱤ ᱡᱩᱨ ᱮ ᱠᱩᱥᱤ ᱞᱮᱱᱟ ᱾ ᱚᱱᱟᱛᱮ ᱩᱱᱠᱩ ᱞᱟᱹᱜᱤᱫ ᱚᱸᱰᱮ ᱢᱤᱫ ᱢᱚᱴᱷᱳᱭ ᱛᱷᱟᱯᱚᱱ ᱞᱮᱫ-ᱟ ᱾ 

᱑᱘᱘᱘ ᱥᱟᱞᱮᱨᱮ ᱱᱚᱵᱷᱮᱢᱵᱚᱨ ᱒᱐ ᱢᱟᱺᱦᱤᱛ ᱦᱤᱞᱚᱜ ᱟᱭᱳ ᱥᱟᱨᱚᱫᱟ ᱫᱮᱵᱤ ᱫᱟᱜ ᱦᱚᱨ ᱛᱮ ᱪᱟᱸᱫᱽᱵᱟᱹᱞᱤᱭ ᱦᱮᱡ ᱞᱮᱱ ᱛᱟᱦᱮᱸᱫ ᱾ ᱟᱨ ᱢᱤᱫ ᱫᱷᱟᱣ ᱑᱙᱑᱐ ᱥᱟᱞᱮᱨᱮ ᱩᱱᱤ ᱨᱟᱢᱮᱥᱣᱚᱨ ᱮ ᱥᱮᱱᱚᱜ ᱠᱟᱱ ᱦᱚᱨ ᱨᱮ ᱵᱷᱚᱫᱽᱨᱚᱠ ᱨᱮᱭᱟᱜ ᱠᱚᱴᱷᱟᱨ ᱴᱷᱮᱱ ᱵᱟᱨ ᱪᱟᱸᱫᱚᱭ ᱵᱟᱥᱟ ᱞᱮᱱ ᱛᱟᱦᱮᱸᱫ ᱾ 

===ᱥᱤᱠᱷ ᱫᱷᱚᱨᱚᱢ===

᱑᱖᱐᱐ ᱥᱟᱞᱮᱨᱮ ᱜᱩᱨᱩ ᱱᱟᱱᱚᱠ ᱯᱩᱨᱤᱭ ᱪᱟᱞᱟᱜ ᱠᱟᱱ ᱦᱚᱨ ᱨᱮ ᱵᱷᱚᱫᱽᱨᱚᱠ ᱨᱮ ᱵᱟᱥᱟ ᱠᱟᱛᱮ ᱥᱚᱸᱜᱷᱚᱛ ᱨᱮ ᱫᱟᱣ ᱮ ᱦᱟᱛᱟᱣ ᱞᱮᱫ-ᱟ ᱾ ᱚᱱᱟ ᱞᱮᱠᱟᱛᱮ ᱚᱱᱟ ᱴᱚᱴᱷᱟ ᱫᱚ ᱥᱚᱸᱜᱚᱛ ᱢᱮᱱᱛᱮ ᱠᱚ ᱢᱮᱱ ᱥᱟᱶᱛᱮ ᱱᱟᱱᱚᱠ ᱰᱤᱦᱤ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱜ-ᱟ ᱾ ᱱᱚᱰᱮ ᱫᱚ ᱢᱤᱫ ᱜᱩᱨᱩᱫᱣᱟᱨᱟ ᱦᱚᱸ ᱛᱷᱟᱯᱚᱱ ᱦᱩᱭ ᱟᱠᱟᱱᱟ ᱾ 

===ᱢᱩᱥᱞᱤᱢ ᱫᱷᱚᱨᱚᱢ===
᱑᱕᱗᱕ ᱥᱟᱞᱮᱨᱮ ᱮᱯᱨᱤᱞ ᱑᱒ ᱢᱟᱺᱦᱤᱛ ᱨᱮ ᱟᱠᱵᱚᱨ ᱵᱷᱚᱫᱽᱨᱚᱠ ᱫᱚ ᱢᱤᱫ ᱟᱹᱯᱱᱟᱹᱛ ᱰᱤᱵᱷᱤᱡᱚᱱ ᱞᱮᱠᱟ ᱛᱮᱭ ᱵᱤᱠᱱᱟᱹᱣ ᱞᱮᱫ-ᱟ ᱾ ᱠᱚᱴᱚᱠ ᱰᱤᱵᱷᱤᱡᱚᱱ ᱫᱚ ᱫᱟᱣᱫᱽ ᱟᱜ ᱛᱤᱨᱮ ᱛᱟᱦᱮᱸ ᱠᱟᱱ ᱵᱮᱲᱟᱨᱮ ᱵᱷᱚᱫᱽᱨᱚᱠ ᱟᱨ ᱵᱟᱞᱮᱥᱚᱨ ᱰᱤᱵᱷᱤᱡᱚᱱ ᱫᱚ ᱢᱳᱜᱚᱞ ᱠᱚᱣᱟᱜ ᱜᱚᱵᱚᱞ ᱨᱮ ᱛᱟᱦᱮᱸ ᱠᱟᱱᱟ ᱾ ᱚᱣᱨᱚᱝᱜᱚᱡᱮᱵᱽ ᱟᱜ ᱚᱠᱛᱚ ᱨᱮᱫᱚ ᱠᱚᱫᱚᱢᱵᱚ ᱵᱮᱰᱟ ᱴᱷᱮᱱ ᱤᱫᱽᱜᱟᱦ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾

==ᱥᱮᱪᱮᱫ==

ᱱᱚᱣᱟ ᱦᱚᱱᱚᱛ ᱨᱮᱫᱚ ᱥᱮᱪᱮᱫ ᱑᱘᱘᱒ ᱥᱟᱞᱮ ᱠᱷᱚᱱ ᱮᱛᱚᱦᱚᱵ ᱟᱠᱟᱱᱟ ᱾ ᱠᱳᱴᱷᱟ ᱨᱤᱱᱤᱡ ᱡᱚᱢᱤᱫᱟᱨ ᱱᱤᱢᱟᱭ ᱪᱚᱨᱚᱬ ᱵᱳᱥ ᱵᱟᱜᱩᱨᱟᱭᱤ ᱴᱷᱮᱱ ᱵᱟᱨᱭᱟ ᱯᱷᱚᱨᱱᱚᱠᱩᱞᱟᱨ ᱟᱨ ᱛᱤᱱᱟᱹᱜ ᱜᱟᱱ ᱥᱮᱪᱮᱫ ᱞᱟᱹᱜᱤᱫ ᱜᱩᱡᱤᱫᱚᱨᱜᱟ ᱴᱷᱮᱱ ᱢᱤᱫᱴᱟᱹᱝ ᱯᱨᱟᱭᱢᱮᱨᱤ ᱟᱥᱲᱟᱭ ᱛᱷᱟᱯᱚᱱ ᱞᱮᱫ ᱛᱟᱦᱮᱸᱫ ᱾ ᱢᱩᱥᱞᱤᱢ ᱡᱚᱢᱤᱫᱟᱨ ᱢᱤᱭᱟᱸ ᱢᱩᱱᱥᱤ ᱥᱮᱠᱷ ᱚᱵᱽᱫᱩᱞ ᱜᱚᱱᱤ ᱳᱨᱯᱷ ᱵᱷᱚᱫᱽᱨᱚᱠ ᱢᱟᱨᱮ ᱵᱟᱡᱟᱨ ᱴᱷᱮᱱᱟᱜ ᱟᱡᱟᱜ ᱢᱤᱫ ᱡᱟᱭᱜᱟ ᱨᱮ ᱢᱤᱫ ᱢᱟᱭᱱᱚᱨ ᱟᱥᱲᱟᱭ ᱛᱷᱟᱯᱚᱱ ᱞᱮᱫ ᱛᱟᱦᱮᱸᱫ ᱾ ᱛᱟᱭᱚᱢ ᱵᱤᱫᱟᱹᱞ ᱛᱮᱫᱚ ᱚᱱᱟ ᱫᱚ ᱵᱷᱚᱫᱽᱨᱚᱠ ᱦᱚᱱᱚᱛ ᱟᱥᱲᱟ ᱨᱮ ᱟᱹᱨᱩᱯᱷᱮᱨᱟᱣ ᱮᱱᱟ ᱾ ᱑᱙᱓᱔ ᱥᱟᱞᱮᱨᱮ ᱦᱚᱨᱮᱠᱨᱩᱥᱱᱚ ᱢᱚᱦᱚᱛᱟᱵᱽ ᱟᱜ ᱟᱺᱜᱤᱵᱷᱟᱨ ᱨᱮ ᱟᱜᱚᱨᱯᱚᱰᱟ ᱨᱮ ᱠᱨᱩᱥᱱᱚᱪᱚᱨᱚᱬ ᱵᱤᱫᱭᱟᱢᱚᱱᱫᱤᱨ ᱛᱷᱟᱯᱚᱱ ᱞᱮᱱᱟ ᱾ ᱑᱙᱔᱒ ᱥᱟᱞᱮᱨᱮ ᱱᱟᱨᱟᱭᱚᱬ ᱦᱟᱭᱤᱥᱠᱩᱞ, ᱵᱤᱱᱫᱩᱢᱟᱫᱷᱚᱵᱽ ᱵᱟᱜᱩᱨᱟᱭᱤ ᱦᱟᱭᱤᱥᱠᱩᱞ, ᱑᱙᱔᱓ ᱨᱮ ᱯᱳᱯᱥᱤᱝ ᱢᱟᱭᱱᱚᱨ ᱦᱟᱭᱤᱥᱠᱩᱞ, ᱡᱟᱦᱟᱸ ᱫᱚ ᱑᱙᱕᱙ ᱥᱟᱞᱮᱨᱮ ᱥᱚᱨᱠᱟᱨᱤ ᱠᱩᱲᱤᱜᱤᱫᱽᱨᱟᱹ ᱩᱱᱩᱥᱩᱞ ᱟᱥᱲᱟ ᱨᱮᱭᱟᱜ ᱢᱟᱹᱱ ᱮ ᱟᱢᱮᱴ ᱠᱮᱫ-ᱟ ᱾ ᱑᱙᱔᱘ ᱥᱟᱞᱮ ᱡᱩᱞᱟᱭ ᱖ ᱢᱟᱹᱦᱤᱛ ᱨᱮ ᱵᱷᱚᱫᱽᱨᱚᱠ ᱨᱮ ᱯᱩᱭᱞᱩ ᱟᱨ ᱳᱰᱤᱥᱟᱨᱮ ᱫᱚᱥᱟᱨ ᱞᱟᱹᱴᱩ ᱵᱷᱚᱫᱽᱨᱚᱠ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱱᱤᱛᱚᱜ ᱫᱷᱟᱹᱵᱤᱡ ᱛᱮ ᱵᱷᱚᱫᱽᱨᱚᱠ ᱨᱮ ᱙᱑᱖ ᱜᱚᱴᱟᱝ ᱯᱨᱟᱭᱢᱮᱨᱤ ᱟᱥᱲᱟ, ᱕᱐᱕ ᱜᱚᱴᱟᱝ ᱤᱝᱞᱤᱥ ᱟᱥᱲᱟ, ᱓᱐᱕ ᱜᱚᱴᱟᱝ ᱩᱱᱩᱥᱩᱞ ᱵᱤᱨᱫᱟᱹᱜᱟᱲ, ᱗ ᱜᱚᱴᱟᱝ ᱛᱤᱨᱞᱟᱹ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱥᱚᱨᱠᱟᱨᱤ ᱢᱟᱱᱟᱣ ᱵᱟᱛᱟᱣ ᱮ ᱧᱟᱢ ᱟᱠᱟᱫ-ᱟ ᱾ ᱱᱚᱣᱟ ᱠᱚ ᱵᱟᱹᱜᱤ ᱠᱟᱛᱮ ᱟᱨ ᱦᱚᱸ ᱟᱹᱰᱤᱜᱟᱱ ᱟᱥᱲᱟ ᱟᱨ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱱᱤᱛᱚᱜ ᱫᱷᱟᱹᱵᱤᱡ ᱦᱚᱸ ᱟᱯᱱᱟᱨ ᱟᱹᱣᱨᱤᱭ ᱧᱟᱢᱟ ᱾

==ᱥᱟᱹᱠᱷᱭᱟᱹᱛ==
{{Reflist}}

==ᱵᱟᱦᱨᱮ ᱡᱚᱱᱚᱲ==

* {{Official website|http://bhadrak.nic.in/}}
