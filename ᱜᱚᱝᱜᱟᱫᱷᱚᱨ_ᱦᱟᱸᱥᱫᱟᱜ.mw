ᱥᱟᱱᱛᱟᱲᱤ ᱥᱟᱶᱦᱮᱫ ᱨᱤᱱ ᱢᱤᱫ ᱚᱱᱚᱞᱤᱭᱟ. ᱞᱮᱠᱟᱛᱮ ᱜᱚᱝᱜᱟᱫᱷᱚᱨ ᱦᱟᱸᱥᱫᱟᱜᱟᱜ ᱩᱯᱨᱩᱢ ᱢᱮᱱᱟᱜᱼᱟ ᱾ ᱥᱟᱱᱛᱟᱲᱤ ᱥᱟᱶᱦᱮᱫ ᱨᱮᱱᱟᱜ ᱟᱭᱢᱟ ᱠᱷᱚᱫᱽ ᱟᱡ ᱫᱚᱭ ᱚᱞ ᱥᱮᱴᱮᱨ ᱟᱠᱟᱫᱼᱟ ᱾ ᱡᱮᱢᱚᱱ ᱚᱱᱚᱞ, ᱠᱟ.ᱦᱱᱤ, ᱜᱟᱢᱟᱢ, ᱜᱟᱭᱟᱱ, ᱨᱚᱲ ᱥᱟᱬᱮᱥ, ᱱᱟᱜᱟᱢ ᱮᱢᱟᱱ ᱾ ᱥᱚᱜ ᱥᱮᱴᱮᱡ ᱞᱮᱠᱟᱱ ᱠᱷᱚᱸᱫᱽᱨᱚᱸᱫᱽ ᱜᱚᱱᱚᱝ ᱟᱱ ᱥᱟᱛᱟᱢ ᱨᱮᱦᱚᱸ ᱱᱚᱱᱚᱞ ᱞᱟᱲᱟᱣ ᱠᱟᱛᱮ ᱮᱴᱟᱜ ᱠᱚᱣᱟᱜ ᱥᱟᱶᱦᱮᱫ ᱥᱤᱨᱤᱡᱽ ᱮ ᱪᱟᱨᱪᱟ ᱟᱠᱟᱫᱼᱟ ᱾

==ᱡᱟᱱᱟᱢ==

ᱟᱡᱟᱜ ᱡᱟᱱᱟᱢ ᱫᱚ ᱑᱔.᱐᱒.᱑᱙᱕᱘ ᱥᱟᱞᱮᱨᱮ ᱳᱰᱤᱥᱟ ᱯᱚᱱᱚᱛ ᱠᱤᱸᱡᱷᱤᱨ ᱡᱤᱞᱟ ᱨᱮᱱᱟᱜ ᱫᱚᱱᱟᱯᱩᱨ ᱟ.ᱛᱩᱨᱮ ᱢᱤᱫ ᱨᱮᱸᱜᱮᱡ ᱚᱲᱟᱜ ᱨᱮ ᱦᱩᱭ ᱞᱮᱱᱟ ᱾ ᱟᱯᱟᱛ ᱥᱩᱱᱟ.ᱨᱟᱢ ᱦᱟᱸᱥᱫᱟᱜ ᱫᱚ ᱢᱤᱫ ᱠᱟᱴ ᱢᱤᱥᱛᱨᱤᱭᱮ ᱛᱟᱦᱮᱸ ᱠᱟᱱᱟ ᱟᱨ ᱟᱡ ᱟᱭᱳ ᱡᱚᱞᱚᱥᱩᱨᱤ ᱦᱟᱸᱥᱫᱟᱜ ᱫᱚ ᱜᱷᱟᱨᱚᱸᱡᱽ ᱜᱷᱟ.ᱨᱱᱤ ᱾ ᱟᱡ ᱵᱟᱵᱟ ᱛᱮᱠᱚ ᱫᱚ ᱯᱩᱱ ᱵᱚᱭᱦᱟ ᱠᱚ ᱛᱟᱦᱮᱸ ᱠᱟᱱᱟ ᱾ ᱚᱸᱰᱮ ᱠᱷᱚᱱ ᱢᱟᱨᱟᱝ ᱤᱡ ᱪᱷᱟᱰᱟ ᱠᱟᱛᱮ ᱯᱮ ᱦᱚᱲ ᱫᱚ ᱢᱤᱫ ᱨᱮ ᱛᱟᱦᱮᱸ ᱠᱟᱛᱮ ᱜᱮ ᱱᱚᱣᱟ ᱫᱷᱩᱲᱤ ᱫᱷᱟ.ᱨᱛᱤ ᱠᱚ ᱵᱟ.ᱜᱤᱭᱟᱫᱼᱟ ᱟᱨ ᱱᱤᱛ ᱦᱚᱸ ᱯᱮᱯᱮᱭᱟ ᱵᱚᱭᱦᱟ ᱨᱤᱱ ᱜᱤᱫᱽᱨᱟ. ᱯᱤᱫᱽᱨᱟ. ᱠᱚ ᱢᱤᱫ ᱨᱮᱜᱮ ᱢᱮᱱᱟᱜ ᱠᱚᱣᱟ ᱾ ᱨᱮᱸᱜᱮᱡ ᱚᱲᱟᱜ ᱠᱷᱟ.ᱛᱤᱨ ᱟ.ᱰᱤ ᱦᱟᱨᱠᱮᱛ ᱛᱮ ᱜᱤᱫᱽᱨᱟ. ᱯᱟ.ᱲᱤᱭᱟ. ᱫᱚ ᱠᱷᱮᱢᱟᱣ ᱟᱠᱟᱱ ᱛᱟᱠᱚᱣᱟ ᱾ ᱨᱮᱸᱜᱮᱡ ᱦᱚᱲ ᱱᱚᱛᱮ ᱥᱟᱸᱜᱮ ᱵᱚᱭᱦᱟ ᱾ ᱟᱠᱚ ᱫᱚ ᱯᱮ ᱵᱚᱭᱦᱟᱜ ᱨᱮᱦᱚᱸ ᱠᱚ ᱥᱟᱺᱡᱽᱞᱟ.ᱵᱟ ᱟᱨ ᱦᱚᱯᱚᱱᱵᱟ ᱠᱚᱨᱤᱱ ᱢᱮᱥᱟ ᱠᱟᱛᱮ ᱤᱨᱟ.ᱞ ᱵᱚᱭᱦᱟ ᱟᱨ ᱯᱩᱯᱩᱱᱤᱭᱟ. ᱵᱩᱦᱤᱱ ᱛᱟᱠᱚ ᱾ ᱚᱛ ᱦᱟᱥᱟ ᱫᱚ ᱰᱷᱮᱨ ᱜᱮ ᱨᱮᱦᱚᱸ ᱡᱟᱣ ᱫᱚ ᱪᱟᱥ ᱠᱚ ᱩᱱᱟ.ᱜ ᱵᱮᱥ ᱵᱟᱭ ᱦᱩᱭᱩᱜ ᱛᱮ ᱨᱤᱱ ᱫᱷᱟᱨ ᱠᱟᱛᱮ ᱠᱚ ᱟ.ᱥᱩᱞᱚᱜ ᱛᱟᱦᱮᱸᱫ ᱾ ᱛᱟᱭᱚᱢ ᱚᱞ ᱯᱟᱲᱦᱟᱣ ᱠᱟᱛᱮ ᱪᱟ.ᱠᱨᱤ ᱠᱚᱠᱚ ᱧᱟᱢ ᱤᱫᱤ ᱠᱮᱫ ᱠᱷᱟᱱ ᱚᱱᱟ ᱨᱮᱸᱜᱮᱡ ᱦᱟᱞᱟᱛ ᱠᱷᱚᱱ ᱫᱚᱠᱚ ᱚᱰᱚᱠ ᱟᱠᱟᱱᱟ ᱾

==ᱥᱤᱠᱷᱱᱟ.ᱛ==

ᱨᱮᱸᱜᱮᱡ ᱚᱲᱟᱜ ᱨᱮᱛᱟᱭ ᱡᱟᱱᱟᱢ ᱡᱟᱞᱟ ᱥᱤᱠᱱᱟ.ᱛ ᱦᱚᱸ ᱟ.ᱰᱤ ᱦᱟᱨᱠᱮᱛ ᱛᱮ ᱦᱩᱭ ᱫᱟᱲᱮᱭᱟᱫ ᱛᱟᱦᱮᱸᱫ ᱾ ᱟ.ᱛᱩ ᱥᱩᱨ ᱟᱥᱲᱟ ᱨᱮ ᱢᱟᱭᱱᱚᱨ ᱥᱟ.ᱛ ᱠᱟᱛᱮ ᱟ.ᱛᱩ ᱠᱷᱚᱱ ᱯᱮ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱟᱭᱤᱥᱩᱶᱟ ᱮᱢ.ᱤ ᱟᱥᱲᱟ ᱨᱮ ᱔ ᱠᱷᱚᱱ ᱗ ᱪᱟᱱᱚᱪ ᱟᱨ ᱤᱱᱟ. ᱛᱟᱭᱚᱢ ᱚᱸᱰᱮᱱᱟᱜ ᱦᱟᱭᱤᱥᱠᱩᱞ ᱫᱚᱭ ᱥᱟ.ᱛ ᱞᱮᱜᱼᱟ ᱑᱙᱗᱖ ᱥᱟᱞᱮᱨᱮ ᱾ ᱩᱱ ᱫᱚ ᱱᱤᱛᱟᱜ ᱞᱮᱠᱟ +᱒ ᱵᱟᱝ ᱠᱟᱛᱮ ᱑᱑ ᱪᱟᱱᱚᱪ ᱨᱮ ᱢᱮᱴᱨᱤᱠ, ᱤᱱᱟ. ᱛᱟᱭᱚᱢ IA ᱟᱨ BA ᱥᱮᱱᱚᱜ ᱠᱟᱱ ᱛᱟᱦᱮᱸᱫ ᱾ IA ᱫᱚ ᱮᱴᱟᱜ ᱦᱚᱲ ᱚᱲᱟᱜ ᱨᱮ ᱵᱤᱨᱫᱟ.ᱜᱟᱲ ᱥᱩᱨ ᱢᱤᱫᱴᱟ.ᱝ ᱟ.ᱛᱩ ᱜᱩᱸᱵᱽᱨᱟ. ᱨᱮ ᱟᱠᱚᱭᱤᱡ ᱜᱤᱫᱟ.ᱨ ᱯᱟᱲᱦᱟᱣ ᱥᱟᱶᱛᱮᱭ ᱥᱟ.ᱛ ᱞᱮᱜᱼᱟ ᱾ ᱚᱱᱟ ᱛᱟᱭᱚᱢ ᱫᱚ ᱟᱡ ᱛᱟᱞᱟ ᱫᱟᱫᱟ ᱪᱟ.ᱠᱨᱤᱭ ᱧᱟᱢ ᱠᱮᱫ ᱠᱷᱟᱱ ᱚᱲᱟᱜ ᱠᱷᱚᱱ ᱜᱮ ᱠᱮᱶᱡᱷᱚᱨ ᱵᱤᱨᱫᱟ.ᱜᱟᱲ ᱨᱮ ᱵᱤ.ᱮ. ᱩᱰᱤᱭᱟ. ᱚᱱᱚᱨᱥ ᱥᱟᱶᱛᱮ ᱟᱨ ᱮᱢ.ᱮ. ᱩᱰᱤᱭᱟ. ᱯᱟ.ᱨᱥᱤ ᱛᱮᱜᱮ ᱩᱛᱠᱚᱲ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱵᱷᱩᱵᱽᱱᱮᱥᱚᱨ ᱨᱮᱭ ᱥᱟ.ᱛ ᱞᱮᱜᱼᱟ ᱾ ᱱᱤᱛ ᱦᱚᱸ ᱥᱤᱠᱷᱱᱟ.ᱛᱚᱜ ᱨᱮᱜᱮ ᱢᱮᱱᱟᱭᱟ ᱟᱨ ᱩᱰᱤᱭᱟ. ᱛᱮ ᱺ "ᱥᱟᱱᱛᱟᱲᱚᱺ ᱮᱠᱚ ᱥᱚᱢᱟᱡᱚ ᱛᱟᱛᱣᱤᱠᱚ ᱵᱷᱟᱥᱟ ᱵᱷᱤᱛᱤᱠᱚ ᱚᱫᱷᱭᱚᱭᱚᱱᱚ" ᱪᱮᱛᱟᱱ ᱨᱮ ᱨᱤᱥᱚᱨᱪ ᱠᱟᱛᱮ Ph.D. ᱰᱤᱜᱽᱨᱤ ᱞᱟ.ᱜᱤᱫ ᱛᱮᱭ ᱪᱷᱩᱴᱟ.ᱣ ᱟᱠᱟᱱᱟ ᱾

==ᱪᱟ.ᱠᱨᱤ ᱱᱩᱠᱨᱤ==

ᱵᱟᱬᱤᱵᱤᱦᱟᱨ ᱨᱮ ᱚᱞᱚᱜ ᱡᱚᱦᱚᱜ ᱜᱮ A.G.Odisha ᱨᱮ Auditor/Accountant 
ᱪᱟ.ᱠᱨᱤ ᱧᱟᱢ ᱠᱟᱛᱮᱭ ᱵᱟᱦᱟᱞᱤ ᱞᱮᱱᱟ ᱾ ᱪᱟ.ᱠᱨᱤ ᱛᱩᱞᱩᱡ ᱜᱮ M.A. ᱥᱟ.ᱛ ᱠᱟᱛᱮ ᱭᱩᱱᱤᱭᱚᱱ ᱵᱮᱸᱠ ᱳᱯᱷ ᱤᱱᱰᱤᱭᱟ ᱨᱮ P.O. ᱪᱟ.ᱠᱨᱤ ᱧᱟᱢ ᱠᱟᱛᱮ U.P. ᱨᱮ ᱡᱚᱭᱮᱱ ᱯᱟᱲᱟᱣ ᱟᱫᱮᱭᱟ ᱾ ᱚᱱᱟ ᱪᱟ.ᱠᱨᱤ ᱨᱮ ᱒᱗ ᱵᱚᱪᱷᱚᱨ ᱠᱷᱟᱴᱟᱣ ᱠᱟᱛᱮ ᱒᱐᱑᱒ ᱥᱟᱞᱮ ᱨᱮ ᱪᱟ.ᱠᱨᱤ ᱫᱚ ᱟᱡ ᱠᱩᱥᱤ ᱛᱮᱜᱮᱭ ᱵᱟ.ᱜᱤᱭᱟᱫᱼᱟ ᱾ 

==ᱜᱷᱟᱨᱚᱸᱡᱽ ᱡᱤᱭᱚᱱ==

ᱟᱡᱟᱜ ᱵᱟᱯᱞᱟ ᱑᱙᱘᱘ ᱥᱟᱞᱮᱨᱮ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱰᱨ. ᱫᱚᱢᱚᱭᱚᱱᱛᱤ ᱵᱮᱥᱨᱟ ᱥᱟᱶ ᱦᱩᱭ ᱟᱠᱟᱱᱟ ᱾ ᱟ.ᱠᱤᱱᱟᱜ ᱢᱤᱞᱚᱱ ᱫᱚ ᱥᱟᱶᱦᱮᱫ ᱨᱮᱭᱟᱜ ᱢᱤᱞᱚᱱ ᱠᱟᱱᱟ ᱢᱮᱱ ᱞᱮᱠᱷᱟᱱ ᱟ.ᱰᱤ ᱡᱚᱛᱷᱟᱛᱚᱜᱼᱟ ᱾ ᱵᱟᱯᱞᱟ ᱢᱟᱬᱟᱝ ᱛᱮ ᱵᱟᱱᱟ ᱦᱚᱲᱟᱜ ᱜᱮ ᱥᱟᱶᱦᱮᱫ ᱱᱤᱥᱟ. ᱛᱟᱦᱮᱸ ᱠᱟᱱ ᱨᱮᱦᱚᱸ ᱵᱟᱯᱞᱟ ᱛᱟᱭᱚᱢ ᱚᱱᱟᱨᱮ ᱪᱤᱠᱟ.ᱬ ᱫᱚ ᱦᱮᱡ ᱞᱮᱱᱟ ᱾ ᱟᱡ ᱨᱤᱱ ᱡᱤᱣᱤ ᱡᱩᱨᱤ ᱫᱚ ᱩᱰᱤᱥᱟ ᱥᱚᱨᱠᱟᱨᱟᱜ ᱥᱮᱪᱮᱫ ᱵᱤᱵᱷᱟᱜᱽ ᱨᱮ ᱞᱮᱠᱪᱚᱨᱚᱨ ᱞᱮᱠᱟᱛᱮᱭ ᱪᱟ.ᱠᱨᱤᱭᱟ ᱾ ᱟ.ᱠᱤᱱ ᱨᱤᱱ ᱫᱚ ᱢᱤᱫᱴᱟ.ᱝ ᱠᱚᱲᱟ ᱜᱤᱫᱽᱨᱟ. ᱟᱨ ᱢᱤᱫ ᱫᱚ ᱠᱩᱲᱤ ᱜᱤᱫᱟ.ᱨ ᱢᱮᱱᱟᱜ ᱠᱤᱱᱟ ᱾ 

==ᱥᱟᱶᱦᱮᱫ ᱠᱟ.ᱢᱤᱦᱚᱨᱟ==

ᱢᱟ.ᱱ ᱜᱚᱝᱜᱟᱫᱷᱚᱨ ᱦᱟᱸᱥᱫᱟᱜ ᱟᱜ ᱥᱟᱶᱦᱮᱫ ᱥᱟᱶ ᱡᱚᱱᱚᱲᱟᱣ ᱫᱚ B.A. ᱚᱞᱚᱜ ᱡᱚᱦᱚᱜ ᱠᱷᱚᱱ ᱾ ᱩᱱ ᱫᱚ ᱟ.ᱛᱩ ᱟ.ᱛᱩ ᱨᱮ ᱢᱤᱫ ᱧᱤᱫᱟ. ᱰᱨᱟᱢᱟ ᱟ.ᱰᱤ ᱜᱮ ᱥᱮᱱᱚᱜ ᱠᱟᱱ ᱛᱟᱦᱮᱸᱫ ᱾ ᱟᱠᱚ ᱟ.ᱛᱩ ᱫᱚᱱᱟᱯᱩᱨ, ᱥᱩᱨ ᱟ.ᱛᱩ ᱨᱟᱡᱽᱵᱚᱸᱫᱷ ᱟᱨ ᱴᱩᱴᱟ.ᱥᱟ.ᱭ ᱢᱮᱥᱟ ᱠᱟᱛᱮ ᱜᱮ ᱠᱚᱲᱟ ᱠᱚ ᱵᱩᱪᱷᱨᱤ ᱠᱮ ᱵᱩᱪᱷᱨᱤ ᱜᱮ ᱰᱨᱟᱢᱟ ᱠᱚ ᱡᱩᱦᱲᱟ.ᱣᱟ ᱾ ᱢᱮᱱᱠᱷᱟᱱ ᱪᱮᱠᱟ ᱪᱚ ᱯᱮᱭᱟ ᱟ.ᱛᱩ ᱵᱟᱠᱚ ᱯᱚᱴᱟᱣ ᱞᱮᱱᱟ ᱾ ᱮᱱᱠᱷᱟᱱ ᱡᱮᱡᱷᱟᱨ ᱜᱮ ᱰᱨᱟᱢᱟ ᱚᱞ ᱠᱟᱛᱮ ᱩᱫᱩᱜ ᱥᱚᱫᱚᱨ ᱠᱮᱫᱼᱟ ᱠᱚ ᱾ ᱟᱠᱚ ᱟ.ᱛᱩ ᱠᱷᱚᱱ ᱟᱡ ᱫᱟᱫᱟ ᱦᱚᱨᱤᱦᱚᱨ ᱦᱟᱸᱥᱫᱟᱜ ᱵᱩᱦᱤᱭᱮ ᱚᱞᱮᱫ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱟᱡᱟᱜ ᱪᱟ.ᱠᱨᱤ ᱦᱩᱭ ᱟᱛᱮ ᱵᱟᱦᱟᱞᱤ ᱟ.ᱛᱩ ᱠᱷᱚᱱ ᱯᱷᱟᱨᱚᱠ ᱨᱮ ᱦᱩᱭ ᱮᱱ ᱠᱷᱟᱱ ᱠᱚᱲᱟ ᱠᱚ ᱰᱨᱟᱢᱟᱭ ᱞᱟ.ᱜᱤᱫ ᱵᱩᱦᱤ ᱵᱟᱠᱚ ᱧᱟᱢ ᱫᱟᱲᱮᱭᱟᱫᱼᱟ ᱾ ᱮᱱᱠᱷᱟᱱ ᱠᱚᱞᱮᱡᱽ ᱚᱞᱚᱜ ᱠᱚᱲᱟ ᱞᱮᱠᱟᱛᱮ ᱟᱡ ᱴᱷᱮᱱ ᱠᱚᱲᱟ ᱠᱚ ᱟᱸᱥ ᱠᱚ ᱫᱚᱦᱚ ᱠᱮᱫᱼᱟ ᱰᱨᱟᱢᱟ ᱵᱩᱦᱤᱭ ᱚᱞ ᱢᱟ ᱢᱮᱱᱛᱮ ᱾ ᱟᱠᱚᱣᱟᱜ ᱚᱱᱟ ᱟᱨᱫᱟᱥ ᱵᱟᱝ ᱜᱤᱰᱤᱵᱟᱝ ᱠᱟᱛᱮ ᱮᱛᱚᱦᱚᱵ ᱮ ᱚᱞ ᱞᱮᱫᱼᱟ 'ᱨᱮᱸᱜᱮᱡ ᱨᱮᱛᱟ' ᱢᱮᱱᱛᱮ ᱢᱤᱫ ᱜᱟᱭᱟᱱ ᱯᱩᱛᱷᱤ ᱾ ᱚᱱᱟ ᱩᱫᱩᱜ ᱥᱚᱫᱚᱨ ᱮᱱ ᱛᱟᱭᱚᱢ ᱥᱟᱶᱦᱮᱫ ᱱᱤᱥᱟ. ᱫᱚ ᱦᱮᱡ ᱟᱫᱮᱭᱟ ᱟᱨ ᱚᱞ ᱟᱠᱟᱭ ᱛᱟᱦᱮᱸ ᱮᱱᱟ ᱾ ᱵᱷᱩᱵᱽᱱᱮᱥᱚᱨ ᱨᱮ M.A. ᱚᱞᱚᱜ ᱡᱚᱦᱚᱜ ᱚᱱᱠᱟ ᱜᱮ 'ᱪᱟ.ᱭ ᱪᱟᱢᱯᱟ' ᱯᱟᱛᱷᱟᱢ ᱨᱮ ᱚᱱᱚᱞ 'ᱟᱵᱚ ᱥᱟᱱᱛᱟᱲ', 'ᱥᱟᱬᱮᱥ ᱛᱟᱨᱟᱥ', ᱯᱟᱛᱷᱟᱢ ᱨᱮ ᱠᱤᱛᱟ. ᱜᱟᱭᱟᱱ 'ᱪᱤᱞᱵᱤᱸᱫᱷᱟ.' ᱪᱷᱟᱯᱟ ᱞᱮᱱᱟ ᱾ ᱚᱱᱟ ᱛᱟᱭᱚᱢ 'ᱥᱟᱜᱮᱱ ᱥᱟᱠᱟᱢ', 'ᱦᱤᱯᱤᱨᱤ', 'ᱥᱚᱸᱫᱷᱟᱭᱱᱤ' ᱠᱚᱨᱮ ᱪᱷᱟᱯᱟ ᱟᱠᱟ ᱛᱟᱦᱮᱸ ᱮᱱᱟ ᱾ 

[[ᱛᱷᱚᱠ:ᱥᱟᱱᱛᱟᱲᱤ ᱚᱱᱚᱞᱤᱭᱟᱹ]]
