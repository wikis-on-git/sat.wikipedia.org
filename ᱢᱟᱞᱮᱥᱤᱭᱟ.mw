[[File:Flag of Malaysia.svg|thumb|ᱢᱟᱞᱮᱥᱤᱭᱟ ᱨᱮᱱᱟᱜ ᱪᱤᱨ]]
[[File:Malaysia (orthographic projection).svg|thumb|ᱢᱟᱞᱮᱥᱤᱭᱟ]]

'''ᱢᱟᱞᱮᱥᱤᱭᱟ''' ᱫᱚ ᱮᱥᱤᱭᱟ ᱨᱮᱱᱟᱜ ᱠᱚᱧᱮᱼᱥᱟᱢᱟᱝ ᱫᱤᱥᱚᱢ ᱠᱟᱱᱟ, ᱡᱟᱦᱟᱸ ᱫᱚ ᱑᱓ ᱜᱚᱴᱟᱝ ᱯᱚᱱᱚᱛ ᱟᱨ ᱓ ᱜᱚᱴᱟᱝ ᱡᱩᱢᱤᱫᱽ ᱜᱟᱲ ᱛᱮ ᱵᱮᱱᱟᱣ ᱟᱠᱟᱱᱟ ᱾<ref>ᱚᱱᱚᱞ ᱑, ᱢᱟᱞᱮᱥᱤᱭᱟ ᱥᱚᱢᱵᱤᱫᱷᱟᱱ</ref> ᱫᱤᱥᱚᱢ ᱫᱚ ᱠᱚᱧᱮ ᱪᱟᱭᱱᱟ ᱥᱟᱹᱢᱩᱸᱫᱽ ᱛᱮ ᱵᱟᱨ ᱦᱟᱹᱴᱤᱧ ᱨᱮ ᱦᱟᱹᱴᱤᱧ ᱟᱠᱟᱱᱟ ᱾ ᱡᱟᱦᱟᱸ ᱫᱚ ᱦᱩᱭᱩᱜ ᱠᱟᱱᱟ ᱢᱟᱞᱮᱥᱤᱭᱟ ᱯᱮᱱᱤᱥᱩᱞᱟ ᱟᱨ ᱥᱟᱢᱟᱝ ᱢᱟᱞᱮᱥᱤᱭᱟ ᱾ ᱱᱚᱱᱰᱮᱱᱟᱜ ᱨᱟᱡᱽᱜᱟᱲ ᱫᱚ ᱠᱩᱣᱟᱞᱟ ᱞᱩᱢᱯᱩᱨ, ᱢᱮᱱᱠᱷᱟᱱ ᱦᱟᱹᱞᱤ ᱜᱮ ᱥᱟᱥᱚᱱ ᱨᱮᱱᱟᱜ ᱥᱩᱵᱤᱫᱷᱟ ᱞᱟᱹᱜᱤᱫ ᱡᱩᱢᱤᱫᱽᱜᱟᱲ ᱨᱮᱱᱟᱜ ᱨᱟᱡᱽᱜᱟᱲ ᱫᱚ ᱯᱩᱛᱨᱚᱡᱚᱭᱟ ᱛᱮ ᱠᱚ ᱩᱪᱟᱹᱲ ᱟᱠᱟᱫᱼᱟ ᱾ ᱢᱟᱞᱮᱥᱤᱭᱟ ᱥᱟᱶ ᱵᱷᱤᱲᱟᱹᱣ ᱟᱠᱟᱱᱟ ᱰᱤᱥᱚᱢ ᱠᱚᱫᱚ ᱠᱚ ᱦᱩᱭᱩᱜ ᱠᱟᱱᱟ [[ᱛᱷᱟᱭᱞᱮᱸᱰ]], [[ᱤᱱᱫᱳᱱᱮᱥᱤᱭᱟ]] ᱟᱨ ᱵᱨᱩᱱᱮᱭ ᱾ ᱱᱚᱶᱟ ᱨᱮᱱᱟᱜ ᱫᱚᱨᱭᱟ ᱵᱷᱤᱲᱟᱹᱣ ᱨᱮ [[ᱥᱤᱝᱜᱟᱯᱩᱨ]], [[ᱵᱷᱤᱭᱮᱛᱱᱟᱢ]] ᱟᱨ [[ᱯᱷᱤᱞᱤᱯᱟᱭᱤᱱᱥ]] ᱢᱮᱱᱟᱜᱼᱟ ᱾ ᱢᱟᱞᱮᱥᱤᱭᱟ ᱨᱮᱱᱟᱜ ᱚᱥᱟᱨ ᱵᱤᱥᱟᱹᱨ ᱫᱚ ᱦᱩᱭᱩᱜ ᱠᱟᱱᱟ ᱓,᱒᱙,᱐᱘,᱘᱔᱕ ᱜᱟᱺᱴ ᱠᱤᱞᱚᱢᱤᱴᱚᱨ <ref name="cia.gov">[https://www.cia.gov/library/publications/the-world-factbook/geos/my.html ᱫᱚ ᱣᱟᱞᱰ ᱯᱷᱮᱠᱴᱵᱩᱠ]</ref> ᱟᱨ ᱱᱚᱸᱰᱮ ᱒᱘ ᱜᱮᱢᱚᱲᱚᱭ (ᱢᱤᱞᱤᱭᱚᱱ) ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ ᱾

== ᱱᱟᱜᱟᱢ ==
ᱢᱟᱞᱮᱥᱤᱭᱟ ᱫᱚ ᱪᱤᱱ ᱟᱨ ᱥᱤᱧᱚᱛ ᱛᱟᱞᱟ ᱨᱮ ᱟᱹᱰᱤ ᱥᱮᱫᱟᱭ ᱠᱷᱚᱱ ᱵᱮᱯᱟᱨ ᱨᱮᱱᱟᱜ ᱛᱟᱞᱢᱟ ᱛᱟᱦᱮᱸᱠᱟᱱᱟ ᱾ ᱡᱚᱠᱷᱚᱱ ᱤᱣᱨᱳᱯᱤᱭᱟᱹ ᱦᱚᱲ ᱱᱚᱸᱰᱮ ᱠᱚ ᱦᱮᱡ ᱮᱱᱟ, ᱩᱱᱡᱚᱠᱷᱟᱜ ᱢᱚᱠᱠᱟ ᱫᱚ ᱢᱤᱫ ᱞᱟᱹᱠᱴᱤᱭᱟᱱᱟᱜ ᱵᱮᱯᱟᱨ ᱜᱟᱲ ᱞᱮᱠᱟᱛᱮ ᱠᱚ ᱵᱮᱨᱮᱫ ᱠᱮᱫᱼᱟ ᱾ ᱢᱟᱞᱮᱥᱤᱭᱟ ᱨᱮᱱᱟᱜ ᱠᱞᱟᱞᱟᱱᱛᱟᱨ ᱨᱮ ᱵᱨᱤᱴᱤᱥ ᱥᱟᱢᱨᱟᱡᱽ ᱨᱮᱱᱟᱜ ᱢᱤᱫ ᱵᱮᱱᱮᱯᱟᱨ ᱵᱮᱱᱣᱮᱱᱟ ᱾ ᱱᱚᱶᱟ ᱨᱮᱱᱟᱜ ᱰᱷᱤᱯ ᱯᱟᱦᱴᱟ ᱓᱑ ᱚᱜᱚᱥᱴ ᱑᱙᱕᱗ ᱨᱮ ᱯᱷᱮᱰᱮᱨᱮᱥᱚᱱ ᱢᱟᱞᱟᱭᱟ ᱨᱩᱯ ᱛᱮ ᱵᱷᱮᱜᱟᱨ ᱞᱮᱱᱟ ᱾ ᱑᱙᱖᱓ ᱨᱮ ᱢᱟᱞᱟᱭᱟ, ᱥᱤᱝᱜᱟᱯᱩᱨ ᱟᱨ ᱵᱩᱨᱱᱮᱭ ᱦᱟᱹᱴᱤᱧ ᱢᱮᱥᱟ ᱠᱟᱛᱮ ᱢᱟᱞᱮᱥᱤᱭᱟ ᱵᱮᱱᱟᱣᱮᱱᱟ ᱾ ᱑᱙᱖᱕ ᱨᱮ ᱥᱤᱝᱜᱟᱯᱩᱨ ᱵᱷᱮᱜᱟᱨ ᱠᱟᱛᱮ ᱟᱡᱟᱜ ᱵᱷᱮᱜᱟᱨ ᱫᱤᱥᱚᱢ ᱮ ᱵᱮᱱᱟᱣ ᱠᱮᱫᱼᱟ ᱾

== ᱫᱷᱚᱨᱚᱢ ==

ᱢᱟᱞᱮᱥᱤᱭᱟ ᱫᱚ ᱢᱤᱫ ᱥᱟᱝᱜᱮ ᱫᱷᱚᱨᱚᱢ ᱥᱚᱢᱟᱡᱽ ᱫᱤᱥᱚᱢ ᱠᱟᱱᱟ ᱾ ᱱᱚᱸᱰᱮᱱᱟᱜ ᱧᱩᱢᱟᱱ ᱫᱷᱚᱨᱚᱢ ᱫᱚ ᱤᱥᱞᱟᱢ ᱠᱟᱱᱟ ᱾ ᱒᱐᱑᱐ ᱨᱮ ᱥᱚᱨᱠᱟᱨᱟᱜ ᱦᱚᱲᱞᱮᱠᱷᱟ ᱨᱮᱱᱟᱜ ᱦᱤᱥᱹᱵᱽ ᱞᱮᱠᱟᱛᱮ ᱢᱩᱥᱞᱤᱢ (᱖᱑ᱹ᱓%), ᱵᱚᱣᱫᱷ (᱑᱙ᱹ᱘%), ᱤᱥᱟᱭ (᱙ᱹ᱒%), ᱦᱤᱱᱫᱩ (᱖ᱹ᱓%) ᱟᱨ ᱠᱚᱱᱯᱭᱩᱥᱤᱵᱟᱫᱽ, ᱛᱟᱣ ᱫᱦᱚᱨᱚᱢ ᱟᱨ ᱮᱴᱟᱜ ᱪᱟᱭᱱᱟ ᱫᱷᱚᱨᱚᱢ (᱑ᱹ᱓%) ᱮᱢᱟᱱ ᱢᱮᱱᱟᱜ ᱠᱚᱣᱟ ᱾

== ᱞᱟᱠᱪᱟᱨ ==
ᱢᱟᱞᱮᱥᱤᱭᱟ ᱫᱚ ᱢᱤᱫ ᱥᱟᱝᱜᱮ ᱡᱟᱹᱛᱤᱭᱟᱹ, ᱥᱟᱝᱜᱮ ᱞᱟᱠᱪᱟᱨ ᱟᱨ ᱥᱟᱝᱜᱮ ᱯᱟᱹᱨᱥᱤ ᱨᱮᱱᱟᱜ ᱢᱤᱫ ᱥᱟᱶᱛᱟ ᱠᱟᱱᱟ, ᱡᱟᱦᱟᱸ ᱨᱮ ᱢᱟᱞᱚᱭ ᱟᱨ ᱮᱴᱟᱜ ᱟᱹᱫᱤᱵᱟᱹᱥᱤ ᱖᱕%, ᱪᱟᱭᱱᱟ ᱦᱚᱲ ᱒᱕% ᱟᱨ ᱗% ᱥᱤᱧᱚᱛᱤᱭᱟᱹ ᱥᱮᱞᱮᱫ ᱢᱮᱱᱟᱜ ᱠᱚᱣᱟ ᱾ ᱫᱤᱥᱚᱢ ᱨᱤᱱ ᱥᱟᱝᱜᱮ ᱮᱞᱮᱞ ᱞᱮᱠᱟᱛᱮ ᱵᱟᱹᱲᱛᱤᱜᱟᱱ ᱢᱟᱞᱚᱭ ᱦᱚᱲ ᱰᱚ ᱢᱩᱥᱞᱤᱢ ᱠᱟᱱᱟ ᱠᱚ, ᱪᱮᱫᱟᱜ ᱥᱮ ᱢᱟᱞᱮᱥᱤᱭᱟ ᱨᱮᱱᱟᱜ ᱠᱟᱹᱱᱩᱱ ᱞᱮᱠᱟᱛᱮ ᱢᱟᱞᱚᱭ ᱦᱩᱭᱩᱜ ᱞᱟᱹᱜᱤᱫ ᱢᱩᱥᱞᱤᱢ ᱫᱷᱚᱨᱚᱢ ᱦᱟᱛᱟᱣ ᱫᱚ ᱡᱟᱹᱨᱩᱲ ᱜᱮᱭᱟ ᱾ ᱢᱟᱞᱚᱭ ᱨᱟᱡᱽᱟᱹᱨᱤ ᱛᱷᱚᱠ ᱨᱮ ᱢᱟᱨᱟᱝ ᱡᱩᱲᱩ ᱠᱚ ᱧᱟᱢᱟ ᱟᱨ ᱚᱸᱰᱮᱱ ᱠᱚ ᱵᱩᱱᱤᱭᱟᱹᱫᱽ ᱢᱮᱱᱛᱮ ᱩᱯᱨᱩᱢ ᱠᱚ ᱧᱟᱢᱟ ᱾ ᱩᱱᱠᱩᱣᱟᱜ ᱢᱩᱬ ᱯᱟᱹᱨᱥᱤ ᱫᱚ ᱦᱩᱭᱩᱜ ᱠᱟᱱᱟ [[ᱢᱟᱞᱚᱭ ᱯᱟᱹᱨᱥᱤ|ᱢᱟᱞᱚᱭ]] (Bahasa Melayu) ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

==ᱵᱟᱨᱦᱮ ᱡᱚᱱᱚᱲ==
* [http://www.gov.my/ ᱢᱟᱞᱮᱥᱤᱭᱟ ᱥᱚᱨᱠᱟᱨ ᱯᱚᱨᱴᱟᱞ]
* [http://www.dromoz.com/directory/maps/ ᱢᱟᱞᱮᱥᱤᱭᱟ ᱱᱚᱠᱥᱟ]
* [http://www.guide2malaysia.com ᱢᱟᱞᱮᱥᱤᱭᱟ ᱦᱚᱨ ᱩᱫᱩᱜᱤᱡ]

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
[[ᱛᱷᱚᱠ:ᱫᱤᱥᱟᱹᱢ]]
