[[File:New York at Twilight, Feb 2010 - 01.jpg|thumb|ᱱᱤᱣ ᱭᱚᱨᱠ]]

'''ᱱᱤᱣ ᱭᱚᱨᱠ''' (ᱤᱝᱞᱤᱥᱺ New York) ᱫᱚ ᱡᱩᱢᱤᱫᱽ ᱯᱚᱱᱚᱛ ᱟᱢᱮᱨᱤᱠᱟ ᱨᱮᱱᱟᱜ ᱢᱤᱫ ᱯᱚᱱᱚᱛ ᱠᱟᱱᱟ ᱾ ᱱᱚᱶᱟ ᱫᱚ ᱡᱩᱢᱤᱫ ᱯᱚᱱᱚᱛ ᱨᱮᱱᱟᱜ ᱮᱛᱚᱢ ᱥᱟᱢᱟᱝ ᱥᱮᱦᱮᱰ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ [[ᱚᱱᱴᱟᱨᱤᱭᱚ ᱞᱮᱠ]] ᱟᱨ [[ᱠᱟᱱᱟᱰᱟ]] ᱨᱮᱱᱟᱜ ᱵᱷᱤᱲᱟᱹᱣ ᱨᱮ ᱢᱮᱱᱟᱜᱼᱟ ᱾ [[ᱮᱨᱤ ᱞᱮᱠ]] ᱟᱨ ᱠᱟᱱᱟᱰᱟ ᱫᱚ ᱚᱱᱟ ᱨᱮᱱᱟᱜ ᱯᱟᱪᱷᱮ ᱥᱮᱦᱮᱰ ᱨᱮ ᱢᱮᱱᱟᱜᱼᱟ, [[ᱯᱮᱱᱥᱤᱞᱵᱷᱟᱱᱤᱭᱟ]] ᱫᱚ ᱯᱟᱪᱮ ᱟᱨ ᱠᱚᱧᱮ ᱥᱮᱦᱮᱫᱨᱮ, [[ᱵᱷᱮᱨᱢᱚᱸᱴ]], [[ᱢᱟᱥᱟᱪᱩᱥᱮᱴᱥ]] ᱟᱨ [[ᱠᱚᱱᱮᱠᱴᱤᱠᱚᱴ]] ᱫᱚ ᱥᱟᱢᱟᱝ ᱥᱮᱦᱮᱫ ᱨᱮ, ᱟᱨ [[ᱱᱤᱣ ᱡᱚᱨᱥᱤ]] ᱫᱚ ᱠᱚᱧᱮ ᱟᱨ ᱯᱟᱪᱮ ᱥᱮᱦᱮᱫ ᱨᱮ ᱢᱮᱱᱟᱜ ᱟᱠᱟᱫᱼᱟ ᱾

== ᱱᱟᱜᱟᱢ ==
ᱱᱤᱣ ᱭᱚᱨᱠ ᱫᱚ ᱚᱥᱚᱞ ᱨᱮ ᱱᱟᱶᱟ ᱱᱮᱫᱚᱨᱞᱮᱸᱰ ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱫᱚ ᱰᱚᱪ ᱥᱚᱢᱨᱟᱡᱽ ᱫᱟᱨᱟᱭ ᱛᱮ ᱮᱦᱚᱵ ᱞᱮᱱ ᱛᱟᱦᱮᱸᱫ ᱑᱗ ᱥᱟᱭᱟᱝ ᱥᱟᱞᱮᱨᱮ ᱾ ᱱᱚᱶᱟ ᱫᱚ ᱟᱝᱜᱽᱞᱚ-ᱰᱚᱪ ᱞᱟᱹᱲᱦᱟᱹᱭ ᱡᱚᱠᱷᱟᱜ ᱤᱝᱞᱤᱥ ᱞᱟᱹᱣᱲᱤᱭᱟᱹ ᱴᱷᱮᱱ ᱠᱚ ᱮᱢ-ᱪᱟᱞ ᱠᱟᱫ ᱛᱟᱦᱮᱸᱫ ᱟᱨ ᱵᱨᱤᱴᱤᱥ ᱥᱟᱢᱨᱟᱡᱽ ᱨᱮ ᱢᱮᱥᱟᱭᱮᱱᱟ ᱾ ᱰᱚᱪ ᱰᱮᱨᱟ ᱨᱮᱱᱟᱜ ᱟᱫᱷᱟ ᱠᱮᱪᱟᱜ ᱫᱚ ᱤᱝᱞᱤᱥ ᱰᱮᱨᱟ ᱵᱮᱱᱟᱶ ᱞᱮᱱ ᱛᱟᱦᱮᱸᱫ ᱾ ᱞᱚᱝ ᱟᱭᱞᱮᱸᱰ ᱞᱟᱹᱲᱦᱟᱹᱭ, ᱥᱟᱨᱟᱴᱚᱜᱟ ᱞᱟᱹᱲᱦᱟᱹᱭ ᱟᱨ ᱮᱢᱟᱱ ᱧᱩᱛᱩᱢᱟᱱ ᱟᱢᱮᱨᱤᱠᱟ ᱨᱮᱱᱟᱜ ᱞᱟᱲᱟᱶᱱᱟ ᱫᱚ ᱱᱤᱣ ᱭᱚᱨᱠ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱟᱨ ᱚᱱᱟ ᱠᱚ ᱢᱮᱥᱟ ᱠᱟᱛᱮ ᱡᱩᱢᱤᱫᱽ ᱫᱤᱥᱚᱢ (US) ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾
ᱡᱩᱢᱤᱫᱽ ᱯᱚᱱᱚᱛ ᱦᱚᱲᱞᱮᱠᱷᱟ ᱢᱟᱰᱣᱟ (USCB) ᱦᱟᱜ ᱞᱟᱹᱭ ᱞᱮᱠᱟᱛᱮ ᱒᱐᱐᱕ ᱥᱟᱞᱮ ᱦᱟᱹᱵᱤᱡ ᱛᱮ ᱠᱟᱞᱤᱯᱷᱚᱨᱱᱤᱭᱟ ᱟᱨ ᱴᱮᱠᱥᱟᱥ ᱯᱟᱹᱪᱷᱞᱟᱹ ᱱᱤᱣ ᱭᱚᱨᱠ ᱨᱮ ᱛᱮᱥᱟᱨ ᱵᱟᱹᱲᱛᱤ ᱦᱚᱲ ᱢᱮᱱᱟᱜ ᱠᱚᱣᱟ ᱡᱩᱢᱤᱫᱽ ᱯᱚᱱᱚᱛ ᱛᱟᱞᱟ ᱨᱮ ᱾ ᱱᱤᱣ ᱭᱚᱨᱠ ᱨᱮ ᱛᱟᱦᱮᱸᱱ ᱠᱟᱱ ᱦᱚᱲ ᱮᱞ ᱫᱚ ᱑᱙,᱒᱙᱗,᱗᱒᱙ ᱜᱟᱱ ᱠᱚ ᱦᱩᱭᱩᱜᱼᱟ ᱾ <ref>[http://factfinder.census.gov/servlet/SAFFPopulation?_event=Search&_name=&_state=04000US36&_county=&_cityTown=&_zip=&_sse=on&_lang=en&pctxt=fph United States Census]</ref>

== ᱱᱟᱜᱟᱨᱠᱚ ==
ᱱᱤᱣ ᱭᱚᱨᱠ ᱯᱚᱱᱚᱛ ᱨᱮᱱᱟᱜ ᱢᱟᱨᱟᱝ ᱱᱟᱜᱟᱨ ᱫᱚ [[ᱱᱤᱣ ᱭᱚᱨᱠ ᱱᱟᱜᱟᱨ]] ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱫᱚ ᱠᱚᱧᱮ-ᱥᱟᱢᱟᱝ ᱯᱟᱴᱷᱟ ᱦᱩᱰᱥᱚᱱ ᱜᱟᱰᱟ ᱥᱩᱨ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱡᱩᱢᱤᱫᱽᱯᱚᱱᱚᱛ ᱨᱮᱱᱟᱜ ᱢᱟᱨᱟᱝ ᱱᱟᱜᱟᱨ ᱠᱷᱚᱱ ᱱᱟᱥᱮ ᱥᱟᱺᱜᱤᱧ ᱫᱷᱟᱨᱟ ᱜᱮᱭᱟ ᱾ ᱱᱤᱣ ᱭᱚᱨᱠ ᱱᱟᱜᱟᱨ ᱨᱮᱱᱟᱜ ᱛᱤᱢᱤᱱ ᱦᱟᱹᱴᱤᱧ ᱫᱚ ᱞᱚᱝ ᱟᱭᱞᱮᱸᱰ ᱨᱮ ᱢᱮᱱᱟᱜᱼᱟ , ᱡᱟᱦᱟᱸ ᱫᱚ ᱟᱴᱞᱟᱱᱴᱤᱠ ᱢᱟᱦᱟᱫᱚᱨᱭᱟ ᱨᱮᱱᱟᱜ ᱢᱟᱨᱟᱝ ᱟᱭᱞᱮᱸᱰ ᱠᱟᱱᱟ ᱾ ᱟᱨᱢᱤᱫ ᱦᱟᱹᱴᱤᱧ ᱫᱚ ᱥᱴᱟᱴᱮᱱ ᱟᱭᱞᱮᱸᱰ ᱨᱮ ᱢᱮᱱᱟᱜᱼᱟ ᱾ ᱱᱤᱣ ᱭᱚᱨᱠ ᱯᱚᱱᱚᱛ ᱨᱤᱱ ᱵᱟᱹᱲᱛᱤ ᱦᱚᱲ ᱜᱮ ᱱᱤᱣ ᱭᱚᱨᱠ ᱢᱮᱴᱨᱚᱯᱚᱞᱤᱴᱟᱱ ᱮᱞᱟᱠᱟ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ ᱾ ᱱᱚᱶᱟ ᱫᱚ ᱡᱮᱜᱮᱛ ᱨᱮᱱᱟᱜ ᱢᱟᱨᱟᱝ ᱢᱮᱴᱨᱚᱯᱚᱞᱤᱴᱟᱱ ᱮᱞᱟᱠᱟ ᱢᱩᱸᱫ ᱠᱷᱚᱱ ᱢᱤᱫ ᱠᱟᱱᱟ, ᱡᱟᱦᱟᱸ ᱫᱚ ᱥᱟᱢᱟᱝ ᱱᱤᱣ ᱡᱚᱨᱥᱤ ᱨᱮᱱᱟᱜ ᱦᱚᱸ ᱦᱟᱹᱴᱤᱧ ᱠᱟᱱᱟ ᱾
== ᱵᱟᱨᱦᱮ ᱡᱚᱱᱚᱲ ==
* [https://www.loc.gov/rr/program/bib/states/newyork/ New York State Guide, from the Library of Congress]

==ᱯᱷᱮᱰᱟᱛ==



[[Category:!Main category]]
