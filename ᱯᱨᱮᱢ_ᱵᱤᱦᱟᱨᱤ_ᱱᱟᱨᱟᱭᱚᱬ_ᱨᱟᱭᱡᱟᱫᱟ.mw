{{Infobox person
| name = ᱯᱨᱮᱢ ᱵᱤᱦᱟᱨᱤ ᱱᱟᱨᱟᱭᱚᱬ ᱨᱟᱭᱡᱟᱫᱟ
| image = File:The Constitution of India (Original Calligraphed and Illuminated Version).djvu
| alt = 
| caption = 
| birth_name = 
| birth_date = ᱑᱗ ᱰᱤᱥᱮᱢᱵᱚᱨ ᱑᱙᱐᱑
| birth_place = 
| occupation = ᱠᱚᱞᱤᱜᱽᱨᱟᱯᱷᱚᱨ(Calligrapher) 
| net_worth = 
| known_for = [[ᱥᱤᱧᱚᱛ ᱨᱮᱭᱟᱜ ᱦᱚᱠᱤᱛ]] ᱛᱤ ᱛᱮ ᱚᱞ ᱞᱮᱫ ᱠᱷᱟ.ᱛᱤᱨ
| title = 
| boards = 
| spouse = 
| children = 
| parents = 
| website = 
| signature = 
| signature_alt = 
}}
'''ᱯᱨᱮᱢ ᱵᱤᱦᱟᱨᱤ ᱱᱟᱨᱟᱭᱚᱬ ᱨᱟᱭᱡᱟᱫᱟ''' (ᱡᱟᱱᱟᱢ ᱑᱗ ᱰᱤᱥᱮᱢᱵᱚᱨ ᱑᱙᱐᱑) ᱫᱚ ᱢᱤᱫ ᱥᱤᱧᱚᱛᱤᱭᱟ. [[ᱠᱟᱞᱤᱜᱽᱨᱟᱯᱷᱚᱨ]](calligrapher) ᱠᱟᱱᱟᱭ ᱾ ᱱᱩᱭ ᱫᱚ [[ᱥᱤᱧᱚᱛ ᱨᱮᱭᱟᱜ ᱦᱚᱠᱤᱛ]] ᱛᱤ ᱛᱮ ᱚᱞ ᱞᱮᱫ ᱠᱷᱟ.ᱛᱤᱨ ᱦᱚᱲ ᱠᱚ ᱴᱷᱮᱱ ᱵᱟᱰᱟᱭ ᱧᱟᱢ ᱦᱚᱪᱚ ᱠᱟᱱᱟ ᱾

== ᱡᱤᱭᱚᱱ ᱠᱟ.ᱦᱱᱤ == 
ᱯᱨᱮᱢ ᱵᱤᱦᱟᱨᱤ ᱫᱚ ᱑᱗ ᱰᱤᱥᱮᱢᱵᱚᱨ ᱑᱙᱐᱑ ᱨᱮ ᱢᱤᱫ ᱠᱚᱞᱤᱜᱽᱨᱟᱯᱷᱚᱨ(calligraphers) ᱚᱲᱟᱜ ᱨᱮ ᱡᱟᱱᱟᱢ ᱞᱮᱱᱟᱭ ᱾<ref name=":0" /> ᱱᱩᱭ ᱡᱚᱠᱷᱚᱱ ᱮ ᱜᱤᱫᱽᱨᱟ. ᱜᱮ ᱛᱟᱦᱮᱸᱫ, ᱟᱡ ᱵᱟᱵᱟ ᱟᱨ ᱟᱭᱚ ᱵᱟᱱᱟ ᱦᱚᱲ ᱠᱤᱱ ᱵᱚᱝᱜᱟ ᱛᱟᱞᱟ ᱞᱮᱱᱟ, ᱚᱱᱟ ᱛᱮ ᱯᱨᱮᱢ ᱵᱤᱦᱟᱨᱤ ᱫᱚ ᱟᱡ ᱜᱚᱲᱚᱢ ᱦᱟᱲᱟᱢ ᱴᱷᱮᱱ ᱦᱟᱨᱟ ᱦᱚᱪᱚ ᱞᱮᱱᱟᱭ ᱾ ᱟᱡ ᱜᱚᱲᱚᱢ ᱵᱟ ᱫᱚ ᱤᱝᱞᱤᱥ ᱟᱨ ᱯᱟᱨᱥᱤᱭᱟᱱ ᱥᱠᱚᱞᱟᱨ(scholar) ᱠᱟᱱᱟᱭ ᱾ ᱱᱩᱭ ᱜᱮ ᱯᱨᱮᱢ ᱵᱤᱦᱟᱨᱤ ᱫᱚ ᱥᱤᱧᱚᱛᱤᱭᱟ. ᱠᱚᱞᱤᱜᱽᱨᱟᱯᱷᱤ ᱠᱟ.ᱢᱤ ᱥᱮᱬᱟ ᱦᱟᱫᱮ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱯᱨᱮᱢ ᱵᱤᱦᱟᱨᱤ ᱫᱚ [[ᱥᱮᱸᱴ ᱥᱴᱤᱯᱷᱮᱱᱥ ᱠᱚᱞᱮᱡᱽ, ᱫᱤᱞᱞᱤ|ᱥᱮᱸᱴ ᱥᱴᱤᱯᱷᱮᱱᱥ ᱠᱚᱞᱮᱡᱽ]], [[ᱫᱤᱞᱞᱤ]] ᱨᱮ ᱯᱟᱲᱦᱟᱣ ᱞᱮᱱᱟᱭ, ᱱᱚᱰᱮ ᱜᱮ ᱱᱩᱭ ᱫᱚ ᱟᱡᱟᱜ ᱠᱚᱞᱤᱜᱽᱨᱟᱯᱷᱤ ᱥᱠᱤᱞ ᱫᱚᱭ ᱦᱟᱨᱟ ᱵᱩᱨᱩ ᱞᱮᱫ ᱛᱟᱭᱟ ᱾<ref name=":0" /><ref name=":1">{{Cite web|url=http://iseeindia.com/2011/08/13/the-original-constitution-writer/|title=The original Constitution writer|date=2011-08-13|website=I See India|language=en-US|access-date=2020-03-07}}</ref>

᱑᱙᱔᱐ ᱥᱟ.ᱦᱤᱛ ᱛᱟᱭᱚᱢ ᱡᱚᱠᱷᱚᱱ [[ᱥᱤᱧᱚᱛᱤᱭᱟ. ᱦᱚᱠᱤᱛ ᱟᱥᱮᱢᱵᱽᱞᱤ]] ᱨᱮ ᱦᱚᱠᱤᱛ ᱡᱚᱠᱷᱚᱱ ᱚᱞ ᱞᱟ.ᱜᱤᱱ ᱠᱚ ᱴᱷᱟ.ᱣᱠᱟ. ᱠᱮᱫ-ᱟ, [[ᱡᱚᱣᱟᱦᱚᱨᱞᱟᱞ ᱱᱮᱦᱨᱩ]] ᱫᱚ ᱯᱨᱮᱢ ᱵᱤᱦᱟᱨᱤ ᱱᱚᱶᱟ ᱨᱣᱭᱟᱜ ᱥᱮᱢᱤᱱᱟᱞ ᱰᱚᱠᱭᱩᱢᱮᱸᱴ ᱠᱚᱯᱤ ᱟᱞ ᱞᱟ.ᱜᱤᱱ ᱮ ᱢᱮᱛᱟᱦᱟᱫᱮ ᱛᱟᱦᱮᱸᱫ ᱾<ref name=":0" /> ᱱᱮᱦᱨᱩ ᱫᱚ, ᱯᱨᱮᱢ ᱵᱤᱦᱟᱨᱤ ᱠᱩᱞᱤ ᱞᱮᱫᱮᱭᱟ, ᱟᱢ ᱱᱚᱶᱟ ᱚᱞ ᱞᱟ.ᱜᱤᱱ ᱛᱤᱱᱟ.ᱜ ᱴᱟᱠᱟᱢ ᱦᱟᱛᱟᱣ-ᱟ ? ᱛᱟᱵᱮ ᱯᱨᱮᱢ ᱵᱤᱦᱟᱨᱤ ᱞᱟ.ᱭ ᱞᱮᱫᱟᱭ <blockquote>
“ᱢᱤᱫ ᱠᱟ.ᱣᱰᱤ ᱦᱚᱸ ᱵᱟᱝ ᱾ ᱪᱟᱸᱫᱚ ᱵᱚᱝᱜᱟ-ᱟᱜ ᱫᱟᱭᱟ ᱛᱮ ᱤᱧ ᱴᱷᱮᱱ ᱡᱷᱚᱛᱚ ᱡᱤᱱᱤᱥ ᱜᱮ ᱢᱮᱱᱟᱜ-ᱟ ᱟᱨ ᱤᱧ ᱫᱚ ᱚᱱᱟ ᱠᱚ ᱛᱟᱞᱟᱨᱮ ᱱᱟᱯᱟᱭ ᱨᱮ ᱢᱮᱱᱟ.ᱧ-ᱟ ᱾”

“ᱤᱧᱟᱜ ᱢᱤᱫ ᱠᱟᱛᱷᱟ ᱟᱯᱮ ᱠᱚ ᱵᱟᱛᱟᱣ ᱛᱮ ᱦᱩᱭᱩᱜ ᱛᱟᱯᱮᱭᱟ, ᱦᱚᱠᱤᱛ ᱨᱮᱭᱟᱜ ᱡᱷᱚᱛᱚ ᱯᱩᱥᱴᱷᱟ ᱞᱟᱛᱟᱨ ᱨᱮ ᱤᱧᱟᱜ ᱧᱩᱛᱩᱢ ᱛᱟᱦᱮᱸᱱᱟ ᱟᱨ ᱦᱚᱠᱤᱛ ᱨᱮᱭᱟᱜ ᱢᱩᱪᱟ.ᱫ ᱩᱛᱟ.ᱨ ᱨᱮ ᱤᱧ ᱥᱟᱝ ᱤᱧ ᱜᱚᱲᱚᱢ ᱵᱟᱵᱟ-ᱟᱜ ᱧᱩᱛᱩᱢ ᱛᱟᱦᱮᱸᱱᱟ ᱾”<ref name=":1" />
</blockquote>

ᱥᱤᱧᱚᱛ ᱨᱮᱭᱟᱜ ᱦᱚᱠᱤᱛ ᱨᱤᱱᱤᱡ, ᱯᱨᱮᱢ ᱵᱤᱦᱟᱨᱤ ᱫᱚ ᱠᱚᱞᱞᱤᱜᱽᱨᱟᱯᱷᱚᱨ(calligrapher) ᱠᱟᱱᱟᱭ ᱾ ᱢᱩᱲᱩᱛ ᱦᱚᱠᱤᱛ ᱨᱮ ᱫᱚ ᱱᱩᱭ ᱜᱮ, ᱤᱝᱞᱤᱥ ᱨᱮᱭᱟᱜ ᱤᱴᱟᱞᱤᱠ ᱛᱷᱚᱠ ᱛᱮ ᱚᱞ ᱟᱠᱟᱫᱟᱭ ᱾ ᱛᱚᱵᱮ ᱦᱤᱱᱫᱤ ᱨᱮᱭᱟᱜ ᱢᱩᱲᱩᱛ ᱦᱚᱠᱤᱛ ᱫᱚ ᱵᱚᱥᱚᱱᱛᱚ ᱠᱨᱤᱥᱱᱚ ᱵᱚᱭᱫᱽᱭᱚ ᱚᱞ ᱞᱮᱫᱟᱭ ᱾<ref name=":0" /> ᱱᱩᱭ ᱫᱚ ᱛᱩᱨᱩᱭ ᱪᱟᱸᱫᱚ ᱛᱟᱞᱟᱨᱮ ᱦᱚᱠᱤᱛ ᱚᱲᱟᱜ (ᱱᱤᱛᱚᱜ ᱫᱚ [[ᱥᱤᱧᱚᱛ ᱨᱮᱭᱟᱜ ᱦᱚᱠᱤᱛ ᱜᱟᱶᱛᱟ]] ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ) ᱨᱮ ᱓᱙᱕ ᱜᱚᱴᱟᱝ ᱚᱱᱚᱞ(articles), ᱤᱨᱟ.ᱞ ᱜᱚᱴᱟᱝ ᱥᱤᱰᱭᱩᱞ(schedules) ᱟᱨ ᱦᱚᱠᱤᱛ ᱨᱮᱭᱟᱜ ᱢᱩᱲᱩᱛ ᱚᱱᱚᱞ(preamble) ᱚᱞ ᱢᱩᱪᱟ.ᱫ ᱞᱮᱫ-ᱟ ᱾ <ref name=":0" /> ᱱᱩᱭ ᱫᱚ ᱱᱚᱶᱟ ᱚᱞ ᱞᱟ.ᱜᱤᱱ ᱥᱮ ᱠᱚᱞᱤᱜᱽᱨᱟᱯᱷᱤ ᱞᱟ.ᱜᱤᱱ ᱥᱟᱭ ᱜᱚᱴᱟᱝ [[ᱱᱤᱵᱽ ᱠᱚᱞᱚᱢ]] ᱵᱮᱵᱷᱟᱨ ᱞᱮᱫ-ᱟᱭ ᱾<ref name=":0">{{Cite web|url=https://www.thebetterindia.com/128712/prem-behari-raizada-india-constitution/|title=Prem Behari Narain Raizada: The Man Who (literally) Wrote India's Constitution|date=2018-01-22|website=The Better India|language=en-US|access-date=2020-03-07}}</ref><ref>{{Cite web|url=https://www.tribuneindia.com/news/archive/reviving-the-forgotten-art-of-calligraphy-812267|title=Reviving the forgotten art of calligraphy|last=Service|first=Tribune News|website=Tribuneindia News Service|language=en|access-date=2020-03-07}}</ref> ᱱᱩᱭ ᱫᱚ ᱞᱟ.ᱭ ᱞᱮᱫᱟᱭ ᱡᱮ, ᱟᱡ ᱮ ᱚᱞ ᱟᱠᱟᱫ ᱢᱩᱲᱩᱛ ᱦᱚᱠᱤᱛ ᱨᱮᱭᱟᱜ ᱢᱩᱪᱟ.ᱫ ᱨᱮ, ᱟᱡᱟᱜ ᱢᱟ.ᱱ ᱞᱟ.ᱜᱤᱱ ᱟᱡ ᱟᱨ ᱟᱡ ᱜᱚᱲᱚᱢ ᱦᱟᱲᱟᱢ-ᱟᱜ ᱧᱩᱛᱩᱢ ᱛᱟᱦᱮᱸᱱᱟ ᱾ ᱱᱚᱶᱟ ᱫᱚ ᱒᱕᱑ ᱜᱚᱴᱟᱝ ᱯᱩᱥᱴᱷᱟ. ᱠᱟᱱᱟ ᱟᱨ ᱓.᱗᱕ ᱠᱤᱞᱳ ᱩᱡᱩᱱᱟ ᱾<ref name=":0" /> 

ᱱᱚᱶᱟ ᱫᱚ ᱒᱕ ᱱᱚᱣᱮᱢᱵᱚᱨ ᱑᱙᱔᱙ ᱥᱟ.ᱦᱤᱛ ᱨᱮ ᱚᱞ ᱯᱩᱨᱩᱱ ᱞᱮᱫᱟᱭ ᱟᱨ ᱒᱖ ᱡᱟᱱᱩᱭᱟ.ᱨᱤ ᱑᱙᱕᱐ ᱨᱮ ᱥᱩᱦᱤ ᱞᱮᱱᱟ ᱾<ref name=":0" />

== ᱥᱟ.ᱡᱷᱭᱟ.ᱛ ==
{{Reflist}}

{{India-stub}}
[[Category:1901 births]]
[[Category:Indian calligraphers]]
[[Category:Year of death missing]]
