ᱩᱱᱱᱟᱣ ᱦᱚᱱᱚᱛ ᱫᱚ ᱠᱚᱭᱮ ᱥᱤᱧᱩᱛ ᱨᱮᱱᱟᱜ ᱩᱛᱛᱟ.ᱨ ᱯᱨᱚᱫᱮᱥ ᱨᱮᱭᱟᱜ ᱮᱭᱟᱭ-ᱜᱮ ᱢᱚᱬᱮ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫ ᱴᱮᱱ ᱠᱟᱱᱟ ᱟᱨ ᱩᱱᱱᱟᱣ ᱱᱟᱝᱜᱽᱨᱟᱦᱟ ᱜᱮ ᱦᱚᱱᱚᱛ ᱨᱮᱱᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱠᱟᱱᱟ᱾ ᱩᱱᱱᱟᱣ ᱦᱚᱱᱚᱛ ᱫᱚ ᱞᱟᱠᱷᱱᱟᱣ ᱰᱤᱵᱤᱡᱚᱱ ᱨᱮᱭᱟᱜ ᱢᱤᱫ ᱴᱮᱱ ᱦᱟ.ᱴᱤᱧ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱠᱚᱭᱮ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱦᱟᱨᱫᱚᱭ ᱦᱚᱱᱚᱛ, ᱮᱛᱚᱢ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱨᱟᱭ ᱵᱟᱨᱮᱞᱤ ᱦᱚᱱᱚᱛ, ᱥᱟᱢᱟᱝ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱞᱟᱠᱷᱱᱟᱣ ᱦᱚᱱᱚᱛ ᱟᱨ ᱯᱟᱪᱷᱮ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱜᱟᱝᱜᱟ ᱜᱟᱰᱟ ᱢᱮᱱᱟᱜ-ᱟ, ᱚᱠᱟ ᱫᱚ ᱯᱷᱟᱛᱮᱦ ᱯᱩᱨ ᱦᱚᱱᱚᱛ ᱟᱨ ᱠᱟᱱᱯᱩᱨ ᱦᱚᱱᱚᱛ ᱠᱷᱚᱱᱮ ᱵᱮᱜᱟᱨ ᱟᱠᱟᱫᱟ᱾ ᱜᱚᱴᱟ ᱦᱚᱱᱚᱛ ᱜᱮ ᱞᱮᱠᱷᱟ ᱜᱩᱴ ᱔,᱕᱘᱙ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾
==ᱱᱟᱜᱟᱢ==
ᱪᱟᱭᱱᱤᱥ ᱥᱟᱝᱜᱷᱟᱨᱤᱭᱟ. ᱦᱤᱣᱮᱱ ᱥᱟᱝ ᱖᱓᱖ ᱥᱮᱨᱢᱟ ᱨᱮ ᱥᱤᱧᱚᱛ ᱫᱤᱥᱚᱢ ᱛᱮ ᱭᱮ ᱦᱮᱡ ᱞᱮᱱᱟ ᱟᱨ ᱯᱮ ᱪᱟᱱᱫᱚ ᱦᱟ.ᱵᱤᱡ ᱠᱚᱣᱱᱚᱡᱽ ᱨᱮ ᱭᱮ ᱛᱟᱦᱮ ᱠᱟᱱᱟ᱾ ᱚᱱᱰᱮ ᱠᱷᱚᱱ ᱒᱖ ᱠᱤᱞᱚ ᱢᱤᱴᱟᱨ ᱥᱟᱝᱜᱤᱧ ᱭᱮ ᱱᱟᱯᱷᱚ ᱛᱤᱯᱚᱠᱩᱞᱟ (ᱱᱟᱣᱟ ᱫᱮᱣᱟ ᱠᱩᱞᱟ) ᱧᱩᱛᱩᱢ ᱟᱱ ᱱᱟᱝᱜᱽᱨᱟᱦᱟ ᱛᱮ ᱥᱮᱱ ᱞᱮᱱᱟ, ᱚᱠᱟ ᱨᱮ ᱫᱚ ᱜᱟᱝᱜᱟ ᱜᱟᱰᱟ ᱨᱮᱭᱟᱜ ᱥᱟᱢᱟᱝ ᱵᱮᱰᱟ ᱨᱮ ᱛᱟᱦᱮ ᱠᱟᱱ᱾ ᱚᱱᱟ ᱱᱟᱝᱜᱽᱨᱟᱦᱟ ᱫᱚ ᱕ ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ  ᱵᱮᱱᱟᱣ ᱟᱠᱟᱱ ᱛᱟᱦᱮᱱᱟ ᱟᱨ ᱟᱭᱢᱟ ᱵᱩᱫᱫᱤᱥᱢ ᱢᱚᱴ, ᱥᱛᱩᱯ ᱟᱨ ᱫᱮᱣᱟ ᱢᱩᱱᱫᱤᱞ ᱛᱟᱦᱮ ᱠᱟᱱᱟ᱾

᱑᱙᱕᱗ ᱥᱮᱨᱢᱟ ᱨᱮ ᱱᱚᱣᱟ ᱴᱚᱴᱷᱟ ᱨᱮ ᱦᱚ ᱞᱟ.ᱲᱦᱟ.ᱭ ᱦᱩᱭ ᱞᱮᱱᱟ᱾ ᱞᱟ.ᱲᱦᱟ.ᱭ ᱛᱟᱭᱚᱢ ᱱᱚᱣᱟ ᱮᱨᱤᱭᱟ ᱨᱮ ᱱᱮ-ᱦᱚᱲ ᱥᱟᱥᱚᱱ ᱵᱟᱦᱟᱞ ᱫᱚᱲᱦᱟ ᱭᱮᱱᱟ ᱟᱨ ᱩᱱᱱᱟᱣ ᱦᱚᱱᱚᱛ ᱵᱮᱱᱟᱣᱮᱱᱟ᱾

ᱩᱱᱱᱟᱣ ᱦᱚᱱᱚᱛ ᱫᱚ  "ᱱᱚᱱᱚᱞ ᱟᱨ ᱛᱟᱨᱧᱟᱲᱤ ᱨᱮᱭᱟᱜ ᱫᱷᱟ.ᱨᱛᱤ" (कलम और तलवार की धरती) ᱢᱮᱱ ᱛᱮ ᱵᱟᱰᱟᱭᱚᱜ ᱠᱟᱱᱟ᱾
==ᱦᱚᱲ ᱞᱮᱠᱷᱟ==
᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱩᱱᱱᱟᱣ ᱦᱚᱱᱚᱛ ᱨᱮ ᱫᱚ ᱞᱮᱠᱷᱟ ᱜᱩᱴ ᱓,᱑᱑᱐,᱕᱙᱕ ᱡᱚᱱᱟ ᱦᱚᱲ ᱠᱚ ᱛᱟᱦᱮ ᱠᱟᱱᱟ, ᱚᱠᱟ ᱫᱚ ᱢᱚᱝᱜᱚᱞᱤᱭᱟ ᱫᱤᱥᱚᱢ ᱥᱚᱢᱟᱱ ᱠᱟᱱ ᱟᱨ ᱟᱢᱮᱨᱤᱠᱟ ᱨᱮᱭᱟᱜ ᱞᱚᱣᱟ ᱯᱚᱱᱚ5 ᱥᱚᱢᱟᱱᱟ᱾ ᱱᱚᱣᱟ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱖᱔᱐ ᱦᱚᱱᱚᱛ ᱠᱚ ᱢᱩᱫᱽ ᱨᱮ  ᱑᱑᱒ ᱮᱞᱟᱱ ᱦᱚᱱᱚᱛ ᱞᱮᱠᱷᱟᱜ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱢᱤᱫ ᱠᱤᱞᱚ ᱢᱤᱴᱟᱨ  ᱨᱮ ᱖᱘᱒ ᱡᱚᱱᱟ ᱦᱚᱲ  ᱜᱤᱨᱟ.ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ᱾ᱯᱟᱨᱚᱢᱮᱱ ᱜᱮ ᱥᱮᱨᱢᱟᱵᱨᱮ ᱦᱚᱲ ᱞᱮᱠᱷᱟ ᱵᱟ.ᱰᱚᱜ ᱨᱮᱭᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ: ᱑᱕.᱑᱙% ᱛᱟᱦᱮ ᱠᱟᱱᱟ᱾  	ᱩᱱᱱᱥᱣ ᱨᱮ ᱢᱤᱫ ᱜᱮ ᱥᱟᱭ ᱦᱮᱨᱮᱞ ᱵᱚᱫᱚᱞ ᱛᱮ ᱙᱐᱑ ᱡᱚᱱᱟ ᱢᱟᱭᱡᱤᱣ ᱢᱮᱱᱟᱜ ᱠᱚᱣᱟ᱾ ᱟᱨ ᱥᱮᱪᱮᱫ ᱠᱚᱣᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ ᱖᱘.᱒᱙ % ᱦᱤᱥ᱾
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱚᱛᱱᱚᱛ]]
