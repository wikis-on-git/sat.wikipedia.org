[[File: Kabadi.jpg|thumb|ᱠᱚᱵᱟᱰᱤ ᱮᱱᱮᱡ ᱨᱮ ᱜᱤᱫᱽᱨᱟ.]]


'''ᱠᱚᱵᱟᱰᱤ'''

ᱠᱚᱵᱟᱰᱤ ᱫᱚ ᱢᱤᱫ ᱠᱷᱮᱞ ᱠᱟᱱᱟ, ᱠᱚᱵᱟᱰᱤ ᱧᱩᱛᱩᱢ ᱨᱮᱭᱟᱜ ᱵᱮᱵᱷᱟᱨ ᱫᱚ ᱵᱟᱹᱲᱛᱤ ᱞᱮᱠᱟᱛᱮ ᱩᱛᱚᱨ ᱵᱷᱟᱨᱚᱛ ᱨᱮ ᱛᱟᱦᱮᱸᱱᱟ ᱾ ᱱᱚᱶᱟ ᱠᱷᱮᱞ ᱫᱚ ᱫᱩᱠᱷᱤᱱ ᱥᱮᱫ ᱨᱮ ᱪᱮᱰᱩᱜᱩᱰᱩ ᱟᱨ ᱯᱩᱨᱩᱵᱽ ᱥᱮᱫ ᱨᱮᱫᱚ '''ᱦᱩ ᱛᱩ ᱛᱩ''' ᱧᱩᱛᱩᱢ ᱛᱮᱦᱚᱸ ᱩᱯᱨᱩᱢ ᱢᱮᱱᱟᱜ-ᱟ ᱾ ᱱᱚᱶᱟ ᱠᱷᱮᱞ ᱫᱚ [[ᱵᱷᱟᱨᱚᱛ|ᱵᱷᱟᱨᱚᱛ]] ᱨᱮᱭᱟᱜ ᱯᱩᱲᱥᱤ ᱫᱤᱥᱚᱢ [[ᱱᱮᱯᱟᱞ|ᱱᱮᱯᱟᱞ]], [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ]], [[ᱥᱨᱤᱞᱚᱝᱠᱟ|ᱥᱨᱤᱞᱚᱝᱠᱟ]], ᱟᱨ [[ᱯᱟᱠᱤᱥᱛᱟᱱ|ᱯᱟᱠᱤᱥᱛᱟᱱ]] ᱨᱮᱦᱚᱸ ᱩᱱᱟᱹᱜ ᱜᱮ ᱦᱚᱲ ᱠᱚ ᱠᱩᱥᱤᱭᱟᱜ-ᱟ ᱾ ᱠᱚᱵᱟᱰᱤ ᱫᱚ ᱵᱟᱸᱜᱽᱞᱟᱫᱮᱥ ᱨᱮᱭᱟᱜ ᱡᱟᱹᱛᱤᱭᱟᱹᱨᱤ ᱠᱷᱮᱞᱚᱸᱰ ᱠᱟᱱᱟ ᱾

==ᱱᱤᱭᱟ.ᱢ==

ᱢᱮᱱ ᱜᱚᱫ ᱠᱟᱜ ᱟ.ᱲᱟ ᱨᱮᱫᱚ ᱱᱚᱶᱟ ᱠᱷᱮᱞ ᱫᱚ ᱵᱟ.ᱲᱛᱤ ᱮᱞᱮᱞ ᱟᱢᱮᱴ ᱞᱟ.ᱜᱤᱫ ᱵᱟᱨ ᱜᱟᱫᱮᱞ ᱛᱟᱞᱟᱨᱮ ᱢᱤᱫ ᱦᱮᱯᱨᱟᱣ ᱢᱮᱱᱛᱮ ᱢᱮᱱ ᱜᱟᱱᱚᱜ-ᱟ ᱾ ᱮᱞᱮᱞ ᱧᱟᱢ ᱞᱟ.ᱜᱤᱫ ᱛᱮ ᱢᱤᱫᱴᱟ.ᱝ ᱜᱟᱫᱮᱞᱟᱜ ᱨᱮᱰᱚᱨ (ᱠᱚᱵᱟᱰᱤ ᱠᱚᱵᱟᱰᱤ ᱢᱮᱱᱤᱡ) ᱮᱴᱟᱜ ᱯᱟᱦᱴᱟ ᱪᱟᱞᱟᱣ ᱠᱟᱛᱮ ᱚᱱᱟ ᱯᱟᱦᱴᱟ ᱨᱮ ᱢᱮᱱᱟᱜ ᱠᱚ ᱠᱷᱮᱞᱚᱸᱰᱤᱭᱟ. ᱠᱚ ᱡᱚᱴᱮᱫ ᱵᱟᱡᱟᱣ ᱠᱚ ᱨᱮᱭᱟᱜ ᱮ ᱠᱩᱨᱩᱢᱩᱴᱩᱭᱟ ᱾ ᱱᱤᱭᱟ. ᱚᱠᱛᱚ ᱨᱮ ᱚᱱᱟ ᱯᱟᱦᱴᱟ ᱜᱟᱫᱮᱞ ᱨᱤᱱ ᱥᱴᱟᱯᱚᱨ (ᱨᱮᱰᱚᱨ ᱥᱟᱥᱟᱵ ᱠᱩᱜ) ᱟᱠᱚ ᱯᱟᱦᱴᱟᱭ ᱦᱮᱡ ᱟᱠᱟᱱ ᱨᱮᱰᱚᱨ ᱥᱟᱵ ᱠᱟᱛᱮ ᱨᱩᱣᱟ.ᱲ ᱠᱷᱚᱱ ᱠᱚ ᱟᱴᱠᱟᱣ ᱫᱚᱦᱚ ᱮᱭᱟ ᱟᱨ ᱡᱩᱫᱩ ᱩᱱᱠᱩ ᱱᱚᱶᱟ ᱠᱩᱨᱩᱢᱩᱴᱩ ᱨᱮᱠᱚ ᱡᱤᱛᱠᱟ.ᱨᱚᱜ-ᱟ, ᱮᱱᱠᱷᱟᱱ ᱚᱱᱟ ᱯᱟᱦᱴᱟ ᱜᱟᱫᱮᱞ ᱱᱚᱶᱟ ᱵᱟᱫᱟᱞ ᱛᱮ ᱮᱞᱮᱞ ᱠᱚ ᱧᱟᱢᱟ ᱾ ᱡᱩᱫᱤ ᱨᱮᱰᱚᱨ ᱡᱟᱦᱟᱸᱭ ᱥᱴᱟᱯᱚᱨ ᱜᱮ ᱡᱚᱴᱮᱫ ᱠᱟᱛᱮ ᱯᱟᱨᱟᱝᱜᱚᱛ ᱥᱟᱶᱛᱮ ᱟᱡ ᱯᱟᱦᱴᱟ ᱜᱟᱫᱮᱞ ᱛᱮᱭ ᱨᱩᱣᱟ.ᱲ ᱦᱟ.ᱡᱩᱜ-ᱟ, ᱮᱱᱠᱷᱟᱱ ᱩᱱᱠᱩ ᱜᱟᱫᱮᱞ ᱢᱤᱫ ᱮᱞ ᱠᱚ ᱧᱟᱢᱟ ᱟᱨ ᱡᱟᱦᱟᱸᱨ ᱥᱴᱟᱯᱚᱨ ᱩᱱᱤᱭ ᱡᱚᱴᱮᱫ ᱟᱠᱟ ᱫᱮᱭᱟ ᱩᱱᱤ ᱫᱚ ᱱᱤᱭᱟ.ᱢ ᱞᱮᱠᱟᱛᱮ ᱠᱚᱴ ᱠᱷᱚᱱ ᱵᱟᱦᱨᱮ ᱩᱰᱩᱠ ᱦᱟᱱᱛᱟᱲᱚᱜ ᱦᱩᱭ ᱟᱭᱟ ᱾ 
    
ᱱᱚᱶᱟ ᱨᱮᱭᱟᱜ ᱠᱚᱨᱴ ᱫᱚ ᱰᱚᱡᱽ ᱵᱚᱞ ᱜᱮᱢ ᱤᱱᱟ.ᱜ ᱢᱟᱨᱟᱝ ᱛᱟᱦᱮᱸᱱᱟ ᱾ ᱠᱚᱨᱴ ᱨᱮᱭᱟᱜ ᱡᱚᱠᱷᱟ ᱫᱚ ᱑᱓ ᱢᱤᱴᱟ.ᱨ ᱡᱤᱞᱤᱧ ᱟᱨ ᱑᱐ ᱢᱤᱴᱟ.ᱨ ᱚᱥᱟᱨ ᱛᱟᱦᱮᱸᱱᱟ ᱾ ᱠᱚᱨᱴ ᱨᱮᱭᱟᱜ ᱛᱟᱞᱟᱢᱟᱞᱟ ᱨᱮ ᱢᱤᱫ ᱜᱟᱨ ᱴᱟᱱᱟᱣ ᱠᱟᱛᱮ ᱛᱟᱦᱮᱸᱱᱟ ᱡᱟᱦᱟᱸ ᱫᱚ ᱱᱚᱶᱟ ᱠᱚᱨᱴ ᱵᱟᱨ ᱵᱷᱟᱜᱽ ᱨᱮᱭ ᱦᱟ.ᱴᱤᱧᱟ ᱾ 

==ᱮᱱᱮᱡ ᱨᱮᱭᱟᱜ ᱛᱚᱦᱚᱨ==

[[File: Game-asia-kabadi.jpg|thumb|ᱠᱚᱵᱟᱰᱤ]]

ᱠᱷᱮᱞᱚᱸᱰᱤᱭᱟ. ᱠᱚ ᱟᱠᱷᱲᱟ ᱛᱮᱠᱚ ᱦᱮᱡ ᱮᱱ ᱛᱟᱭᱚᱢ ᱴᱚᱥ ᱮ ᱡᱤᱛᱠᱟ.ᱨ ᱟᱠᱟᱱ ᱜᱟᱫᱮᱞ ᱡᱚᱛᱚ ᱠᱷᱚᱱ ᱢᱟᱬᱟᱝ ᱨᱮ ᱟᱡᱤᱡ ᱠᱷᱮᱞᱚᱸᱰᱤᱭᱟ. (ᱨᱮᱰᱚᱨ) ᱵᱤᱨᱚᱫᱷᱤ ᱟᱠᱷᱲᱟ ᱯᱟᱦᱴᱟᱭ ᱵᱷᱮᱡᱟ ᱮᱭᱟ ᱾ ᱱᱩᱭ ᱨᱮᱰᱚᱨ ᱠᱚᱵᱟᱰᱤ ᱠᱚᱵᱟᱰᱤ ᱢᱮᱱ ᱟᱛᱮᱭ ᱪᱟᱞᱟᱜ-ᱟ ᱟᱨᱥᱟᱢᱟᱝ ᱟᱠᱷᱲᱟ ᱨᱤᱱ ᱠᱷᱮᱞᱚᱸᱰᱤᱭᱟ. ᱠᱚ ᱡᱚᱴᱮᱫ ᱠᱚ ᱞᱟ.ᱜᱤᱫ ᱮ ᱨᱤᱠᱟ.ᱭᱟ ᱾ ᱱᱤᱭᱟ. ᱚᱠᱛᱚ ᱨᱮ ᱩᱱᱤ ᱱᱚᱶᱟ ᱠᱚᱫᱚ ᱯᱩᱨᱟ.ᱯᱩᱨᱤ ᱫᱷᱮᱭᱟᱱ ᱨᱮ ᱫᱚᱦᱚ ᱦᱩᱭ ᱟᱭᱟ ᱡᱮ ᱟᱡ ᱥᱟᱦᱮᱫ ᱟᱞᱚᱭ ᱴᱷᱟᱠᱮᱫᱽ ᱢᱟ ᱾ ᱡᱩᱫᱤ ᱥᱟᱦᱮᱫ ᱴᱷᱟᱠᱮᱫᱚᱜ ᱞᱮᱠᱟᱭ ᱵᱩᱡᱷᱟ.ᱣᱟ, ᱚᱱᱟ ᱢᱟᱬᱟᱝ ᱨᱮ ᱫᱟ.ᱲ ᱠᱟᱛᱮ ᱟᱡᱟᱜ ᱟᱠᱷᱲᱟ ᱜᱟᱫᱮᱞ ᱛᱮᱭ ᱨᱩᱣᱟ.ᱲᱟ ᱾ ᱟᱨ ᱛᱤᱱ ᱵᱷᱩᱨ ᱩᱱᱤ ᱟᱡᱟᱜ ᱥᱟᱦᱮᱫ ᱟᱴᱠᱟᱣ ᱫᱟᱲᱮ ᱠᱟᱛᱮ ᱠᱚᱵᱟᱰᱤ ᱠᱚᱵᱟᱰᱤᱭ ᱢᱮᱱᱫᱟᱲᱮᱭᱟᱜ-ᱟ, ᱩᱱᱤ ᱟᱡᱟᱜ ᱪᱟᱞᱟᱠ ᱵᱮᱵᱷᱟᱨ ᱛᱮ ᱥᱟᱢᱟᱝ ᱟᱠᱷᱲᱟ ᱨᱤᱱ ᱠᱷᱮᱞᱚᱸᱰᱤᱭᱟ. (ᱥᱴᱟᱯᱚᱨ) ᱡᱚᱴᱮᱫ ᱠᱚ ᱞᱟ.ᱜᱤᱫ ᱛᱮᱴᱮᱡ ᱟᱠᱟᱭ ᱛᱟᱦᱮᱸᱱᱟ ᱾ ᱱᱚᱶᱟ ᱵᱮᱲᱟᱨᱮ ᱡᱩᱫᱤ ᱩᱱᱤ ᱮᱴᱟᱜ ᱜᱟᱫᱮᱞ ᱨᱤᱱ ᱠᱷᱮᱞᱚᱸᱰᱤᱭᱟ. ᱡᱟᱦᱟᱸᱭ ᱜᱮᱭ ᱡᱚᱴᱮᱫ ᱧᱟᱢ ᱠᱚᱣᱟ, ᱮᱱᱠᱷᱟᱱ ᱡᱚᱴᱮᱫ ᱧᱟᱢ ᱟᱠᱟᱫᱮ ᱠᱷᱮᱞᱚᱸᱰᱤᱭᱟ. ᱫᱚ ᱜᱚᱡ ᱮᱱᱟᱭ ᱢᱮᱱᱛᱮ ᱠᱚ ᱢᱮᱱᱟ ᱾ ᱱᱚᱶᱟ ᱵᱮᱲᱟᱨᱮ ᱜᱚᱡ ᱟᱠᱟᱱ ᱠᱷᱮᱞᱚᱸᱰᱤᱭᱟ. ᱫᱚ ᱟᱠᱷᱲᱟ ᱠᱷᱚᱱ ᱵᱟᱦᱨᱮ ᱩᱰᱩᱠᱚᱜ ᱦᱩᱭ ᱟᱭᱟ ᱾ ᱟᱨ ᱡᱩᱫᱤ ᱢᱤᱫ ᱦᱚᱲ ᱡᱚᱴᱮᱫ ᱮ ᱠᱩᱨᱩᱢᱩᱴᱴᱩ ᱨᱮ ᱟᱡ ᱜᱮ ᱟᱠᱚ ᱴᱷᱮᱱ ᱮ ᱥᱟᱵ ᱦᱚᱪᱚᱜ-ᱟ, ᱮᱱᱠᱷᱟᱱ ᱟᱡ ᱜᱮᱭ ᱜᱚᱡ ᱮᱱᱟ ᱢᱮᱱᱛᱮ ᱢᱟᱱᱟᱣ ᱦᱩᱭᱩᱜ-ᱟ ᱟᱨ ᱟᱠᱷᱲᱟ ᱠᱷᱚᱱ ᱩᱰᱩᱠᱚᱜ ᱦᱩᱭ ᱟᱭᱟ ᱾ ᱮᱱᱮᱡ ᱨᱮᱭᱟᱜ ᱱᱚᱶᱟ ᱨᱤᱛ ᱫᱚ ᱵᱟᱱᱟᱨ ᱟᱠᱷᱲᱟ ᱨᱤᱱ ᱠᱷᱮᱞᱚᱸᱰᱤᱭᱟ. ᱠᱚ ᱵᱟᱠᱷᱨᱟ ᱜᱮ ᱵᱟᱨᱟᱵᱟ.ᱨᱤ ᱛᱚᱸᱜᱮ ᱛᱟᱦᱮᱸᱱᱟ ᱾ 

ᱱᱚᱝᱠᱟ ᱜᱮ ᱡᱚᱛᱚ ᱜᱟᱫᱮᱞ ᱨᱤᱱ ᱠᱷᱮᱞᱚᱸᱰᱤᱭᱟ. ᱯᱟ.ᱨᱤ ᱯᱟ.ᱨᱤ ᱛᱮ ᱢᱤᱢᱤᱫ ᱦᱚᱲ ᱛᱮᱠᱚ ᱥᱮᱱ ᱯᱩᱨᱟ.ᱣᱜ-ᱟ ᱟᱨ ᱡᱟᱦᱟᱸ ᱜᱟᱫᱮᱞ ᱨᱮ ᱵᱟ.ᱲᱛᱤ ᱠᱷᱮᱞᱚᱸᱰᱤᱭᱟ. ᱠᱚ ᱜᱚᱡ ᱥᱟᱨᱮᱡᱚᱜ-ᱟ, ᱚᱱᱟ ᱜᱟᱫᱮᱞ ᱜᱮᱭ ᱡᱤᱛᱠᱟ.ᱨᱚᱜ-ᱟ ᱾ 

==ᱠᱷᱮᱞ ᱨᱮᱭᱟᱜ ᱚᱠᱛᱚ==

ᱚᱱᱠᱟ ᱧᱮᱞ ᱞᱮᱠᱷᱟᱱ ᱫᱚ ᱱᱚᱶᱟ ᱠᱷᱮᱞ ᱒᱐ ᱒᱐ ᱴᱤᱲᱤᱡ ᱨᱮᱭᱟᱜ ᱵᱟᱱᱟᱨ ᱯᱟᱦᱴᱟ ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ ᱡᱚᱛᱚ ᱦᱟ.ᱴᱤᱧ ᱨᱮᱜᱮ ᱜᱟᱫᱮᱞ ᱨᱮᱭᱟᱜ ᱟᱠᱷᱲᱟ ᱴᱷᱟᱶ ᱵᱚᱫᱚᱞ ᱟᱠᱟ ᱛᱟᱦᱮᱸᱱᱟ ᱾ ᱟᱨ ᱱᱚᱶᱟ ᱞᱟ.ᱜᱤᱫ ᱩᱱᱠᱩ ᱕ ᱴᱤᱲᱤᱡ ᱞᱟ.ᱜᱤᱫ ᱚᱠᱛᱚ ᱠᱚ ᱧᱟᱢᱟ ᱾ ᱱᱚᱝᱠᱟ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟᱥᱟᱯᱲᱟᱣᱤᱭᱟ. ᱱᱚᱶᱟᱨᱮᱭᱟᱜ ᱢᱤᱫ ᱦᱟ.ᱴᱤᱧ ᱨᱮᱭᱟᱜ ᱚᱠᱛᱚ ᱑᱐ ᱟᱨᱵᱟᱝ ᱑᱕ ᱴᱤᱲᱤᱡ ᱦᱚᱸᱭ ᱫᱚᱦᱚ ᱫᱟᱲᱮᱭᱟᱜ-ᱟ ᱾ ᱡᱚᱛᱚ ᱜᱟᱫᱮᱞ ᱨᱮᱜᱮ ᱕/᱖ ᱥᱴᱟᱯᱚᱨ (ᱥᱟᱥᱟᱵ ᱨᱮ ᱯᱟ.ᱨᱩᱠᱷᱤᱭᱟ. ᱠᱷᱮᱞᱚᱸᱰᱤᱭᱟ.) ᱟᱨ ᱔/᱕ ᱨᱮᱰᱚᱨ (ᱡᱚᱴᱮᱫ ᱠᱟᱛᱮ ᱫᱟ.ᱲ ᱨᱮ ᱪᱩᱦᱩᱞ ᱠᱷᱮᱞᱚᱸᱰᱤᱭᱟ.) ᱠᱚ ᱛᱟᱦᱮᱸᱱᱟ ᱾ ᱢᱤᱫ ᱫᱷᱟᱣ ᱨᱮ ᱠᱷᱟ.ᱞᱤ ᱯᱩᱱ ᱦᱚᱲ ᱥᱴᱟᱯᱚᱨ ᱜᱮ ᱟᱠᱷᱲᱟ ᱛᱮ ᱟᱬᱜᱚᱱ ᱞᱟ.ᱜᱤᱫ ᱫᱟᱣ ᱠᱚ ᱮᱢᱟ ᱠᱚᱣᱟ ᱾ ᱡᱟᱦᱟᱸ ᱛᱤᱱ ᱨᱮᱜᱮ ᱥᱴᱟᱯᱚᱨ ᱡᱟᱦᱟᱸᱭ ᱨᱮᱰᱚᱨ ᱜᱮ ᱟᱡᱟᱜ ᱟᱠᱸᱧᱟ ᱠᱷᱚᱱ ᱵᱟᱦᱨᱮ ᱥᱮᱱᱚᱜ ᱨᱮᱭᱟᱜ ᱮ ᱟᱠᱚᱴ ᱮᱭᱟ , ᱩᱱᱤ ᱢᱤᱫ ᱮᱞ ᱮ ᱧᱟᱢᱟ ᱤᱠᱷᱟ.ᱱ ᱡᱩᱫᱤ ᱨᱮᱰᱚᱨ ᱩᱱᱤ ᱡᱚᱴᱮᱫ ᱠᱟᱛᱮ ᱫᱟ.ᱲ ᱡᱚᱝ ᱨᱮᱭ ᱡᱤᱛᱠᱟ.ᱨᱚᱜ-ᱟ ᱮᱱᱠᱷᱟᱱ ᱩᱱᱤᱨᱤᱱ ᱜᱟᱫᱮᱞ ᱮᱞᱮᱞ ᱠᱚ ᱧᱟᱢᱟ ᱾ 

ᱠᱷᱮᱞ ᱨᱮᱭᱟᱜ ᱥᱟᱯᱲᱟᱣ ᱵᱚᱭᱚᱥ ᱟᱨ ᱩᱡᱩᱱ ᱪᱮᱛᱟᱱ ᱨᱮ ᱴᱷᱟ.ᱣᱠᱟ. ᱦᱩᱭᱩᱜ-ᱟ ᱾ ᱤᱠᱷᱟ.ᱱ ᱱᱮᱛᱟᱨ ᱫᱚ ᱵᱟ.ᱲᱛᱤ ᱞᱮᱠᱟᱛᱮ ᱠᱩᱲᱤ ᱦᱚᱯᱚᱱ ᱠᱚᱦᱚᱸ ᱠᱷᱮᱞ ᱨᱮ ᱫᱟᱣ ᱠᱚ ᱦᱟᱛᱟᱣᱮᱜ-ᱟ ᱾ 

ᱯᱩᱨᱟ. ᱠᱷᱮᱞ ᱫᱚ ᱮᱭᱟᱭ ᱦᱚᱲ ᱛᱮ ᱧᱮᱞ ᱡᱚᱛᱚᱱ ᱦᱩᱭᱩᱜ-ᱟ , ᱢᱤᱫ ᱫᱚ ᱨᱮᱯᱷᱚᱨᱤ, ᱵᱟᱨᱭᱟ ᱟᱸᱯᱟᱭᱚᱨ, ᱵᱟᱨᱭᱟ ᱞᱟᱭᱤᱱᱥ ᱢᱮᱱ, ᱱᱤᱫ ᱦᱚᱲ ᱴᱟᱭᱤᱢ ᱠᱤᱯᱚᱨ, ᱟᱨ ᱢᱤᱫ ᱦᱚᱲ ᱫᱚ ᱥᱠᱳᱨ ᱠᱤᱯᱚᱨ ᱾ 

ᱯᱟ.ᱪᱷᱞᱟ. ᱯᱮᱭᱟ ᱮᱥᱤᱭᱟᱭᱤ ᱠᱷᱮᱞ ᱨᱮᱦᱚᱸ ᱠᱚᱵᱟᱰᱤ ᱥᱮᱞᱮᱫ ᱟᱠᱟᱱ ᱠᱷᱟ.ᱛᱤᱨ ᱡᱟᱯᱟᱱ ᱟᱨ ᱠᱚᱨᱤᱭᱟ ᱞᱮᱠᱟᱱ ᱫᱤᱥᱚᱢ ᱨᱮᱦᱚᱸ ᱠᱚᱵᱟᱰᱤ ᱠᱷᱮᱞ ᱠᱩᱥᱤᱭᱟᱜ ᱦᱚᱲ ᱟ.ᱰᱤ ᱠᱚ ᱵᱟ.ᱲᱛᱤ ᱟᱠᱟᱱᱟ ᱾ 

==ᱵᱟᱨᱦᱮ ᱡᱚᱱᱚᱲ==
*http://worldkabaddi.org/ - World
*https://www.youtube.com/channel/UCB5eVaoNsvroV3UEUR9zIQw|Kabaddi Videos
*http://www.kabaddiikf.com|International Kabaddi Federation official website

* [https://www.nytimes.com/slideshow/2010/09/20/nyregion/20200920KABBADI.html A Game Called Kabbadi] – slideshow by '''The New York Times'''


[[Category:!Main category]]
