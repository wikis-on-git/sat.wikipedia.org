ᱠᱚᱠᱟᱝ (ᱤᱝᱨᱟᱹᱡᱤᱺ Kokang; ᱵᱩᱨᱢᱤᱥ: ကိုးကန့်; ᱪᱟᱭᱱᱤᱥ: 果敢; ᱯᱤᱱᱭᱤᱱ: Guǒgǎn; ᱣᱟᱰᱮ ᱜᱟᱭᱮᱞᱥ: Kuo-kan) ᱫᱚ ᱢᱭᱟᱱᱢᱟᱨ (ᱵᱩᱨᱢᱟ) ᱨᱮᱭᱟᱜ ᱢᱤᱫᱴᱮᱱ ᱴᱚᱴᱷᱟ ᱠᱟᱱᱟ| ᱱᱤᱭᱟᱹ ᱵᱩᱨᱢᱟ ᱨᱮᱭᱟᱜ ᱥᱷᱟᱱ ᱯᱚᱱᱚᱛ ᱨᱮᱭᱟᱜ ᱠᱚᱸᱭᱮᱸ ᱱᱟᱠᱷᱟ ᱨᱮ ᱢᱮᱱᱟᱜ ᱢᱤᱫᱴᱮᱱ ᱴᱚᱴᱷᱟ ᱠᱟᱱᱟ, ᱱᱚᱣᱟ ᱯᱟᱪᱷᱤᱢ ᱱᱟᱠᱷᱟ ᱨᱮ ᱥᱟᱞᱣᱤᱱ ᱜᱟᱰᱟ ᱟᱨ ᱯᱩᱨᱩᱵᱽ ᱨᱮ ᱪᱟᱭᱱᱟ ᱨᱮᱭᱟᱜ ᱭᱩᱱᱟᱱ  ᱯᱚᱱᱚᱛ ᱨᱮᱭᱟᱜ ᱥᱤᱢᱟᱹ ᱨᱮ ᱡᱟᱯᱟᱜ ᱟᱠᱟᱱᱟ| ᱱᱤᱭᱟᱹ ᱨᱮᱭᱟᱜ ᱞᱮᱠᱷᱟ ᱜᱩᱴ ᱑᱐,᱐᱐᱐ ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱫ ᱟᱠᱟᱱᱟ| ᱨᱟᱡᱽ ᱜᱟᱲ ᱫᱚ ᱞᱟᱣᱠᱤ ᱠᱟᱱᱟ| ᱠᱚᱠᱟᱝ ᱨᱮ ᱰᱷᱮᱨ ᱦᱚᱲ ᱜᱮ ᱪᱟᱭᱱᱤᱥ ᱠᱟᱱᱟ ᱠᱚ, ᱱᱩᱠᱩ ᱫᱚ ᱦᱟᱱ ᱪᱟᱭᱱᱤᱥ ᱜᱟᱛᱟᱠ ᱨᱮᱱ ᱦᱚᱲ ᱠᱟᱱᱟ ᱠᱚ|

ᱠᱚᱠᱟᱝ ᱴᱚᱴᱷᱟ ᱫᱚ ᱱᱟᱜᱟᱢ ᱞᱮᱠᱟ ᱛᱮ ᱟᱹᱰᱤ ᱥᱮᱫᱟᱭ ᱠᱷᱚᱱ ᱜᱮ ᱪᱟᱭᱱᱟ ᱨᱮᱭᱟᱜ ᱦᱤᱸᱥ ᱛᱟᱦᱮᱸᱠᱟᱱᱟ ᱟᱨ ᱱᱟᱦᱟᱜ ᱦᱚᱸ ᱱᱚᱣᱟ ᱴᱚᱴᱷᱟ ᱫᱚ ᱪᱟᱭᱱᱟ ᱨᱤᱯᱟᱵᱽᱞᱤᱠ ᱦᱚᱛᱮ ᱛᱮ ᱟᱠᱚᱣᱟᱜ ᱠᱟᱱᱟ ᱢᱮᱱᱛᱮ ᱠᱚ ᱫᱟᱹᱵᱤ ᱟᱹᱜᱩ ᱟᱠᱟᱫ ᱜᱮᱭᱟ, ᱢᱮᱱᱠᱷᱮᱱ ᱱᱤᱭᱟᱹ ᱴᱚᱴᱷᱟ ᱨᱮᱭᱟᱜ ᱢᱟᱨᱟᱝ ᱦᱤᱸᱥ ᱜᱮ ᱛᱟᱭᱱᱚᱢ ᱡᱟᱭᱜᱟ ᱠᱟᱱ ᱛᱮ ᱠᱚ ᱵᱟᱹᱜᱤ ᱚᱴᱚᱣᱟᱫ ᱛᱟᱦᱮᱸᱠᱟᱱᱟ| ᱱᱤᱭᱟᱹ ᱴᱚᱴᱷᱟ ᱫᱚ ᱭᱩᱱᱟᱱ ᱨᱮᱭᱟᱜ ᱥᱤᱢᱟᱹ ᱟᱨ ᱥᱷᱟᱱ ᱯᱚᱱᱚᱛ ᱛᱟᱞᱟ ᱨᱮ ᱥᱤᱨᱡᱟᱹᱣ ᱟᱠᱟᱱᱟ| ᱭᱟᱝ ᱯᱟᱹᱨᱤᱥ ᱨᱮᱱ ᱟᱥᱚᱠᱟᱭ ᱛᱮ ᱱᱟᱱᱡᱤᱝ ᱨᱮ ᱢᱤᱝ ᱣᱟᱯᱷᱟᱫᱟᱨ ᱫᱚ ᱱᱚᱣᱟ ᱴᱚᱴᱷᱟ ᱢᱤᱰ ᱚᱠᱛᱮ ᱨᱟᱡᱽ ᱟᱹᱨᱤ ᱫᱟᱲᱮ ᱛᱮ ᱛᱚᱞ ᱞᱮᱫᱟᱭ| ᱑᱘᱔᱐ ᱥᱮᱨᱢᱟ ᱨᱮ,  ᱭᱩᱱᱟᱱ ᱨᱮᱭᱟᱜ ᱯᱚᱱᱚᱛ ᱜᱚᱢᱠᱮ ᱫᱚ ᱭᱟᱝ ᱵᱚᱸᱥ ᱨᱮᱱ ᱠᱚ ᱠᱤᱝ ᱵᱚᱸᱥ ᱨᱮᱭᱟᱜ ᱡᱟᱜᱤᱨᱫᱟᱨᱤ ᱟᱹᱭᱫᱟᱹᱨᱤᱭᱟᱱ ᱢᱮᱱᱛᱮᱭᱮ ᱞᱮᱠᱷᱟ ᱠᱮᱫ ᱠᱚᱣᱟ| ᱑᱘᱘᱕ ᱥᱮᱨᱢᱟ ᱨᱮ ᱪᱮᱛᱟᱱ ᱵᱩᱨᱢᱟ ᱵᱽᱨᱤᱴᱤᱥ ᱫᱚᱠᱦᱚᱞ ᱛᱟᱭᱚᱢ, ᱑᱘᱙᱔ ᱥᱮᱨᱢᱟ ᱥᱤᱱᱚ-ᱵᱽᱨᱤᱴᱤᱥ ᱧᱟᱯᱟᱢ ᱨᱮ ᱪᱟᱭᱱᱟ ᱞᱟᱛᱟᱨ ᱨᱮ ᱠᱚ ᱫᱚᱦᱚ ᱠᱮᱫᱟ| ᱑᱘᱙᱗ ᱥᱮᱨᱢᱟ ᱨᱮᱭᱟᱜ ᱢᱤᱫᱴᱮᱱ ᱵᱩᱨᱢᱟ-ᱵᱽᱨᱤᱴᱤᱥ ᱵᱩᱯᱩᱡᱷᱟᱹᱣ ᱞᱮᱠᱟ ᱛᱮ ᱱᱚᱣᱟ ᱴᱚᱴᱷᱟ ᱫᱚ ᱵᱩᱨᱢᱟ ᱠᱚ ᱡᱤᱢᱟᱹᱣᱟᱫ ᱠᱚᱣᱟ|
==ᱚᱛᱱᱚᱛ==
᱒᱐᱐᱙ ᱥᱮᱨᱢᱟ ᱨᱮ, ᱱᱤᱭᱟᱹ ᱴᱚᱴᱷᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱫᱚ ᱑᱕᱐,᱐᱐᱐ ᱛᱟᱦᱮᱸᱠᱟᱱᱟ| ᱱᱩᱠᱩ ᱢᱩᱫᱽ ᱨᱮ ᱑᱐᱐,᱐᱐᱐ ᱦᱚᱲ ᱫᱚ ᱵᱩᱨᱢᱤᱥ ᱱᱟᱜᱟᱨᱤᱭᱟᱹ ᱠᱚ ᱛᱟᱦᱮᱸᱠᱟᱱᱟ| ᱥᱟᱭ ᱠᱟᱲᱟ ᱙᱐% ᱦᱤᱸᱥ ᱦᱚᱲ ᱫᱚ ᱦᱟᱱ ᱪᱟᱭᱱᱤᱥ ᱜᱟᱛᱟᱠ ᱨᱮᱱ ᱦᱚᱲ ᱠᱟᱱᱟ ᱠᱚ ᱥᱟᱶᱛᱮ ᱥᱷᱟᱱ, ᱯᱟᱞᱟᱣᱩᱝ, ᱢᱚᱝ, ᱣᱟ, ᱞᱤᱥᱩ, ᱵᱟᱭ ᱟᱨ ᱵᱟᱢᱟᱨ ᱜᱟᱛᱟᱠ ᱨᱮᱱ ᱠᱚ|
