'''ᱮᱛᱚᱢ ᱜᱚᱣᱟ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ ᱜᱳᱣᱟ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱮᱨᱤᱟᱭᱟ ᱫᱚ ᱑᱗᱓᱖ ᱜᱟᱺᱴ ᱠᱤᱞᱚᱢᱤᱴᱚᱨ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱠᱚᱧᱮ ᱨᱮ ᱠᱚᱧᱮ ᱜᱳᱣᱟ ᱦᱚᱱᱚᱛ, ᱮᱛᱚᱢ ᱥᱮᱦᱮᱫ ᱨᱮ ᱢᱟᱦᱟᱨᱥᱴᱨᱚ ᱨᱮᱱᱟᱜ ᱥᱤᱱᱫᱷᱩᱫᱩᱨᱜᱽ ᱦᱚᱱᱚᱛ, ᱥᱟᱢᱟᱝ ᱥᱮᱦᱮᱫ ᱨᱮ ᱵᱮᱞᱜᱚᱣᱢ ᱦᱚᱱᱚᱛ ᱟᱨ ᱯᱟᱪᱮ ᱥᱮᱦᱮᱫ ᱨᱮ ᱟᱨᱚᱵᱤᱭᱟᱱ ᱥᱟᱹᱢᱩᱫᱽ (ᱫᱚᱨᱭᱟ) ᱢᱮᱱᱟᱜᱼᱟ ᱾<ref>"[https://books.google.com/books?id=Cne0BgAAQBAJ The Rough Guide to Goa]," Rough Guides UK, 2010, ISBN 9781405386616</ref><ref>"[https://books.google.com/books?id=e404PQAACAAJ Goa and Mumbai]," Amelia Thomas, Lonely Planet, 2012, ISBN 9781741797787</ref>

==ᱱᱟᱜᱟᱢ==
ᱱᱤᱛᱚᱜᱟᱜ ᱮᱛᱚᱢ ᱜᱳᱣᱟ ᱨᱮᱱᱟᱜ ᱮᱞᱟᱠᱟ ᱠᱚ ᱫ, ᱢᱤᱫ ᱚᱠᱛᱚ ᱴᱨᱮ ᱥᱟᱶᱚᱛᱵᱟᱫᱤ ᱨᱟᱡᱽᱥᱟᱦᱤ ᱛᱟᱹᱨᱤ ᱨᱮ ᱛᱟᱦᱮᱸ ᱠᱟᱱᱟ, ᱢᱮᱱᱠᱷᱟᱱ ᱯᱚᱱᱰᱟ ᱰᱚ ᱢᱤᱢᱤᱫ ᱚᱠᱛᱚ ᱨᱮ ᱥᱩᱱᱰᱟ ᱥᱟᱢᱨᱟᱡᱽ, ᱢᱟᱨᱟᱴᱷᱚ ᱟᱨ ᱥᱟᱶᱚᱛᱵᱟᱫᱤ ᱠᱚᱣᱟᱜ ᱜᱚᱵᱚᱞ ᱨᱮ ᱦᱮᱡ ᱞᱮᱱᱟ ᱾ ᱚᱱᱟᱛᱮ ᱱᱚᱶᱟ ᱮᱞᱟᱠᱟ ᱠᱚ ᱫᱚ ᱦᱤᱱᱫᱩ ᱠᱚ ᱞᱟᱹᱜᱤᱫ ᱱᱤᱨᱟᱹᱭ ᱴᱷᱟᱶ ᱢᱮᱱᱛᱮ ᱢᱟᱱᱟᱣᱜ ᱠᱟᱱ ᱛᱟᱦᱮᱸᱫ, ᱢᱮᱱᱠᱷᱟᱱ ᱟᱭᱢᱟ ᱦᱤᱱᱫᱩ ᱜᱮ ᱯᱚᱨᱛᱩᱜᱟᱞᱤ ᱫᱷᱚᱨᱚᱢ ᱵᱚᱫᱚᱞ ᱠᱷᱟᱹᱛᱤᱨ ᱞᱮᱛᱟᱲ ᱞᱩᱠᱩᱫ ᱨᱮ ᱠᱚ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱫ ᱾ ᱑᱘ ᱥᱟᱭ ᱥᱟᱹᱦᱤᱛ ᱚᱠᱛᱚ ᱨᱮ ᱱᱟᱶᱟ ᱵᱤᱡᱚᱭ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱨᱩᱯ ᱛᱮ ᱯᱚᱨᱛᱩᱜᱟᱞᱤᱭᱟ ᱱᱚᱶᱟ ᱮᱞᱟᱠᱟ ᱠᱚ ᱠᱟᱵᱽᱡᱟ ᱞᱮᱫ ᱛᱟᱦᱮᱸᱫ ᱟᱨ ᱥᱟᱢᱟᱨᱡᱽ ᱠᱚ ᱧᱟᱢ ᱞᱮᱫ, ᱚᱱᱠᱟᱛᱮ ᱑᱙᱖᱑ ᱥᱟᱹᱦᱤᱛ ᱨᱮ ᱥᱤᱧᱚᱛ ᱦᱚᱲᱨᱟᱡᱽ ᱨᱮ ᱢᱮᱥᱟᱭᱮᱱ ᱞᱟᱦᱟ ᱫᱚ ᱯᱚᱨᱛᱩᱜᱟᱞ ᱠᱚᱣᱟᱜ ᱜᱚᱵᱚᱞ ᱨᱮ ᱜᱮ ᱛᱟᱦᱮᱸ ᱠᱟᱱᱟ ᱾ ᱜᱚᱣᱟ ᱟᱨ ᱮᱴᱟᱜ ᱯᱚᱨᱛᱩᱜᱟᱞᱤ ᱥᱟᱥᱚᱱᱮᱫ ᱮᱞᱟᱠᱟ ᱢᱮᱥᱟᱠᱟᱛᱮ ᱛᱟᱞᱢᱟ ᱥᱟᱥᱚᱱᱮᱫ ᱮᱞᱟᱠᱟ ᱠᱚ ᱵᱮᱱᱟᱣ ᱮᱱᱟ ᱾ ᱑᱙᱖᱕ ᱥᱟᱹᱦᱤᱛ ᱜᱚᱣᱟ ᱫᱚ ᱦᱚᱱᱚᱛ ᱞᱮᱠᱟᱛᱮ ᱫᱚᱲᱦᱟ ᱠᱚ ᱵᱮᱱᱟᱣ ᱟᱹᱨᱩ ᱠᱮᱫᱼᱟ ᱤ  ᱓᱐ ᱢᱮ ᱑᱙᱘᱗ ᱥᱟᱹᱦᱤᱛ ᱨᱮ ᱜᱳᱣᱟ ᱫᱚ ᱢᱤᱫ ᱯᱚᱱᱚᱛ ᱞᱮᱠᱟᱛᱮ ᱶᱢᱟᱹᱱ ᱮ ᱧᱟᱢ ᱠᱮᱫᱼᱟ ᱟᱨ ᱜᱳᱣᱟ ᱫᱚ ᱮᱛᱚᱢ ᱜᱳᱣᱟ ᱦᱚᱱᱚᱛ ᱟᱨ ᱠᱚᱧᱮ ᱜᱳᱣᱟ ᱦᱚᱱᱚᱛ ᱞᱮᱠᱟᱛᱮ ᱠᱚ ᱦᱟᱹᱴᱤᱧ ᱠᱮᱫᱼᱟ ᱾
