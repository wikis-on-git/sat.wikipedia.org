{{Use Indian English|date=October 2015}}
{{Use dmy dates|date=October 2015}}
{{Infobox field hockey player
| name = Jaipal Singh Munda
| award =
| image = File:Jaipal Singh Munda- File Picture.jpg
| birth_date = {{birth date|1903|01|03|df=yes}}
| birth_place = Takra Pahantoli, [[Ranchi district|Ranchi]], [[Bihar Province]]<br/>(now in [[Jharkhand]]), [[British India]]<ref>{{cite web|url=http://www.open.ac.uk/researchprojects/makingbritain/content/jaipal-singh|title=Jaipal Singh - Making Britain|website=www.open.ac.uk}}</ref>
| death_date = {{death date and age|df=y|1970|03|20|1903|01|03}}
| death_place = [[New Delhi]], India
| height = 
| position = [[Field hockey#Formations|Defender]]
| clubs1 = Wimbledon Hockey Club
| othername = Marang Gomke
| nationalteam1 = [[India men's national field hockey team|India]]
| nationalyears1 =
| nationalcaps(goals)1 =
| nationalgoals1 = 
| medaltemplates = 
{{MedalSport | Men's [[Field hockey|Field Hockey]] }}
{{MedalCountry | {{flaglink|India|at the 1928 Summer Olympics|variant=British}} }}
{{MedalCompetition | [[Field hockey at the Summer Olympics|Olympic Games]] }}
{{MedalGold | [[1928 Summer Olympics|1928 Amsterdam]]|[[Field hockey at the 1928 Summer Olympics|Team Competition]]}}
}}
'''ᱡᱚᱭᱯᱟᱞ ᱥᱤᱝ ᱢᱩᱱᱰᱟ''' ᱫᱚ ᱵᱤᱦᱟᱨ ᱯᱚᱱᱚᱛ ᱴᱟᱠᱨᱟ ᱟ.ᱛᱩᱨᱮ ᱓. ᱓. ᱑᱙᱐᱓ ᱥᱟᱞᱮᱨᱮ ᱡᱟᱱᱟᱢ ᱞᱮᱱᱟ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟ  ᱫᱚ ᱚᱱᱟ ᱫᱤᱜᱽᱵᱷᱟᱜᱽ ᱨᱤᱱᱤᱡ ᱢᱤᱫ ᱧᱩᱛᱩᱢᱟᱱ ᱦᱚᱲ ᱜᱮᱭ ᱛᱟᱦᱮᱸ ᱠᱟᱱᱟ ᱾

==ᱚᱞᱚᱜ ᱠᱟᱛᱷᱟ==
᱑᱙᱑᱐ ᱥᱟᱞᱮᱨᱮ ᱚᱞᱚᱜ ᱟᱥᱲᱟ ᱥᱮᱱᱚᱜ ᱫᱚᱭ ᱮᱛᱚᱦᱚᱵ ᱠᱮᱜᱼᱟ ᱾ ᱚᱞᱚᱜ ᱞᱟ.ᱜᱤᱫ ᱫᱚ ᱨᱟᱧᱪᱤ ᱡᱤᱞᱞᱟ ᱥᱮᱸᱴᱯᱟᱞ ᱟᱥᱲᱟᱭ ᱥᱮᱱ ᱮᱱᱟ ᱾ ᱚᱱᱟ ᱟᱥᱲᱟ ᱨᱮ ᱟ.ᱰᱤ ᱱᱟᱯᱟᱭ ᱛᱮᱜᱮ ᱯᱟᱲᱦᱟᱣ ᱠᱟᱛᱮ ᱑᱙᱑᱙ ᱥᱟᱞᱮᱨᱮ ᱚᱸᱰᱮ ᱚᱞᱚᱜ ᱫᱚᱭ ᱥᱟ.ᱛ ᱠᱮᱜᱼᱟ ᱾ ᱚᱞᱚᱜ ᱨᱮ ᱟ.ᱰᱤ ᱱᱟᱯᱟᱭ ᱜᱮ ᱚᱨᱡᱚᱭ ᱧᱟᱢ ᱠᱮᱫ ᱠᱷᱟ.ᱛᱤᱨ ᱥᱮᱸᱴᱯᱟᱞ ᱟᱥᱲᱟ ᱨᱤᱱᱤᱡ ᱯᱨᱤᱸᱥᱯᱟᱞ ᱢᱟ.ᱱ ᱠᱟᱱᱟᱱ ᱠᱨᱟᱱ ᱜᱨᱟᱵᱽ ᱑᱙᱑᱙ ᱥᱟᱞᱮᱨᱮ ᱪᱮᱛᱟᱱ ᱚᱞᱚᱜ ᱞᱟ.ᱜᱤᱫ ᱛᱮ ᱤᱸᱜᱽᱞᱚᱸᱰ ᱮ ᱠᱩᱞ ᱠᱮᱫᱮᱭᱟ ᱾ 

==ᱤᱸᱜᱽᱞᱚᱸᱰ ᱨᱮ ᱚᱞᱚᱜ==
ᱡᱚᱭᱯᱟᱞ ᱥᱤᱝ ᱫᱚ ᱨᱟᱧᱪᱤ ᱡᱤᱞᱞᱟ ᱥᱮᱸᱴᱯᱟᱞ ᱟᱥᱲᱟ ᱨᱮ ᱚᱞᱚᱜ ᱥᱟ.ᱛ ᱠᱟᱛᱮ ᱪᱮᱛᱟᱱ ᱚᱞᱚᱜ ᱞᱟ.ᱜᱤᱫ ᱤᱸᱜᱽᱞᱚᱸᱰ ᱚᱞᱚᱜ ᱮ ᱥᱮᱱ ᱮᱱᱟ ᱾ ᱚᱸᱰᱮ ᱦᱚᱸ ᱟ.ᱰᱤ ᱱᱟᱯᱟᱭ ᱜᱮᱭ ᱚᱞ ᱯᱟᱲᱦᱟᱣᱜ ᱠᱟᱱ ᱛᱟᱦᱮᱸᱫ ᱾ ᱟᱡᱟᱜ ᱱᱟᱯᱟᱭ ᱚᱞ ᱯᱟᱲᱦᱟᱣ ᱠᱷᱟ.ᱛᱤᱨ ᱨᱩᱥᱛᱟᱱ ᱥᱠᱚᱞᱟᱨᱥᱤᱯ ᱦᱚᱸᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾ 

==ᱠᱷᱮᱞᱚᱸᱰ==
ᱚᱞᱚᱜ ᱯᱟᱲᱦᱟᱣ ᱨᱮ ᱡᱮᱢᱚᱱ ᱯᱟ.ᱨᱩᱠᱷᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱪᱤᱸᱰᱩ ᱮᱱᱮᱡ, ᱠᱤᱨᱠᱮᱴ ᱮᱱᱮᱡ ᱥᱟᱶᱛᱮ ᱦᱚᱠᱤ ᱮᱱᱮᱡ ᱨᱮᱦᱚᱸ ᱛᱮᱢᱚᱱ ᱜᱮ ᱨᱩᱥᱤᱠᱟᱭ ᱛᱟᱦᱮᱸ ᱠᱟᱱᱟ ᱾ ᱵᱤᱨᱫᱟ.ᱜᱟᱲ ᱨᱮ ᱯᱟᱲᱦᱟᱣᱜ ᱚᱠᱛᱚ ᱦᱚᱠᱤ ᱮᱱᱮᱡ ᱨᱮ ᱫᱟᱣ ᱦᱚᱸᱭ ᱧᱟᱢ ᱞᱮᱜᱼᱟ ᱾ ᱚᱱᱟ ᱥᱟᱶᱛᱮ ᱦᱚᱠᱤ ᱮᱱᱮᱡ ᱨᱤᱱᱤᱡ ᱢᱩᱲᱩᱛᱟᱱ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱦᱚᱠᱤ ᱠᱷᱮᱞᱚᱸᱰ ᱨᱮᱫᱚ ᱟ.ᱰᱤ ᱱᱟᱯᱟᱭ [[ᱧᱩᱛᱩᱢ]] ᱮ ᱟᱨᱡᱟᱣ ᱞᱮᱜᱼᱟ ᱾ 

ᱵᱤᱞᱟ.ᱛ ᱠᱷᱚᱱ ᱡᱚᱭᱯᱟᱞ ᱥᱤᱝ ᱮᱢ. ᱮ. ᱥᱟ.ᱛ ᱠᱟᱛᱮ  ᱵᱤᱦᱟᱨ ᱯᱚᱱᱚᱛ ᱛᱮᱭ ᱨᱩᱣᱟ.ᱲ ᱦᱮᱡ ᱮᱱᱟ ᱾ ᱑᱙᱒᱘ ᱥᱟᱞᱧᱮ ᱡᱚᱭᱯᱟᱞ ᱥᱤᱝ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱦᱚᱠᱤ ᱠᱷᱮᱞᱚᱸᱰ ᱨᱮ ᱢᱩᱲᱩᱛᱟᱱ ᱞᱮᱠᱟ ᱛᱮᱠᱚ ᱠᱷᱚᱸᱡᱟ ᱠᱟᱫᱮᱭᱟ ᱾ ᱢᱩᱲᱩᱛᱟᱱ ᱛᱟᱦᱮᱸ ᱠᱟᱱ ᱚᱠᱛᱚ ᱚᱢᱚᱥᱛᱚᱨ ᱰᱟᱞᱢ ᱚᱞᱤᱢᱯᱤᱠ ᱮᱱᱮᱡ ᱨᱮ ᱵᱷᱟᱨᱚᱛᱤᱭᱟ. ᱦᱚᱠᱤ ᱴᱤᱢ ᱡᱚᱛᱚ ᱠᱷᱚᱱ ᱥᱚᱨᱮᱥ ᱞᱮᱱ ᱛᱟᱦᱮᱸᱱ ᱾ ᱩᱱᱠᱷᱚᱱ ᱜᱮ ᱡᱚᱭᱯᱟᱞ ᱥᱤᱝ ᱫᱚ ᱫᱷᱟ.ᱨᱛᱤ ᱨᱮ ᱢᱤᱫ ᱢᱟᱨᱟᱝ ᱠᱷᱮᱞᱚᱸᱰᱤᱭᱟ.ᱞᱮᱠᱟᱛᱮᱭ [[ᱧᱩᱛᱩᱢ]] ᱞᱮᱱ ᱛᱟᱦᱮᱸᱱ ᱾

==ᱠᱟ.ᱢᱤᱦᱚᱨᱟ==
᱑᱙᱓᱖ ᱥᱟᱞᱮᱨᱮ ᱟ.ᱫᱤᱵᱟ.ᱥᱤ ᱢᱚᱦᱟᱥᱚᱵᱷᱟᱨᱮ ᱥᱮᱞᱮᱫ ᱠᱟᱛᱮ ᱛᱤᱱᱟ.ᱝ ᱫᱤᱱ ᱜᱟᱱ ᱫᱚ ᱚᱱᱟ ᱥᱚᱵᱷᱟ ᱨᱤᱱᱤᱡ ᱯᱟᱨᱥᱮᱛ ᱞᱮᱠᱟᱛᱮᱭ ᱛᱟᱦᱮᱸ ᱠᱟᱱᱟ ᱾ ᱢᱚᱦᱟᱥᱚᱵᱷᱟ ᱨᱮᱱᱟᱜ ᱠᱟ.ᱢᱤ ᱠᱚᱦᱚᱸ ᱟ.ᱰᱤ ᱱᱟᱯᱟᱭ ᱛᱮᱭ ᱛᱚᱨᱟᱣ ᱞᱮᱜᱼᱟ ᱾ ᱛᱤᱱᱟ.ᱝ ᱫᱤᱱ ᱛᱟᱭᱚᱢ ᱑᱙᱕᱐ ᱥᱟᱞᱮᱨᱮ ᱟ.ᱫᱤᱵᱟ.ᱥᱤ ᱢᱚᱦᱟᱥᱚᱵᱷᱟ ᱠᱷᱚᱱ '''ᱡᱷᱟᱨᱠᱚᱸᱰ''' ᱯᱟ.ᱨᱥᱤ ᱢᱮᱱᱛᱮ ᱠᱤᱱ ᱧᱩᱛᱩᱢ ᱠᱮᱜᱼᱟ ᱾ ᱚᱱᱟ ᱨᱮᱦᱚᱸ ᱟᱡ ᱜᱮ ᱯᱟᱨᱥᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱑᱙᱕᱒ ᱥᱟᱞᱮᱨᱮ ᱵᱷᱟᱨᱚᱛ ᱫᱤᱥᱚᱢ ᱨᱮᱭᱟᱜ ᱮᱛᱚᱦᱚᱵ ᱥᱟᱱᱟᱞᱟ ᱨᱮ ᱡᱷᱟᱨᱠᱚᱸᱰ ᱯᱟ.ᱨᱥᱤ ᱯᱟᱦᱴᱟ ᱠᱷᱚᱱ ᱵᱤᱦᱟᱨ ᱵᱤᱫᱷᱟᱱᱥᱚᱵᱷᱟ ᱛᱮ ᱓᱒ ᱦᱚᱲ ᱮᱢ. ᱮᱞ. ᱮ ᱞᱮᱠᱟᱛᱮ ᱡᱤᱛᱠᱟ.ᱨ ᱠᱟᱛᱮᱭ ᱠᱩᱞ ᱠᱮᱫ ᱠᱚᱣᱟ ᱾ ᱡᱟᱭᱯᱟᱞ ᱥᱤᱝ ᱦᱚᱸ ᱫᱤᱞᱞᱤ ᱥᱚᱢᱵᱤᱫᱷᱟᱱ ᱨᱮ ᱮᱢ. ᱯᱤ. ᱞᱮᱠᱟᱛᱮ ᱴᱷᱟᱶ ᱮ ᱧᱟᱢ ᱠᱮᱜᱼᱟ  ᱾ 

ᱛᱤᱱᱟ.ᱝ ᱜᱟᱱ ᱫᱚ ᱵᱚᱨᱢᱟᱭᱤᱞ ᱥᱩᱱᱩᱢ ᱠᱚᱢᱯᱟ.ᱱᱤ ᱨᱮ ᱦᱚᱸᱭ ᱪᱟ.ᱠᱨᱤ ᱞᱮᱜᱼᱟ ᱾ ᱵᱤᱠᱟᱱᱤ ᱨᱮ ᱯᱨᱤᱸᱥᱯᱟᱞ ᱪᱟ.ᱠᱨᱤ ᱦᱚᱸᱭ ᱪᱟ.ᱠᱨᱤ ᱞᱮᱜᱼᱟ ᱾ ᱵᱷᱟᱨᱚᱛ ᱫᱤᱥᱚᱢ ᱨᱮᱭᱟᱜ ᱥᱚᱢᱵᱤᱫᱷᱟᱱ ᱯᱚᱨᱤᱥᱚᱫᱽ ᱨᱮᱦᱚᱸ ᱥᱚᱦᱮᱛ ᱞᱮᱠᱟ ᱛᱮᱭ ᱛᱟᱦᱮᱸ ᱠᱟᱱᱟ ᱾ ᱑᱙᱖᱓ ᱥᱟᱞᱮᱨᱮ ᱡᱷᱟᱨᱠᱚᱸᱰ ᱯᱟ.ᱨᱥᱤ ᱫᱚ ᱡᱚᱭᱯᱟᱞ ᱥᱤᱝ ᱠᱚᱸᱜᱽᱨᱮᱥ ᱯᱟᱴᱤ ᱥᱟᱶ ᱮ ᱢᱮᱥᱟ ᱠᱟᱫᱼᱟ ᱾ ᱤᱠᱷᱟ.ᱱ ᱢᱚᱱᱮ ᱡᱤᱣᱤ ᱛᱟᱭ ᱫᱚ ᱵᱟᱝ ᱢᱮᱥᱟ ᱞᱮᱱᱟ ᱾ ᱪᱮᱫᱟᱜ ᱥᱮ ᱠᱚᱸᱜᱨᱮᱥ ᱯᱟᱴᱤ ᱨᱮᱫᱚ ᱮᱠᱷᱮᱱ ᱫᱤᱠᱩ ᱠᱚ ᱛᱟᱦᱮᱸ ᱠᱟᱱᱟ  ᱾ ᱛᱚᱵᱮ ᱱᱚᱶᱟ ᱢᱮᱥᱟ ᱠᱟᱜ ᱨᱮᱭᱟᱜ ᱢᱩᱬᱩᱛ ᱮᱛᱮᱫ ᱦᱚᱸ ᱢᱮᱱᱟᱜ ᱜᱮᱭᱟ ᱾ 

ᱡᱚᱭᱯᱟᱞ ᱥᱤᱝ ᱫᱚ ᱚᱞ ᱜᱩᱨᱩ ᱯᱚᱸᱰᱤᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ ᱠᱷᱚᱱ ᱫᱚ ᱵᱟᱨ ᱥᱮᱨᱢᱟᱭ ᱦᱩᱰᱤᱧ ᱜᱮᱭᱟ ᱾ ᱚᱞ ᱪᱤᱠᱤ ᱪᱮᱛᱟᱱ ᱨᱮᱦᱚᱸ ᱡᱚᱭᱯᱟᱞ ᱥᱤᱝ ᱟᱜ ᱫᱚ ᱟ.ᱰᱤ ᱜᱮ ᱫᱩᱞᱟ.ᱲ ᱛᱟᱦᱮᱸ ᱠᱟᱱᱟ ᱾ ᱪᱮᱫᱟᱜ ᱥᱮ ᱡᱚᱭᱯᱟᱞ ᱥᱤᱝ ᱫᱚ ᱯᱮ ᱴᱟᱲᱟᱝ ᱨᱮᱜᱮ ᱚᱞ ᱪᱤᱠᱤ ᱫᱚᱭ ᱪᱮᱫ ᱥᱟ.ᱛ ᱞᱮᱜᱼᱟ ᱾ ᱡᱚᱭᱯᱟᱞ ᱥᱤᱝ ᱜᱮ ᱯᱚᱸᱰᱤᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ  ᱫᱚ ᱚᱞ ᱜᱩᱨᱩ ᱢᱮᱱᱛᱮᱭ ᱧᱩᱢ ᱦᱟᱞᱟᱝ ᱞᱮᱫᱮᱭᱟ ᱾ ᱱᱩᱭ ᱡᱟᱦᱟᱸ ᱨᱮᱜᱮ ᱟᱨᱵᱟᱝ ᱢᱤᱫᱩᱱ ᱟᱠᱷᱲᱟ ᱠᱚᱨᱮᱭ ᱢᱮᱱ ᱟ.ᱜᱩ ᱟᱠᱟᱜᱼᱟ, ᱟᱵᱚ ᱡᱮᱛᱮ ᱦᱟᱱᱛᱟᱲ, ᱞᱟᱲᱠᱟ, ᱢᱩᱸᱰᱟ., ᱟᱨᱵᱟᱝ ᱵᱤᱨᱦᱚᱲ ᱡᱚᱛᱚ ᱟ.ᱫᱤᱵᱟ.ᱥᱤ ᱠᱚ ᱡᱩᱢᱤᱫᱽ ᱛᱟᱦᱮᱸ ᱦᱩᱭ ᱟᱵᱚᱱᱟ ᱾ ᱟᱨ ᱚᱞ ᱪᱤᱠᱤ ᱦᱚᱸ ᱢᱟᱱᱟᱣ ᱟᱨ ᱵᱟᱛᱟᱣ ᱦᱩᱭ ᱟᱵᱚᱱᱟ ᱾ ᱥᱚᱨᱠᱟᱨ ᱮ ᱦᱟᱛᱟᱣ ᱟᱨ ᱵᱟᱭ ᱦᱟᱛᱟᱣ ᱤᱠᱷᱟ.ᱱ ᱚᱱᱟ ᱢᱟᱬᱟᱝ ᱨᱮ ᱟᱵᱚ ᱢᱟᱬᱟᱝ ᱵᱟᱛᱟᱣ ᱦᱟᱛᱟᱣ ᱦᱩᱭ ᱟᱵᱚᱱᱟ ᱾ ᱚᱱᱟ ᱥᱟᱶᱛᱮ ᱱᱚᱶᱟ ᱦᱚᱸᱭ ᱢᱮᱱ ᱦᱚᱴᱚ ᱞᱮᱜᱼᱟ, " ᱠᱷᱟ.ᱞᱤ ᱱᱤᱱᱟ.ᱝ ᱥᱩᱢᱩᱝ ᱛᱮᱫᱚ ᱵᱟᱝ ᱜᱟᱱᱚᱜᱼᱟ, ᱡᱟᱦᱟᱸ ᱛᱤᱱ ᱵᱷᱩᱨ ᱟᱵᱚ ᱚᱞ ᱪᱤᱠᱤ ᱛᱮ ᱵᱟᱵᱚ ᱚᱞᱼᱛᱚᱞ ᱟᱠᱟᱱᱟ ᱩᱱ ᱵᱷᱩᱨ ᱫᱚ ᱱᱚᱶᱟ ᱫᱤᱥᱚᱢ ᱨᱮ ᱦᱚᱲ ᱢᱮᱱᱛᱮ ᱦᱚᱲ ᱵᱟᱵᱚ ᱞᱮᱠᱷᱟᱜᱼᱟ ᱥᱮ ᱵᱟᱠᱚ ᱢᱟᱱᱟᱣ ᱵᱟᱛᱟᱣ ᱵᱚᱱᱟ ᱾ ᱪᱮᱫᱟᱜ ᱥᱮ ᱚᱞᱼᱛᱚᱞ ᱟᱨ ᱚᱞ ᱨᱚᱲ ᱵᱟᱝ ᱠᱷᱟᱱ ᱚᱠᱟ ᱡᱟ.ᱛᱤ ᱦᱚᱸ ᱛᱤᱥ ᱨᱮᱦᱚᱸ ᱵᱟᱝ ᱛᱤᱸᱜᱩ ᱠᱮᱴᱮᱡ ᱠᱚᱜᱼᱟ ᱾ " ᱥᱟᱶᱛᱟ ᱞᱟ.ᱜᱤᱫ ᱱᱩᱱᱟ.ᱝ ᱫᱩᱞᱟ.ᱲ ᱛᱟᱦᱮᱸ ᱠᱟᱱ ᱛᱟ.ᱠᱤᱱᱟ ᱾ ᱥᱟᱶᱛᱟ ᱩᱛᱱᱟ.ᱣ, ᱡᱟ.ᱛᱤ ᱫᱷᱚᱨᱚᱢ ᱩᱛᱱᱟ.ᱣ, ᱟᱨ ᱵᱟᱝ  ᱫᱤᱥᱚᱢ ᱩᱛᱱᱟ.ᱣ ᱠᱟ.ᱢᱤ ᱨᱮᱜᱮ ᱠᱤᱱ ᱦᱟᱲᱟᱢ ᱪᱟᱵᱟ ᱞᱮᱱᱟ ᱾

==ᱵᱚᱸᱜᱟ ᱫᱤᱥᱚᱢ==
ᱥᱤᱧᱚᱛ ᱫᱤᱥᱚᱢ ᱟ.ᱯᱱᱟ.ᱛ ᱠᱟᱛᱮ ᱒᱒ ᱥᱮᱨᱢᱟ ᱛᱟᱭᱚᱢ ᱠᱷᱟᱱ ᱜᱮ ᱢᱟ.ᱱ ᱡᱚᱭᱯᱟᱞ ᱥᱤᱝ ᱛᱤᱠᱤᱱ ᱫᱚ ᱢᱟ. ᱒᱐. ᱓. ᱑᱙᱗᱐ ᱥᱟᱞᱮᱨᱮ ᱟᱵᱚ ᱥᱟᱢᱟᱝ ᱠᱷᱚᱱ ᱫᱚᱠᱤᱱ ᱥᱮᱨᱢᱟ ᱫᱤᱥᱚᱢ ᱟᱨᱵᱟᱝ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱟᱡ ᱜᱮᱥᱮᱭ ᱵᱚᱸᱜᱟ ᱫᱤᱥᱚᱢ ᱮᱱᱟ, ᱤᱠᱷᱟ.ᱱ ᱟᱡᱟᱜ ᱠᱩᱨᱩᱢᱩᱴᱩ  ᱟ.ᱰᱤ ᱜᱟᱱ ᱠᱟ.ᱢᱤᱭ ᱛᱤᱸᱜᱩ ᱠᱮᱴᱮᱡ ᱦᱚᱴᱚ ᱠᱟᱫᱼᱟ ᱾ ᱡᱚᱭᱯᱟᱞ ᱥᱤᱝ ᱟᱵᱚ ᱠᱚ ᱥᱟᱢᱟᱝ ᱨᱮ ᱵᱟ.ᱱᱩᱜ ᱮ ᱨᱮᱦᱚᱸ ᱟᱵᱚ ᱠᱚ ᱥᱟᱢᱟᱝ ᱨᱮ ᱡᱷᱟᱞᱠᱟᱣᱜ ᱠᱟᱱ ᱡᱟ.ᱛᱤ ᱥᱟᱶᱛᱟ ᱨᱮᱜᱮ ᱟᱡ ᱦᱚᱸᱭ ᱡᱷᱟᱞᱠᱟᱣᱜ ᱠᱟᱱᱟ ᱾ ᱚᱱᱟᱛᱮ ᱱᱚᱶᱟ ᱫᱷᱟ.ᱨᱛᱤ ᱛᱟᱦᱮᱸᱱ ᱵᱷᱩᱨ ᱟᱡ ᱦᱚᱸ ᱱᱚᱶᱟ ᱡᱟ.ᱛᱤ ᱥᱟᱶᱛᱟ ᱫᱚ ᱵᱟᱭ ᱦᱤᱲᱤᱧ ᱫᱟᱲᱮ ᱟᱭᱟ ᱾ 

==ᱵᱟᱨᱦᱮ ᱡᱚᱲᱟᱣᱠᱚ==
*[https://web.archive.org/web/20070930064116/http://www.databaseolympics.com/players/playerpage.htm?ilkid=SINGHJAI01 profile]

==ᱥᱟᱹᱠᱷᱭᱟᱹᱛ==
