'''ᱵᱟᱦᱱᱟᱨ''' ( ᱵᱟ ᱱᱟ ᱢᱮᱱᱛᱮ ᱧᱩᱢᱩᱜᱚᱜ-ᱟ) ᱡᱟ.ᱛᱤ ᱫᱚ ᱵᱷᱤᱭᱮᱴᱱᱟᱢ ᱫᱤᱥᱚᱢ ᱨᱮᱱ ᱢᱤᱫ ᱟ.ᱫᱤᱵᱟ.ᱥᱤ ᱜᱟᱛᱟᱠ ᱨᱮᱱ ᱦᱚᱲ ᱠᱟᱱᱟ ᱠᱚ| ᱱᱩᱠᱩ ᱜᱤᱨᱟ.ᱵᱟᱥ ᱟᱠᱟᱱ ᱴᱚᱴᱷᱟ ᱫᱚ ᱦᱩᱭᱩᱜ ᱠᱟᱱᱟ,  ᱵᱷᱤᱭᱮᱴᱱᱟᱢ ᱨᱮᱱᱟᱜ ᱛᱟᱞᱟ ᱦᱟᱭᱞᱮᱱᱰ ᱴᱚᱴᱷᱟ ᱨᱮᱭᱟᱜ ᱜᱤᱭᱟ ᱟᱨ ᱠᱳᱱ ᱛᱩᱢ ᱴᱚᱴᱷᱟ, ᱚᱱᱟ ᱥᱟᱶᱛᱮ  ᱠᱚᱥᱴᱟᱞ ᱴᱚᱴᱷᱟ ᱨᱮᱱᱟᱜ ᱵᱤᱱᱦ ᱫᱤᱦᱱ ᱟᱨ ᱯᱷᱩ ᱭᱮᱱ ᱴᱚᱴᱷᱟ ᱠᱚᱨᱮ ᱜᱤᱨᱟ.ᱵᱟᱥ ᱟᱡᱟᱱ ᱢᱮᱱᱟᱜ ᱠᱚᱣᱟ| ᱩᱱᱠᱩ ᱫᱚ ᱵᱟᱦᱱᱟᱨ ᱯᱟ.ᱨᱥᱤ ᱠᱚ ᱨᱚᱲᱮᱫ ᱠᱟᱱᱟ, ᱡᱟᱷᱟ' ᱫᱚ '''ᱢᱚᱱ ᱠᱷᱮᱢᱮᱨ''' ᱯᱟ.ᱨᱥᱤ ᱜᱷᱟᱨᱚ'ᱡᱽ ᱨᱮ ᱞᱮᱠᱷᱟ ᱢᱤᱫᱚᱜ ᱠᱟᱱᱟ|
==ᱛᱟᱦᱮᱱ ᱛᱟᱯᱟᱦᱮᱱ==
[[File:BahnarRong.jpg|thumb|BahnarRong]]
ᱵᱟᱦᱱᱟᱨ ᱦᱚᱲ ᱠᱚᱫᱚ ᱜᱤᱭᱟ ᱞᱟᱭ ᱟᱨ ᱠᱚᱱ ᱛᱩᱢ ᱠᱷᱚᱱ ᱯᱟᱪᱷᱮ ᱵᱤᱱᱦ ᱫᱤᱱᱦ, ᱯᱷᱩ ᱭᱮᱱ ᱟᱨ ᱠᱷᱟᱱᱦ ᱦᱚᱣᱟ ᱮᱢᱟᱱ ᱴᱚᱴᱷᱟ ᱠᱚᱨᱮ ᱠᱚ ᱜᱤᱨᱟ.ᱵᱟᱥ ᱟᱠᱟᱱᱟ| ᱠᱩᱠᱩ ᱫᱚ ᱵᱟ.ᱲᱛᱤ ᱪᱮᱯᱲᱮ ᱚᱲᱟᱜ ᱨᱮᱠᱚ ᱵᱮᱱᱟᱣᱟ, ᱱᱚᱣᱟ ᱚᱲᱟᱜ ᱨᱮᱭᱟᱜ ᱫᱩᱣᱟ.ᱨ ᱢᱤᱫ ᱴᱮᱱ ᱵᱤᱥᱮᱛᱟ ᱢᱮᱱᱟᱜ-ᱟ, ᱫᱤᱨᱤᱧ ᱛᱮᱠᱚ ᱥᱟᱡᱟᱣ ᱠᱟᱜ-ᱟ| ᱱᱩᱠᱩ ᱣᱟᱜ ᱫᱚ ᱜᱟᱶᱛᱟᱞᱤ ᱫᱤᱥᱣᱟ. ᱚᱲᱟᱜ ᱦᱚ' ᱢᱮᱱᱟᱜ-ᱟ (ᱱᱷᱟ ᱨᱚᱝ), ᱡᱟᱦᱟ ᱮᱴᱟᱜ ᱚᱲᱟᱜ ᱠᱷᱚᱱ ᱱᱚᱣᱟ ᱨᱮᱭᱟᱜ ᱩᱥᱩᱞ ᱥᱟ.ᱲᱤᱢ ᱠᱷᱟ.ᱛᱤᱨ ᱟ.ᱰᱤ ᱱᱟᱯᱟᱭ ᱧᱮᱞᱚᱜ-ᱟ|ᱱᱚᱣᱟ ᱜᱟᱶᱛᱟᱞᱤ ᱫᱤᱥᱣᱟ. ᱫᱚ ᱱᱚᱝ ᱠᱟᱱ ᱴᱷᱟ:ᱭ ᱨᱮᱠᱚ ᱵᱮᱱᱟᱣᱟ, ᱡᱟᱦᱟ ᱨᱮᱫᱚ ᱜᱟᱶᱛᱟ ᱨᱮᱭᱟᱜ ᱠᱟ.ᱢᱤ ᱦᱚᱨᱟ ᱠᱚ ᱦᱩᱭ ᱵᱟᱲᱟᱜ, ᱚᱱᱟ ᱠᱚ ᱢᱩᱫᱽ ᱨᱮ ᱡᱩᱣᱟ.ᱱ ᱠᱚ ᱪᱮᱪᱮᱫ ᱟᱜ, ᱮᱱᱮᱡ ᱥᱮᱨᱮᱧ ᱟᱠᱷᱲᱟ, ᱵᱤᱰᱟ.ᱣ ᱮᱢᱟᱱ ᱠᱚᱦᱚ ᱦᱩᱭ ᱵᱟᱲᱟᱜ ᱜᱮᱭᱟ|

==ᱮᱱᱮᱡ ᱥᱮᱨᱮᱧ==
[[File:Người Ba Na.jpg|thumb|Người Ba Na]]
ᱵᱷᱤᱭᱮᱴᱱᱟᱢ ᱨᱮᱭᱟᱜ ᱛᱟᱞᱟ ᱦᱟᱭ ᱞᱮᱱᱰ ᱨᱮᱱ ᱮᱴᱟᱜ ᱜᱟᱛᱟᱠ ᱡᱟᱛᱤ ᱞᱮᱠᱟ ᱥᱮ ᱮᱴᱟᱜ ᱟ.ᱫᱤᱵᱟ.ᱥᱤ ᱠᱚ ᱞᱮᱠᱟ ᱜᱮ,  ᱵᱟᱦᱱᱟᱨ ᱛᱷᱚᱠ ᱨᱮᱱ ᱦᱚᱲ ᱠᱚᱦᱚ ᱟᱭᱢᱟ ᱞᱮᱠᱟᱱ ᱨᱩ ᱚᱨᱚᱝ ᱟᱜ ᱢᱮᱱᱟᱜ ᱛᱟᱠᱚᱣᱟ , ᱵᱟᱦᱱᱟᱨ ᱥᱮᱨᱣᱟ ᱥᱮᱨᱮᱧ ᱛᱩᱞᱩᱡ ᱟᱭᱢᱟ ᱞᱮᱠᱟᱱ ᱨᱩ ᱚᱨᱚᱝ ᱛᱮ ᱟ.ᱰᱤ ᱟᱭᱢᱟ ᱦᱚᱲ ᱢᱤᱫ ᱥᱟᱶ ᱛᱮᱠᱚ ᱮᱱᱮᱡᱚᱜ-ᱟ | ᱱᱚᱣᱟ ᱠᱚ ᱢᱩᱫᱽ ᱨᱮ ᱢᱟᱫ ᱛᱮ ᱵᱮᱱᱟᱣ ᱟᱠᱟᱱ ᱯᱮᱱᱴ ᱜᱚᱝᱥ ᱟᱨ  ᱥᱴᱨᱤᱝᱜᱽ ᱵᱟᱡᱟᱱ ᱡᱤᱱᱤᱥ ᱵᱟ.ᱲᱛᱤ ᱠᱚ ᱵᱮᱵᱚᱦᱟᱨᱮᱫᱟ|ᱱᱚᱣᱟ ᱠᱚ ᱵᱟᱡᱟᱱ ᱛᱩᱞᱩᱡ ᱢᱤᱫ ᱵᱤᱥᱤᱥ ᱠᱟ.ᱢᱤ ᱦᱚᱨᱟ ᱨᱮ ᱫᱮᱨᱮᱧ ᱨᱮᱭᱟᱜ ᱟᱠᱷᱲᱟ ᱠᱚ ᱚᱨᱟᱢ ᱠᱚᱜ-ᱟ, ᱱᱚᱱᱰᱮ Rượu cần (ᱪᱟᱣᱞᱮ ᱦᱟ.ᱱᱰᱤ) ᱧᱩ ᱠᱟᱛᱮ ᱟᱨ ᱮᱱᱮᱡ ᱟᱠᱷᱲᱟ ᱨᱮᱠᱚ ᱵᱚᱞᱚᱱᱟ|

==ᱞᱮᱠᱷᱟ==
ᱵᱟᱦᱱᱟᱨ ᱦᱚᱲ ᱠᱚᱣᱟ ᱞᱮᱠᱷᱟ ᱫᱚ ᱜᱚᱴᱟ ᱵᱷᱤᱭᱮᱴᱱᱟᱢ ᱫᱤᱥᱚᱴ ᱨᱮ 136,859 ᱢᱮᱱᱟᱜ ᱠᱚᱣᱟ |

==ᱯᱚᱨᱚᱵᱽ ᱯᱩᱱᱟ.ᱭ==
ᱠᱚᱦ ᱠᱮᱯᱤᱭᱚ (ᱥᱮ ᱜᱨᱩᱝᱜᱽ ᱠᱮᱯᱤ ᱛᱩᱝᱩᱭ ): ᱫᱚ ᱵᱟᱦᱱᱟᱨ ᱦᱚᱲ ᱠᱚᱣᱟᱜ ᱢᱤᱫ ᱢᱟᱨᱟᱝ ᱯᱚᱨᱚᱵᱽ ᱠᱟᱱ ᱛᱟᱠᱚᱣᱟ| ᱱᱚᱣᱟ ᱯᱚᱨᱚᱵᱽ ᱨᱮ ᱟᱠᱚ ᱨᱮᱱ ᱢᱟᱨᱟᱝ '''ᱭᱟᱝ''' ᱵᱚᱝᱜᱟ ᱜᱟᱰᱟ ᱫᱟᱜ ᱛᱮᱠᱚ  ᱚᱬᱦᱮ ᱥᱟᱨᱦᱟᱣ ᱥᱟᱶ ᱥᱟᱶ ᱛᱮ ᱪᱟᱢᱤᱠ ᱵᱮᱱᱟᱣ ᱫᱚᱦᱲᱟ 'ᱜᱞᱮᱱ ᱨᱮᱛᱟᱜ ᱯᱤᱯᱤᱭᱚ ᱛᱟᱝᱜᱟᱭ ᱢᱟᱠᱟᱭ ᱨᱮᱱ ᱵᱚᱝᱜᱟ ᱠᱚ ᱞᱟᱲ.ᱜᱤᱫ ᱠᱚ ᱥᱟᱢᱟᱝᱟ|ᱚᱱ ᱚᱠᱛᱮ ᱨᱮ ᱵᱟᱦᱱᱟᱨ ᱦᱚᱲ ᱠᱚ , ᱱᱚᱣᱟ ᱟᱠᱷᱲᱟ  ᱨᱮ ᱦᱩᱰᱤᱧ ᱨᱩᱯ ᱨᱮ ' ᱜᱚᱝᱜᱽ ᱠᱮᱯᱤᱭᱚ' ᱨᱮᱛᱟᱜ ᱦᱚᱠᱚ ᱥᱚᱫᱚᱨᱮᱫ ᱠᱟᱱᱟ|
[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
