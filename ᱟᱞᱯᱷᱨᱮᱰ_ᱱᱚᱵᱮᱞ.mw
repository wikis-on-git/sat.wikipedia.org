{{Infobox person|birth_name=ᱟᱞᱯᱷᱨᱮᱰ ᱵᱚᱨᱱᱦᱟᱰ ᱱᱚᱵᱮᱞ|name=ᱟᱞᱯᱷᱨᱮᱰ ᱱᱚᱵᱮᱞ|image=AlfredNobel2.jpg|birth_date={{birth date|df=yes|1833|10|21}}|birth_place=[[ᱥᱴᱚᱠᱦᱚᱢ]], [[ᱥᱩᱭᱰᱮᱱ]]|death_date={{death date and age|df=yes|1896|12|10|1833|10|21}}|death_place=[[ᱥᱟᱱᱚᱨᱮᱢᱚ]],[[ᱤᱴᱟᱞᱤ]]|resting_place=ᱥᱴᱚᱠᱼᱦᱚᱢ|resting_place_coordinates={{Coord|59|21|24.52|N|18|1|9.43|E|region:SE_type:landmark}}|occupation=ᱥᱟᱬᱮᱥᱤᱭᱟᱹ, ᱤᱧᱡᱤᱱᱤᱭᱟᱹᱨ|known_for=ᱰᱤᱱᱟᱢᱟᱭᱤᱴ ᱥᱤᱨᱤᱡᱤᱭᱟᱹ, ᱱᱚᱵᱮᱞ ᱥᱤᱨᱯᱷᱟᱹ|signature=Alfred Nobel Signature.svg}}

'''ᱟᱞᱯᱷᱨᱮᱰ ᱵᱚᱨᱱᱟᱰ ᱱᱚᱵᱮᱞ''' ({{IPA-sv|ˈɑlfred noˈbɛl}}) ᱫᱚ ᱦᱩᱭᱩᱜ ᱠᱟᱱᱟᱭ ᱢᱤᱫ ᱥᱩᱭᱰᱤᱥ ᱫᱤᱥᱚᱢ ᱨᱤᱱᱤᱡ ᱢᱤᱫ ᱡᱟᱜ ᱜᱩᱱᱩᱱ ᱥᱟᱬᱮᱥᱤᱭᱟᱹ, ᱤᱧᱡᱤᱱᱤᱭᱟᱹᱨ ᱢᱮᱱᱫᱚ ᱠᱟᱹᱣᱰᱤ ᱟᱹᱨᱤ ᱜᱚᱲᱦᱚᱱᱤᱭᱟᱹ ᱠᱟᱱᱟᱭ ᱾ ᱩᱱᱤ ᱫᱚ ᱵᱚᱯᱷᱚᱨᱥ ᱠᱚᱢᱯᱟᱹᱱᱤ ᱨᱤᱱᱤᱡ ᱢᱟᱨᱮ ᱢᱟᱹᱞᱤᱠ ᱛᱟᱦᱮᱸ ᱠᱟᱱᱟᱭ ᱾ ᱩᱱᱤᱭᱟᱜ  ᱓᱕᱐ ᱠᱷᱚᱱ ᱵᱟᱹᱲᱛᱤ ᱯᱟᱴᱮᱱᱴ ᱢᱮᱱᱜ ᱛᱟᱭᱟ, ᱚᱱᱟ ᱠᱚ ᱢᱩᱸᱫ ᱠᱷᱚᱱ ᱰᱤᱱᱟᱢᱟᱭᱤᱴ ᱫᱚ ᱵᱟᱹᱲᱛᱤ ᱧᱩᱢ ᱟᱱᱟᱜ ᱥᱤᱨᱤᱡᱽ ᱠᱟᱱᱟ ᱾ ᱟᱡᱟᱜ ᱟᱨᱡᱟᱣ ᱨᱮᱱᱟᱜ ᱵᱟᱹᱲᱛᱤᱜᱟᱱ ᱠᱟᱹᱣᱰᱤ ᱜᱮ ᱱᱚᱵᱮᱞ ᱮᱠᱟᱰᱮᱢᱤ ᱛᱮᱭᱟᱨ ᱞᱟᱹᱜᱤᱫ ᱮ ᱠᱷᱚᱨᱚᱪ ᱞᱮᱫ ᱛᱟᱦᱮᱸᱫ ᱾ ᱱᱮᱛᱟᱨᱟᱜ ᱠᱚᱢᱯᱟᱹᱱᱤ ᱰᱟᱭᱱᱟᱢᱟᱭᱤᱴ ᱱᱚᱵᱮᱞ ᱟᱨ ᱟᱠᱠᱚ ᱱᱚᱵᱮᱞ ᱫᱚ ᱱᱚᱵᱮᱞ ᱛᱮᱭᱟᱨ ᱟᱠᱟᱫ ᱠᱚᱢᱯᱟᱹᱱᱤ ᱠᱟᱱᱟ ᱾

== ᱯᱩᱭᱞᱩ ᱡᱤᱭᱚᱱ ==
ᱟᱞᱯᱷᱨᱮᱰ ᱵᱚᱨᱱᱟᱰ ᱱᱚᱵᱮᱞ (Alfred Bernhard Nobel, ᱑᱘᱓᱓-᱑᱘᱙᱖) ᱫᱚ ᱤᱢᱟᱱᱩᱣᱮᱞ ᱱᱚᱵᱮᱞ ᱟᱨ ᱟᱱᱫᱨᱤᱛᱮ ᱟᱞᱥᱮᱞ ᱱᱚᱵᱮᱞ( Andritte Ahlsell Nobel ) ᱛᱤᱠᱤᱱᱤᱡ ᱛᱮᱭᱟᱨ ᱠᱚᱲᱟ ᱠᱟᱱᱟᱭ ᱾ ᱱᱩᱭ ᱫᱚ ᱒᱑ ᱚᱠᱴᱚᱵᱚᱨ ᱑᱘᱓᱓ ᱥᱟᱞᱮᱨᱮ ᱥᱩᱭᱰᱮᱱ ᱨᱮᱱᱟᱜ ᱥᱴᱚᱠᱼᱦᱚᱢ ( Stockholm ) ᱨᱮᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱨᱮᱸᱜᱮᱡ ᱱᱟᱪᱟᱨ ᱮᱸᱜᱟᱛ ᱟᱯᱟᱛ ᱨᱤᱱ ᱤᱨᱟᱹᱞ ᱜᱚᱴᱟᱝ ᱦᱚᱯᱚᱱ ᱠᱷᱚᱱ ᱯᱩᱨ ᱦᱚᱲ ᱫᱚ ᱵᱟᱧᱪᱟᱣ ᱠᱚ ᱛᱟᱦᱮᱸ ᱞᱮᱱᱟ ᱾ ᱟᱡ ᱵᱟᱵᱟ ᱫᱚ ᱥᱩᱭᱰᱤᱥ ᱥᱟᱬᱮᱥᱤᱭᱟᱹ ᱳᱞᱚᱥ ᱨᱩᱰᱵᱮᱠ (Olaus Rudbeck 1630–1702) ᱛᱮᱠᱚ ᱵᱚᱝᱥᱚ ᱨᱤᱱᱤᱡ ᱮ ᱛᱟᱦᱮᱸ ᱠᱟᱱ ᱚᱱᱟᱛᱮ ᱠᱟᱹᱴᱤᱡ ᱚᱠᱛᱚ ᱠᱷᱚᱱ ᱜᱮ  ᱤᱧᱡᱤᱱᱤᱭᱧᱹᱨ ᱟᱨ ᱡᱟᱭᱜᱩᱱᱩᱱ ᱠᱚ ᱪᱮᱛᱟᱱ ᱨᱮ ᱠᱷᱚᱸᱫᱽᱨᱚᱸᱫ ᱟᱹᱰᱤ ᱠᱟᱹᱴᱤᱡ ᱠᱷᱚᱱᱮ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾
[[ᱨᱮᱫ:AlfredNobel_adjusted.jpg|right|thumb]]
ᱵᱮᱯᱟᱨ ᱨᱮ ᱟᱹᱰᱤ ᱡᱩᱨᱮ ᱦᱟᱹᱱ ᱮᱱ ᱛᱟᱭᱚᱢ ᱟᱡ ᱵᱟᱵᱟ ᱑᱘᱓᱔ ᱥᱟᱞᱮ ᱨᱮ ᱡᱚᱛᱚ ᱦᱚᱲ ᱨᱩᱥᱤᱭᱟ ᱨᱮᱱᱟᱜ ᱥᱮᱸᱴᱯᱤᱴᱚᱨᱥᱵᱚᱨᱜᱽ ᱧᱩᱛᱩᱢᱟᱱ ᱴᱷᱟᱶ ᱛᱮᱭ ᱤᱫᱤᱠᱮᱫ ᱠᱚᱣᱟ ᱾ ᱚᱸᱰᱮ ᱟᱠᱚᱣᱟᱜ ᱜᱷᱟᱨᱚᱡᱽ ᱨᱮᱱᱟᱜ ᱚᱵᱚᱥᱛᱟ ᱱᱟᱥᱮ ᱵᱚᱫᱚᱞ ᱤᱫᱤᱭᱮᱱᱟ ᱾ ᱚᱸᱰᱮ ᱟᱡ ᱵᱟᱵᱟ (ᱡᱟᱦᱟᱸᱭ ᱫᱚ ᱯᱞᱟᱭᱩᱰ ᱨᱤᱱᱤᱡ ᱜᱚᱲᱦᱚᱱᱤᱭᱟᱹ) ᱴᱚᱨᱯᱮᱰᱚ ᱛᱮᱭᱟᱨ ᱠᱟᱹᱨᱜᱟᱲ ᱛᱮᱭᱟᱨ ᱮ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾ 

ᱜᱷᱟᱨᱚᱡᱽ ᱨᱮᱱᱟᱜ ᱠᱟᱹᱣᱰᱤ ᱚᱵᱚᱥᱛᱟ ᱱᱟᱯᱟᱭ ᱨᱩᱣᱟᱹᱲᱮᱱ ᱠᱷᱟᱱ ᱟᱡ ᱵᱟᱵᱟ ᱡᱟᱹᱜ ᱜᱩᱱᱩᱱ ᱥᱟᱬᱮᱥ, ᱤᱝᱞᱤᱥ, ᱯᱷᱨᱮᱸᱪ, ᱡᱚᱨᱢᱟᱱ ᱟᱨ ᱨᱩᱥᱤᱭᱟᱱ ᱯᱟᱹᱨᱥᱚ ᱥᱮᱬᱟᱭ ᱞᱟᱹᱜᱤᱫ ᱴᱤᱣᱥᱚᱱ ᱮ ᱵᱮᱵᱚᱥᱛᱟ ᱦᱟᱫ ᱫᱮ ᱛᱟᱦᱮᱸᱫ  ᱟᱨ ᱑᱘ ᱪᱟᱸᱫᱚ ᱞᱟᱹᱜᱤᱫ ᱥᱴᱚᱠᱦᱚᱢ ᱨᱮᱱᱟᱜ ᱡᱟᱠᱚᱵᱥ ᱟᱯᱚᱞᱚᱡᱤᱥᱴᱤᱠ ᱟᱥᱲᱟ ᱨᱮ ᱥᱮᱪᱮᱫᱚᱜ ᱞᱟᱹᱜᱤᱫ ᱰᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ 
[[ᱨᱮᱫ:Nobel's_death_mask.jpg|alt=|thumb|ᱟᱞᱯᱷᱨᱮᱰ ᱱᱚᱵᱮᱞᱟᱜ ᱰᱮᱛᱷ ᱢᱟᱥᱠ, ᱡᱟᱦᱟᱸ ᱫᱚ  ᱠᱟᱨᱞᱥᱜᱚ, ᱥᱩᱭᱰᱮᱱ ᱨᱮᱱᱟᱜ ᱵᱟᱥᱟ ᱨᱮ ᱢᱮᱱᱟᱜᱼᱟ ᱾]]
ᱟᱞᱯᱷᱨᱮᱰ ᱫᱚ ᱯᱨᱚᱯᱷᱮᱥᱚᱨ ᱱᱤᱠᱚᱞᱮ ᱱᱤᱠᱚᱵᱷᱤᱪ ᱡᱮᱱᱤᱱ (Nikolay Nikolaevich Zenin) ᱛᱟᱹᱨᱤ ᱨᱮ ᱡᱟᱜ ᱜᱩᱱᱩᱱ ᱥᱟᱬᱮᱥ ᱥᱮᱪᱮᱫ ᱮ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾ ᱑᱘ ᱥᱮᱨᱢᱟ ᱵᱚᱭᱚᱥ ᱨᱮ ᱟᱞᱯᱷᱨᱮᱰ ᱯᱩᱱ ᱥᱮᱨᱢᱟ ᱞᱟᱹᱜᱤᱫ ᱡᱟᱜ ᱜᱩᱱᱩᱱ ᱥᱟᱬᱮᱥ ᱨᱮ ᱩᱱᱩᱥᱩᱞ ᱥᱮᱪᱮᱫᱚᱜ ᱞᱟᱹᱜᱤᱫ ᱟᱢᱮᱨᱤᱠᱟᱭ ᱪᱟᱞᱟᱣᱮᱱᱟ ᱾ ᱚᱸᱰᱮ ᱩᱱᱤ ᱛᱤᱢᱤᱱ ᱫᱤᱱ ᱜᱟᱱ ᱡᱚᱱ ᱮᱨᱤᱠ ᱥᱟᱶ ᱠᱟᱹᱢᱤ ᱞᱮᱫ ᱛᱟᱦᱮᱸᱫ ᱾ᱮᱨᱤᱠᱥᱚᱱ ᱟᱢᱮᱨᱤᱠᱟᱱ ᱜᱷᱟᱨᱚᱡᱽ ᱞᱟᱹᱲᱦᱟᱹᱭ ᱨᱮᱱᱟᱜ ᱢᱮᱬᱦᱮᱫ ᱯᱚᱴᱚᱢ USS ᱢᱚᱱᱤᱴᱚᱨ ᱨᱮᱱᱟᱜ ᱱᱚᱠᱥᱟ ᱛᱮᱭᱟᱨᱮᱫ ᱛᱟᱦᱮᱸᱫ ᱮ ᱾

== ᱥᱟᱹᱠᱷᱭᱟᱹᱛ ==

[[ᱛᱷᱚᱠ:ᱥᱟᱬᱮᱥᱤᱭᱟᱹ]]
[[ᱛᱷᱚᱠ:ᱱᱚᱵᱮᱞ ᱥᱤᱨᱯᱷᱟᱹ]]
[[ᱛᱷᱚᱠ:᱑᱘᱙᱘ ᱜᱩᱨ]]
[[ᱛᱷᱚᱠ:᱑᱘᱓᱓ ᱡᱟᱱᱟᱢ]]
[[ᱛᱷᱚᱠ:ᱥᱤᱨᱤᱡᱤᱭᱟᱹ]]
