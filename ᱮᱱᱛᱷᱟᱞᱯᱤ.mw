
'''ᱮᱱᱛᱷᱟᱞᱯᱤ''' ᱫᱚ ᱥᱟᱬᱮᱥ ᱟᱨ ᱤᱧᱡᱤᱱᱤᱭᱟᱹᱨᱤᱝ ᱨᱮᱱᱟᱜ ᱢᱤᱫ ᱛᱚᱱᱚᱦᱚᱨ (Concept) ᱠᱟᱱᱟ, ᱡᱟᱦᱟᱸ ᱫᱚ ᱞᱚᱞᱚ (heat) ᱟᱨ ᱠᱟᱢᱤ (work) ᱦᱤᱥᱟᱹᱵᱽ ᱡᱚᱠᱷᱟᱜ ᱵᱮᱵᱷᱟᱨᱚᱜ ᱠᱟᱱᱟ ᱾ ᱱᱚᱶᱟ ᱧᱩᱢ ᱫᱚ ᱜᱨᱤᱠ [[ᱟᱹᱲᱟᱹ]] "ᱮᱱᱛᱷᱟᱞᱯᱚᱥ" (ενθαλπος) ᱠᱷᱚᱱ ᱦᱮᱡ ᱟᱠᱟᱟᱱᱟ, ᱡᱟᱦᱟᱸ ᱨᱮᱱᱟᱜ ᱢᱮᱱᱛᱮᱛ ᱦᱩᱭᱩᱜ ᱠᱟᱱᱟ "ᱞᱚᱞᱚ ᱮᱢ ᱢᱮ" ᱾ ᱱᱚᱶᱟ ᱨᱮᱱᱟᱜ ᱩᱱᱩᱭᱦᱟᱹᱨ ᱟᱨ ᱟᱹᱲᱟᱹ ᱫᱚ ᱑᱙᱐᱙ ᱥᱟᱞᱮᱨᱮ ᱰᱚᱪ ᱥᱟᱬᱮᱥᱤᱭᱟᱹ ''ᱦᱮᱭᱠᱤ ᱠᱟᱢᱮᱨᱞᱤᱝ ᱚᱱᱱᱥ'' ᱮ ᱵᱮᱱᱟ, ᱞᱮᱫ ᱛᱟᱦᱮ ᱸᱫ ᱾

ᱡᱚᱠᱷᱚᱱ ᱢᱤᱫ ᱡᱤᱱᱤᱥ (ᱥᱚᱵᱽᱥᱴᱮᱱᱥ) ᱠᱚᱸᱥᱴᱟᱸᱴ (constant) ᱯᱨᱮᱥᱚᱨ (pressure) ᱛᱮ ᱵᱚᱫᱚᱞᱚᱜᱼᱟ , ᱩᱱᱡᱚᱠᱷᱟᱜ ᱥᱚᱵᱽᱥᱴᱟᱱᱥ ᱠᱷᱚᱱ ᱛᱤᱱᱟᱹᱜ ᱞᱚᱞᱚ ᱟᱨ ᱠᱟᱹᱢᱤ ᱥᱮᱞᱮᱫ ᱟᱨ ᱵᱟᱝ ᱚᱰᱚᱠ ᱟᱠᱟᱱᱟ, ᱚᱱᱟ ᱠᱟᱛᱷᱟ ᱫᱚ ᱮᱱᱛᱷᱟᱞᱯᱤ ᱞᱟᱹᱭ ᱵᱩᱴᱟᱹ ᱭᱟᱭ ᱾  

ᱮᱱᱛᱷᱟᱞᱯᱤ ᱫᱚ ᱫᱟᱲᱮ ᱞᱮᱠᱟᱱ ᱜᱮᱭᱟ, ᱢᱮᱱᱠᱷᱟᱱ ᱵᱟᱭ ᱢᱤᱫᱼᱟ ᱾ ᱡᱚᱠᱷᱚᱱ ᱢᱤᱫ ᱥᱚᱵᱽᱥᱴᱮᱱᱥ ᱦᱟᱨᱟᱜᱼᱟ (grow) ᱟᱨᱵᱟᱝ ᱰᱩᱢᱵᱩᱜᱚᱜᱼᱟ (shrinks), ᱩᱱ ᱫ ᱫᱟᱲᱮ ᱨᱟᱠᱟᱵᱚᱜᱼᱟ ᱟᱨᱵᱟᱝ ᱟᱬᱜᱚᱱᱟ ᱾ ᱮᱱᱛᱷᱟᱞᱯ ᱫᱚ ᱱᱚᱶᱟ ᱫᱟᱲᱮ ᱛᱮᱜᱮ ᱦᱩᱭᱩᱜᱼᱟ ᱾ ᱚᱱᱟ ᱠᱷᱟᱹᱛᱤᱨ ᱥᱟᱬᱮᱥᱤᱭᱟᱹ ᱠᱚ ᱵᱚᱫᱚᱞᱚᱜ ᱠᱟᱱ ᱫᱟᱲᱮ ᱵᱟᱝ ᱦᱤᱥᱟᱹᱵ ᱠᱟᱛᱮ, ᱵᱚᱫᱚᱞᱚᱜ ᱠᱟᱱ ᱮᱱᱛᱷᱟᱞᱯᱤ ᱠᱚ ᱦᱤᱥᱟᱹᱵᱟ ᱾

ᱢᱚᱱᱮᱢᱮ ᱢᱤᱫ ᱥᱤᱥᱴᱮᱢ ᱨᱮ ᱢᱤᱫ ᱴᱷᱟᱹᱣᱠᱟᱹ ᱜᱟᱱ ᱜᱮᱥ ᱢᱮᱱᱟᱜ-ᱟ ᱟᱨ ᱚᱸᱰᱮ ᱡᱟᱦᱟᱸᱱ ᱫᱟᱲᱮ ᱵᱚᱞᱚ ᱞᱮᱱ ᱠᱷᱟᱱ ᱺ

᱑) ᱜᱮᱥ ᱨᱮᱱᱟᱜ ᱚᱱᱛᱚᱨ ᱫᱟᱲᱮ (internal energy) ᱰᱮᱦᱮᱨᱚᱜᱼᱟ ᱾

ᱟᱨᱵᱟᱝ !

᱒) ᱥᱤᱥᱴᱮᱢ ᱯᱟᱥᱱᱟᱣᱜ ᱞᱟᱹᱜᱤᱫ ᱛᱤᱢᱤᱱ ᱜᱟᱱ ᱠᱟᱹᱢᱤ ᱦᱩᱭᱩᱜᱼᱟ ᱾

ᱦᱩᱭᱟᱠᱟᱱ ᱠᱟᱹᱢᱤ (work done) ᱫᱚ ᱯᱨᱮᱥᱚᱨ ᱟᱨ ᱵᱷᱚᱞᱩᱢ ᱨᱮᱱᱟᱜ ᱜᱟᱵᱟᱝ ᱠᱟᱱᱟ ᱾<ref>{{cite web |url=http://www.oxforddictionaries.com/us/definition/american_english/enthalpy |title=Oxford Living Dictionaries |accessdate=2018-02-19 |deadurl=no |archiveurl=https://web.archive.org/web/20160817085918/http://www.oxforddictionaries.com/us/definition/american_english/enthalpy |archivedate=2016-08-17 |df= }}</ref><ref>{{cite web |url=http://goldbook.iupac.org/html/E/E02141.html |title=IUPAC Gold Book. Enthalpy, H |accessdate=2018-02-19}}</ref>

ᱮᱱᱛᱷᱟᱞᱯᱤ ᱱᱩᱠᱤᱱ  ᱵᱟᱱᱟᱨ ᱜᱮ ᱞᱟᱜᱟᱛ ᱠᱤᱱᱟᱭ, ᱚᱱᱟᱛᱮ ᱺ
   ᱮᱱᱛᱷᱟᱞᱯᱤ (H)= ᱚᱱᱛᱚᱨ ᱫᱟᱲᱮ (u) + (ᱯᱨᱮᱥᱚᱨ(P) * ᱵᱷᱚᱞᱩᱢ (v))

== ᱮᱱᱛᱷᱟᱞᱯᱤ ᱟᱨ ᱠᱮᱢᱤᱠᱟᱞ ᱨᱮᱭᱮᱠᱥᱚᱱ ==
ᱡᱚᱠᱷᱚᱱ ᱠᱮᱢᱤᱠᱟᱞ ᱨᱮᱭᱮᱠᱥᱚᱱ ᱦᱩᱭᱩᱜᱼᱟ, ᱩᱱ ᱫᱚ ᱥᱚᱵᱽᱥᱴᱟᱱᱥ ᱩᱨᱜᱩᱢ ᱵᱟᱝᱠᱷᱟᱱ ᱨᱮᱭᱟᱲᱚᱜᱼᱟ ᱾ ᱡᱟᱦᱟᱸ ᱫᱤ ᱛᱮ ᱞᱚᱞᱚ ᱫᱚ ᱥᱚᱵᱽᱥᱴᱟᱱᱥ ᱠᱷᱚᱱ ᱩᱪᱟᱹᱲᱚᱜᱼᱟ, ᱟᱨᱵᱟᱝ ᱮᱴᱟᱜᱟᱜ ᱠᱷᱚᱱ ᱱᱚᱶᱟ ᱥᱚᱵᱽᱥᱴᱟᱱᱥ ᱛᱮ ᱦᱤᱡᱩᱜᱼᱟ, ᱛᱤᱱ ᱵᱷᱩᱨ ᱵᱟᱱᱟᱨ ᱨᱮᱱᱟᱜ ᱞᱚᱞᱚ ᱵᱟᱭ ᱢᱤᱫ ᱟᱠᱟᱱᱟ ᱾ ᱡᱩᱫᱤ ᱯᱨᱮᱥᱚᱨ ᱢᱤᱫ ᱜᱮ ᱛᱟᱦᱮᱸ ᱠᱚᱜᱼᱟ,  ᱩᱱ ᱫᱚ ᱵᱚᱫᱚᱞᱚᱜ ᱠᱟᱱ ᱞᱚᱞᱚ ᱜᱮ ᱞᱟᱹᱭᱟ ᱪᱤ ᱛᱤᱱᱟᱹᱜ ᱜᱟᱱ ᱮᱱᱛᱷᱟᱞᱯᱤ ᱵᱚᱫᱚᱞᱚᱜ ᱠᱟᱱᱟ ᱾

ᱫᱟᱹᱭᱠᱟᱹ ᱞᱮᱠᱟᱛᱮ, ᱡᱩᱫᱤ ᱜᱮᱥᱚᱞᱤᱱ (gasoline) ᱨᱟᱲᱟ ᱦᱚᱭ ᱨᱮ ᱟᱛᱟᱨᱚᱜᱼᱟ, ᱜᱮᱥᱚᱞᱤᱱ ᱠᱷᱚᱱ ᱞᱚᱞᱚ ᱚᱰᱚᱠᱚᱜᱼᱟ ᱾ ᱡᱩᱫᱤ ᱟᱵᱚ ᱵᱚᱱ ᱢᱚᱱᱮᱭᱟ ᱑᱐᱐ ᱠᱤᱞᱚᱡᱩᱞ ᱞᱚᱞᱚ ᱚᱰᱚᱠᱚᱜ ᱠᱟᱱᱟ, ᱮᱱᱠᱷᱟᱱ ᱜᱮᱥᱚᱞᱤᱱ ᱨᱮᱱᱟᱜ ᱮᱱᱛᱷᱟᱞᱯᱤ ᱫᱚ ᱑᱐᱐ ᱠᱤᱞᱚᱡᱩᱞ ᱠᱚᱢᱚᱜᱼᱟ ᱾

ᱚᱱᱟᱛᱮ  ᱱᱚᱶᱟ ᱨᱮᱭᱮᱠᱥᱚᱱ ᱨᱮ ᱵᱚᱫᱚᱞᱮᱱ ᱮᱱᱛᱟᱞᱯᱤ ᱫᱚ   ∆''H'' = –᱑᱐᱐ kJ ᱦᱩᱭᱩᱜᱼᱟ ᱾

ᱡᱩᱫᱤ ᱢᱤᱫ ᱠᱮᱢᱤᱠᱟᱞ ᱨᱤᱭᱮᱠᱥᱚᱱ ᱞᱚᱞᱚᱭ ᱰᱮᱦᱮᱨᱟ, ᱮᱱᱠᱷᱟᱱ ᱨᱮᱭᱮᱠᱥᱚᱱ ᱨᱮᱱᱟᱜ ᱮᱱᱛᱷᱟᱞᱯᱤ ᱫᱚ ᱢᱮᱱᱜᱟᱱᱚᱜᱼᱟ ᱠᱚᱢᱚᱜ ᱠᱟᱱᱟ ᱢᱮᱱᱛᱮ ᱟᱨ ∆''H ᱨᱮᱱᱟᱜ''  ᱢᱟᱹᱱ ᱫᱚ ᱱᱮᱜᱮᱴᱤᱵᱽ ᱦᱩᱭᱩᱜᱼᱟ ᱾ ᱱᱚᱝᱠᱟᱱ ᱨᱤᱭᱮᱠᱥᱚᱱ ᱫᱚ ᱮᱜᱽᱡᱚᱛᱷᱚᱨᱢᱤᱠ ᱨᱤᱭᱮᱠᱥᱚᱱ ᱠᱚ ᱢᱮᱛᱟᱜ ᱠᱟᱱᱟ ᱾

ᱡᱩᱫᱤ ᱢᱤᱫ ᱠᱮᱢᱤᱠᱟᱞ ᱨᱮᱭᱮᱠᱥᱚᱱ ᱞᱚᱞᱚᱭ ᱡᱟᱴᱟᱜᱟ, ᱮᱱᱠᱷᱟᱱ ᱨᱤᱭᱮᱠᱥᱚᱱ ᱨᱮᱱᱟᱜ ᱮᱱᱛᱷᱟᱞᱯᱤ ᱫᱚ ᱢᱮᱱᱜᱟᱱᱚᱜᱼᱟ ᱰᱮᱦᱮᱨᱚᱜ ᱠᱟᱱᱟ ᱢᱮᱱᱛᱮ ᱟᱨ ∆''H ᱨᱮᱱᱟᱜ''  ᱢᱟᱹᱱ ᱫᱚ ᱯᱚᱡᱤᱴᱤᱵᱽ ᱦᱩᱭᱩᱜᱼᱟ ᱾ ᱱᱚᱝᱠᱟᱱ ᱨᱤᱭᱮᱠᱥᱚᱱ ᱫᱚ ᱮᱱᱰᱚᱛᱷᱚᱨᱢᱤᱠ ᱨᱤᱭᱮᱠᱥᱚᱱ ᱠᱚ ᱢᱮᱛᱟᱜ ᱠᱟᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

==ᱵᱟᱨᱦᱮ ᱡᱚᱱᱚᱲ==
* [http://scienceworld.wolfram.com/physics/Enthalpy.html Enthalpy] - Eric Weisstein's World of Physics
* [http://hyperphysics.phy-astr.gsu.edu/hbase/thermo/firlaw.html Enthalpy] - Georgia State University
* [https://web.archive.org/web/20061010093705/http://www.chem.tamu.edu/class/majors/tutorialnotefiles/enthalpy.htm Enthalpy example calculations] - Texas A&M University Chemistry Department

[[ᱛᱷᱚᱠ:ᱛᱷᱚᱨᱢᱚᱰᱟᱭᱱᱟᱢᱤᱠ]]
