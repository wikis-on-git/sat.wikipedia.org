[[ᱨᱮᱫ:Gandrung_banyuwangi.jpg|thumb|Gandrung banyuwangi]]
'''ᱥᱟᱢᱟᱝ ᱡᱟᱵᱷᱟ''' (Indonesian: Jawa Timur, abbreviated as Jatim, Javanese: ꧋ꦗꦮꦮꦺꦠꦤ꧀, translit. Jåwå Wétan, Madurese: جاوه تيمور, translit. Jhâbâh Dhimor) ᱫᱚ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱢᱤᱫᱴᱮᱱ ᱯᱚᱱᱚᱛ ᱠᱟᱱᱟ᱾ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ [[ᱢᱟᱫᱩᱨᱟ]] ᱫᱤᱯ ᱦᱚᱸ ᱱᱚᱣᱟ ᱯᱚᱱᱚᱛ ᱨᱮᱜᱮ ᱢᱮᱱᱟᱜᱼᱟ᱾ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱡ ᱞᱟᱹᱴᱩ ᱵᱨᱤᱡᱽ ᱥᱩᱨᱟᱢᱟᱫᱩ ᱵᱨᱤᱡᱽ ᱛᱮ ᱡᱟᱵᱷᱟ ᱫᱚ ᱡᱚᱲᱟᱣ ᱟᱠᱟᱱᱟ᱾  

ᱥᱟᱢᱟᱝ ᱡᱟᱵᱷᱟ ᱨᱮ 37,476,757 ᱜᱚᱴᱟᱝ ᱢᱟᱹᱱᱢᱤ ᱢᱮᱱᱟᱜ ᱠᱳᱣᱟ᱾ ᱤᱱᱫᱳᱱᱮᱥᱤᱭᱟ ᱨᱮ ᱫᱚᱥᱟᱨ ᱢᱟᱨᱟᱝ ᱛᱟᱸᱦᱮᱱ ᱡᱟᱜᱟ ᱫᱚ ᱱᱤᱭᱟᱹ ᱯᱚᱱᱚᱛ ᱨᱮᱜᱮ ᱛᱮᱭᱟᱨ ᱟᱠᱟᱱᱟ᱾  

== ᱱᱟᱜᱟᱢ ==
ᱥᱟᱢᱟᱝ ᱡᱟᱵᱷᱟ ᱨᱮ ᱫᱚ ᱟᱭᱢᱟ ᱫᱤᱱ ᱥᱟᱢᱚᱨᱤᱠ ᱥᱟᱥᱚᱱ ᱛᱟᱸᱦᱮᱸᱠᱟᱱᱟ᱾ ᱨᱮᱱᱵᱷᱤᱞᱮ ᱪᱩᱠᱛᱤ ᱫᱟᱨᱟᱭ ᱛᱮ ᱥᱟᱢᱟᱝ ᱡᱟᱵᱷᱟ ᱨᱮ ᱥᱟᱢᱚᱨᱤᱠ ᱥᱟᱥᱚᱱ ᱢᱩᱪᱟᱹᱫ ᱞᱮᱱᱟ᱾ ᱟᱫᱚ ᱱᱚᱣᱟ ᱪᱩᱠᱛᱤ ᱥᱟᱢᱟᱝ ᱡᱟᱵᱷᱟ ᱞᱟᱹᱜᱤᱛ ᱟᱹᱰᱤ ᱢᱚᱡᱽ ᱫᱚ ᱵᱟᱝ ᱦᱩᱭᱞᱮᱱᱟ᱾ ᱱᱮᱫᱟᱨᱞᱮᱱᱰ ᱱᱚᱸᱰᱮ ᱵᱟᱨᱮᱭᱟ ᱯᱚᱱᱚᱛᱮ ᱵᱷᱟᱜᱽ ᱠᱮᱫᱟ᱾ ᱢᱤᱫᱴᱮᱱ ᱫᱚ ᱢᱟᱫᱩᱨᱟ ᱯᱚᱱᱚᱛ ᱟᱨ ᱢᱤᱫᱴᱮᱱ ᱫᱚ ᱥᱟᱢᱟᱝ ᱡᱟᱵᱷᱟ᱾ ᱤᱱᱟᱹ ᱛᱟᱭᱚᱢ ᱢᱤᱫᱴᱮᱱ ᱞᱮᱸᱜᱟ ᱨᱟᱡᱟᱨᱤ ᱫᱚ ᱦᱩᱞ ᱠᱩ ᱮᱛᱦᱚᱵ ᱠᱮᱫᱟ᱾ ᱚᱱᱟ ᱦᱩᱞ ᱨᱮ ᱡᱟᱸᱦᱟᱸ ᱞᱮᱠᱟᱛᱮ ᱤᱱᱫᱳᱱᱮᱥᱤᱭᱟᱱ ᱟᱹᱨᱢᱤ ᱠᱩ ᱡᱤᱛᱟᱹᱣ ᱞᱮᱱᱟ᱾ ᱑᱙᱔᱘ ᱥᱮᱨᱢᱟ ᱨᱮ ᱰᱟᱪ ᱥᱚᱨᱠᱟᱨ ᱚᱯᱟᱨᱮᱥᱚᱱ ᱠᱨᱟᱭ ᱮ ᱮᱛᱦᱚᱵ ᱠᱮᱫᱟ ᱟᱨ ᱥᱟᱢᱟᱝ ᱡᱟᱵᱷᱟ ᱥᱚᱨᱠᱟᱨ ᱥᱟᱶᱛᱮ ᱞᱟᱹᱲᱦᱟᱹᱭᱮ ᱮᱛᱦᱚᱵ ᱠᱮᱫᱟ᱾ ᱤᱱᱟᱹ ᱛᱟᱭᱚᱢ ᱢᱤᱫᱴᱮᱱ ᱪᱩᱠᱛᱤ ᱫᱟᱨᱟᱭᱛᱮ ᱚᱯᱟᱨᱮᱥᱚᱱ ᱠᱨᱟᱭ ᱢᱩᱪᱟᱹᱫ ᱮᱱᱟ᱾  

ᱰᱟᱪ-ᱤᱱᱫᱳᱱᱮᱥᱤᱭᱟᱱ ᱜᱟᱞᱢᱟᱨᱟᱣ ᱫᱟᱨᱟᱭ ᱛᱮ ᱰᱟᱪ ᱟᱡᱨᱮᱱ ᱥᱮᱱᱟᱵᱟᱹᱦᱤᱱᱤ ᱥᱟᱢᱟᱝ ᱡᱟᱵᱷᱟ ᱠᱷᱚᱱᱮ ᱚᱪᱚᱜ ᱠᱮᱛ ᱠᱳᱣᱟ᱾ ᱑᱙᱕᱐ ᱥᱮᱨᱢᱟ ᱨᱮᱱᱟᱜ ᱒᱕ ᱯᱷᱮᱵᱨᱩᱣᱟᱨᱤ ᱥᱟᱢᱟᱝ ᱡᱟᱵᱷᱟ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱢᱤᱫᱴᱮᱱ ᱯᱚᱱᱚᱛ ᱦᱤᱥᱟᱹᱵᱛᱮ ᱥᱤᱠᱨᱤᱛᱤ ᱧᱟᱢ ᱠᱮᱫᱟᱭ᱾ 

== ᱚᱛᱱᱚ ==
ᱥᱟᱢᱟᱝ ᱡᱟᱵᱷᱟ ᱨᱮᱱᱟᱜ ᱚᱛ ᱦᱟᱥᱟ ᱫᱚ ᱦᱩᱭᱩᱜ ᱠᱟᱱᱟ 47,800 km<sup>2</sup>᱾ ᱮᱛᱚᱢ ᱨᱮ ᱡᱟᱵᱷᱟ ᱫᱚᱨᱮᱭᱟ, ᱥᱟᱢᱟᱝ ᱨᱮ ᱵᱟᱞᱤ, ᱠᱚᱧᱮ ᱨᱮ ᱥᱤᱧᱚᱛ ᱫᱚᱨᱮᱭᱟ ᱟᱨ ᱯᱟᱪᱷᱮ ᱨᱮ ᱛᱟᱞᱟ ᱡᱟᱵᱷᱟ ᱜᱮ ᱥᱟᱢᱟᱝ ᱡᱟᱵᱷᱟ ᱨᱮᱱᱟᱜ ᱥᱤᱢᱱᱟ ᱠᱟᱱᱟ᱾ ᱢᱟᱫᱩᱨᱟ ᱫᱚ ᱥᱟᱢᱟᱝ ᱡᱟᱵᱷᱟ ᱨᱮᱱᱟᱜ ᱡᱚᱛᱚ ᱠᱷᱚᱡ ᱞᱟᱹᱴᱩ ᱫᱤᱯ ᱠᱟᱱᱟ᱾ ᱢᱟᱫᱩᱨᱟ ᱥᱟᱢᱟᱝ ᱥᱮᱡ ᱵᱟᱨᱮᱭᱟ ᱫᱤᱯ ᱢᱮᱱᱟᱜᱼᱟ ᱟᱨ ᱠᱚᱧᱮ ᱥᱮᱡ ᱦᱩᱰᱤᱧ ᱦᱩᱰᱤᱧ ᱠᱤᱪᱷᱩ ᱫᱤᱯ ᱢᱮᱱᱟᱜᱼᱟ᱾ ᱡᱟᱵᱷᱟ ᱨᱮᱱᱟᱜ ᱵᱟᱨᱮᱭᱟ ᱧᱩᱛᱩᱢᱟᱱ ᱜᱟᱰᱟ ᱫᱚ ᱦᱩᱭᱩᱜ ᱠᱟᱱᱟ ᱵᱨᱟᱱᱴᱟᱥ ᱜᱟᱰᱟ ᱟᱨ ᱥᱚᱞᱚ ᱜᱟᱰᱟ᱾ ᱥᱟᱢᱟᱝ ᱡᱟᱵᱷᱟ ᱨᱮᱫᱚ ᱫᱟᱜ ᱫᱚ ᱠᱚᱢ ᱢᱟᱪᱷᱟᱜᱮ ᱦᱩᱭᱩᱜᱼᱟ᱾  

== ᱯᱟᱹᱨᱥᱤ ==
ᱥᱚᱨᱠᱟᱨᱤ ᱯᱟᱹᱨᱥᱤ ᱥᱟᱶᱛᱮ ᱥᱟᱢᱟᱝ ᱡᱟᱵᱷᱟ ᱨᱮᱱ ᱢᱟᱹᱱᱢᱤ ᱠᱚ ᱫᱚ ᱡᱟᱵᱷᱟᱱᱮᱥᱮ ᱧᱩᱛᱩᱢᱟᱱ ᱯᱟᱹᱨᱥᱤ ᱫᱤᱱᱟᱹᱠᱩ ᱵᱮᱵᱷᱟᱨᱟ᱾ ᱱᱤᱭᱟᱹ ᱵᱟᱫᱽ ᱠᱟᱛᱮ ᱦᱚᱸ ᱦᱩᱰᱤᱧ ᱦᱩᱰᱤᱧ ᱠᱤᱪᱷᱩ ᱟᱹᱫᱤᱵᱟᱹᱥᱤ ᱡᱟᱹᱛᱤ ᱠᱳᱣᱟᱜ ᱯᱟᱹᱨᱥᱤ ᱡᱮᱢᱚᱱ ᱢᱟᱫᱩᱨᱮᱥᱮ ᱦᱚᱸ ᱠᱚ ᱵᱮᱵᱷᱟᱨ ᱜᱮᱭᱟ᱾ 

== ᱫᱷᱚᱨᱚᱢ ==
ᱥᱮᱫᱟᱭ ᱨᱮᱫᱚ ᱦᱤᱱᱫᱩ ᱟᱨ ᱵᱳᱫᱫᱷᱳ ᱫᱷᱚᱨᱚᱢ ᱱᱚᱸᱰᱮ ᱠᱳ ᱢᱟᱱᱟᱣᱮᱛ ᱛᱟᱸᱦᱮᱸᱱᱟ᱾ ᱟᱫᱚ ᱟᱥᱛᱮ ᱟᱥᱛᱮ ᱚᱱᱟ ᱡᱟᱜᱟᱨᱮ ᱤᱥᱞᱟᱢ ᱫᱷᱚᱨᱚᱢ ᱯᱟᱥᱱᱟᱣ ᱮᱱᱟ᱾ ᱤᱥᱞᱟᱢ ᱫᱷᱚᱨᱚᱢ ᱨᱮᱱ ᱵᱟᱹᱱᱤᱡᱽ ᱦᱚᱲ ᱡᱟᱵᱷᱟ ᱮᱛᱚᱢ ᱥᱮᱡ ᱵᱟᱹᱱᱤᱡᱽ ᱞᱟᱹᱜᱤᱛ ᱠᱩ ᱦᱤᱡᱩᱜ ᱠᱟᱱ ᱛᱟᱸᱦᱮᱸᱱᱟ᱾ ᱚᱝᱠᱟ ᱚᱝᱠᱟᱛᱮᱜᱮ ᱱᱚᱸᱰᱮ ᱫᱚ ᱤᱥᱞᱟᱢ ᱫᱷᱚᱨᱚᱢ ᱯᱟᱥᱱᱟᱣ ᱟᱠᱟᱱᱟ᱾ 

ᱦᱤᱱᱫᱩ, ᱤᱥᱞᱟᱢ, ᱤᱥᱟᱹᱭ, ᱵᱳᱫᱫᱷᱳ ᱫᱷᱚᱨᱟᱢ ᱨᱮᱱᱟᱜ ᱢᱳᱱᱫᱤᱨ, ᱢᱳᱥᱡᱤᱫ, ᱜᱤᱨᱡᱟ ᱚᱲᱟᱜ ᱨᱮᱱᱟᱜ ᱪᱤᱛᱟᱹᱨᱠᱩ-<gallery>
File:COLLECTIE TROPENMUSEUM Moskee in Soerabaja TMnr 60046659.jpg|Islamic [[Ampel Mosque]], [[Surabaya]] (circa 1920s)
File:COLLECTIE TROPENMUSEUM De Heilige Hart Kerk aan de Kajoetangan te Malang Oost-Java. TMnr 60005866.jpg|Kayutangan [[Catholic Church|Catholic]] Church, Downtown [[Malang]] (circa 1935)
File:Facade of East Java Christian Church, Mojowarno, Jombang, 2017-09-18.jpg|Traditional [[East Java Christian Church]], Mojowarno, [[Jombang Regency|Jombang]]
File:Bromo Tengger Semeru National Park Java 500.jpg|Tengger ([[Hindu]] [[Hindu temple|Temple]]) Pura Luhur Ponten, near [[Mount Bromo|Bromo]] Crater
File:001 Main Temple (25595087247).jpg|[[Buddhism|Buddhist]] Maha Vihara Mojopahit, [[Trowulan]], [[Mojokerto Regency|Mojokerto]]
File:Inside Kwan Sing Bio Temple, Tuban, East Java, Indonesia.jpg|Kwan Sing Bio [[Chinese temple architecture|Chinese Temple]], [[Tuban Regency|Tuban]]
</gallery>

== ᱟᱨᱦᱚᱸ ᱧᱮᱞᱢᱮ ==

== ᱵᱟᱨᱦᱮ ᱡᱚᱱᱚᱲ ==

== ᱯᱷᱮᱰᱟᱛ ==
[[ᱛᱷᱚᱠ:ᱫᱤᱥᱟᱹᱢ]] 
[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]] [[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
