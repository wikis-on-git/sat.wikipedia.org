'''ᱠᱩᱣᱟᱞᱟ ᱞᱟᱢᱯᱩᱨ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ''' ([[ᱢᱟᱞᱚᱭ ᱯᱟᱹᱨᱥᱤ|ᱢᱟᱞᱚᱭ]]: Lapangan Terbang Antarabangsa Kuala Lumpur) ᱫᱚ ᱢᱟᱞᱮᱥᱤᱭᱟ ᱨᱮᱱᱟᱜ ᱢᱩᱬᱩᱛ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ ᱠᱟᱱᱟ ᱥᱟᱶᱛᱮ ᱥᱟᱢᱟᱝ ᱮᱥᱤᱭᱟ ᱟᱨ ᱡᱮᱜᱮᱛ ᱨᱮᱱᱟᱜ ᱧᱩᱢ ᱟᱱᱟᱜ ᱩᱰᱟᱹᱱ ᱰᱟᱹᱦᱤ ᱠᱟᱱᱟ ᱾ ᱱᱚᱶᱟ ᱫᱚ ᱥᱮᱞᱟᱝᱜᱚᱨ ᱡᱤᱞᱞᱟᱹ ᱨᱮᱱᱟᱜ ᱥᱮᱯᱟᱝ ᱧᱩᱛᱩᱢᱟᱱ ᱴᱷᱟᱶ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱰᱚ ᱠᱩᱣᱟᱞᱟ ᱞᱟᱢᱯᱩᱨ ᱱᱟᱜᱟᱨ ᱛᱟᱞᱢᱟ ᱠᱷᱚᱱ ᱥᱟᱢᱟᱝ ᱥᱮᱦᱮᱫ ᱔᱕ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾

ᱱᱚᱶᱟ ᱫᱚ ᱢᱟᱞᱮᱥᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱟᱨ ᱵᱷᱤᱲ ᱟᱱ ᱩᱰᱟᱹᱱ ᱰᱟᱹᱦᱤ ᱠᱟᱱᱟ ᱾ ᱒᱐᱑᱗ ᱥᱟᱞᱮ ᱨᱮ ᱱᱚᱸᱰᱮ ᱕᱘,᱕᱕᱔,᱖᱒᱗ ᱜᱚᱴᱟᱝ ᱯᱟᱥᱮᱧᱡᱚᱨ ᱠᱚ ᱦᱮᱡ ᱥᱮᱱ ᱟᱠᱟᱱᱟ ᱟᱨ ᱗᱑᱐,᱑᱘᱖ ᱴᱚᱱ ᱥᱟᱢᱟᱱ ᱤᱫᱤᱟᱹᱜᱩ ᱣᱟᱠᱟᱱᱟ ᱾ ᱞᱮᱠᱷᱟᱜᱩᱴ ᱯᱟᱥᱮᱧᱡᱚᱨ ᱴᱨᱟᱯᱷᱤᱠ ᱞᱮᱠᱟᱛᱮ ᱱᱚᱶᱟ ᱫᱚ ᱒᱓ ᱫᱷᱟᱹᱲ ᱟᱱᱟᱜ ᱵᱷᱤᱲ ᱩᱰᱟᱹᱱ ᱰᱟᱹᱦᱤ ᱠᱟᱱᱟ ᱾

ᱱᱚᱶᱟ ᱩᱰᱟᱹᱱ ᱰᱟᱹᱦᱤ ᱫᱚ ᱢᱟᱞᱮᱥᱤᱭᱟ ᱮᱭᱟᱨᱯᱚᱴᱥ ᱫᱟᱨᱟᱭ ᱛᱮ ᱛᱚᱨᱟᱣᱜ ᱠᱟᱱᱟ ᱥᱟᱶᱛᱮ ᱢᱟᱞᱮᱥᱤᱭᱟ ᱮᱭᱟᱨᱞᱟᱭᱤᱱᱥ, ᱢᱟᱥᱠᱟᱨᱜᱚ (MASkargo), ᱮᱭᱟᱨ ᱮᱥᱤᱭᱟ (AirAsia), ᱮᱭᱟᱨ ᱮᱥᱤᱭᱟ ᱮᱠᱥ (AirAsia X), ᱢᱟᱞᱤᱱᱰᱚ ᱮᱭᱟᱨ (Malindo Air), ᱯᱷᱞᱟᱭ ᱜᱞᱚᱵᱟᱞ (flyGlobal) ᱟᱨ ᱮᱥᱤᱭᱟ ᱠᱟᱨᱜᱚ ᱮᱠᱥᱯᱨᱮᱥ (AsiaCargo Express) ᱨᱮᱱᱟᱜ ᱢᱟᱨᱟᱝ ᱜᱦᱟᱨᱚᱡᱽ ᱠᱟᱱᱟ ᱾

== ᱱᱟᱜᱟᱢ ==
ᱠᱩᱣᱟᱞᱟ ᱞᱟᱢᱯᱩᱨ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ ᱛᱮᱭᱟᱨ ᱞᱟᱹᱜᱤᱫ ᱠᱟᱹᱢᱤ ᱦᱚᱨᱟ ᱫᱚ ᱑ ᱡᱩᱢ ᱑᱙᱙᱓ ᱥᱟᱞᱮ ᱨᱮ ᱮᱦᱚᱵ ᱞᱮᱱᱟ ᱾ ᱩᱱ ᱚᱠᱛᱚ ᱨᱮ ᱚᱸᱰᱮᱱᱤᱡ ᱯᱟᱥᱮᱛ ᱜᱚᱢᱠᱮ ᱢᱟᱦᱟᱛᱷᱤᱨ ᱢᱚᱦᱢᱚᱫᱽ ᱱᱚᱶᱟ ᱠᱟᱹᱢᱤ ᱥᱟᱹᱨ ᱥᱟᱹᱜᱩᱱ ᱞᱮᱫ ᱛᱟᱦᱮᱸᱫ ᱟᱨ ᱯᱩᱭᱞᱩ ᱫᱚ '''ᱥᱮᱵᱟᱝ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ''' ᱢᱮᱱᱛᱮ ᱠᱚ ᱵᱟᱰᱟᱭᱮᱫ ᱛᱟᱦᱮᱸᱫ ᱾ ᱱᱚᱶᱟ ᱨᱮᱱᱟᱜ ᱛᱮᱭᱟᱨ ᱫᱚ ᱛᱤᱢᱤᱱ ᱜᱟᱱ ᱠᱚᱥᱴᱨᱚᱠᱥᱚᱱ ᱠᱚᱢᱯᱟᱹᱱᱤ ᱰᱟᱨᱟᱭ ᱛᱮ ᱦᱩᱭ ᱥᱟᱹᱛ ᱞᱮᱱᱟ ᱾ ᱱᱚᱶᱟ ᱫᱚ ᱢᱚᱞᱴᱤᱢᱮᱰᱤᱭᱟ ᱥᱩᱯᱚᱨ ᱠᱚᱨᱤᱰᱚᱨ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱞᱮᱠᱟᱛᱮ ᱵᱮᱱᱟᱣ ᱞᱮᱱᱟ, ᱡᱟᱦᱟᱸ ᱫᱚ ᱢᱟᱞᱮᱥᱤᱭᱟ ᱞᱟᱹᱜᱤᱰ ᱢᱤᱫ ᱢᱟᱨᱟᱝ ᱩᱛᱱᱟᱹᱣ ᱛᱟᱦᱮᱸ ᱠᱟᱱᱟ ᱾ ᱱᱟᱶᱟ ᱩᱰᱟᱹᱱ ᱰᱟᱹᱦᱤ ᱴᱚᱨᱢᱤᱱᱟᱞ ᱫᱚ ᱡᱟᱯᱟᱱᱤᱡᱽ ᱟᱨᱠᱤᱴᱮᱠᱪᱚᱨ '''ᱠᱤᱥᱚ ᱠᱩᱨᱚᱠᱟᱣᱟ''' ᱫᱟᱨᱟᱭ ᱛᱮ ᱰᱤᱡᱟᱭᱤᱱ ᱞᱮᱱ ᱛᱟᱦᱮᱸᱫ ᱾<ref>{{cite web|url=http://www.kisho.co.jp/page/223.html|title=KISHO KUROKAWA|publisher=}}</ref>

==ᱫᱟᱹᱲ ᱦᱚᱨ==
ᱠᱩᱣᱟᱞᱟ ᱞᱟᱢᱯᱩᱨ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱦᱤ ᱴᱨᱮ ᱫᱚ ᱯᱮᱭᱟ ᱯᱟᱨᱟᱞᱟᱞ ᱫᱟᱹᱲᱦᱚᱨ ᱢᱮᱱᱟᱜᱼᱟ ᱾ ᱩᱰᱟᱹᱱ ᱨᱮᱱᱟᱜ ᱞᱟᱲᱟᱣᱱᱟ ᱫᱚ  ᱵᱟᱨᱭᱟ ᱮᱭᱟᱨ ᱴᱨᱟᱯᱷᱤᱠ ᱠᱚᱱᱴᱨᱚᱞ ᱴᱟᱣᱟᱨ ᱥᱟᱢᱵᱽᱲᱟᱣᱜ ᱠᱟᱱᱟ, ᱡᱟᱦᱟᱸ ᱫᱚ ᱴᱟᱣᱟᱨ ᱤᱥᱴ ᱟᱨ ᱴᱟᱣᱟᱨ ᱩᱣᱮᱥᱴ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱮᱭᱟᱨ ᱴᱨᱟᱯᱷᱤᱠ ᱠᱚᱱᱴᱨᱚᱞ ᱴᱟᱣᱟᱨ ᱩᱣᱮᱥᱴ ᱫᱚ ᱑᱓᱓ᱹ᱘ ᱢᱤᱴᱚᱨ ᱩᱥᱩᱞ ᱟᱱᱟ, ᱡᱟᱦᱟᱸ ᱫᱚ ᱡᱮᱜᱮᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱩᱥᱩᱞ ᱴᱟᱣᱟᱨ ᱢᱮᱱᱛᱮ ᱞᱮᱠᱷᱟᱜ ᱠᱟᱱᱟ ᱾

ᱱᱤᱛᱚᱜ ᱱᱚᱶᱟ ᱯᱮᱭᱟ ᱫᱟᱹᱲᱦᱚᱨ ᱥᱤᱥᱴᱚᱢ ᱫᱚ ᱗᱘ ᱞᱮᱱᱰᱤᱝᱥ ᱴᱟᱬᱟᱝ ᱯᱤᱪᱷᱤ ᱥᱟᱢᱵᱽᱲᱟᱣ ᱫᱟᱲᱮᱭᱟᱜ ᱠᱟᱱᱟ ᱥᱟᱶᱛᱮ ᱱᱚᱶᱟ ᱥᱟᱢᱵᱽᱲᱟᱣ ᱫᱟᱲᱮ ᱑᱐᱘ ᱞᱮᱱᱰᱤᱝᱥ ᱛᱮ ᱥᱮᱴᱮᱨᱚᱜᱼᱟ, ᱡᱚᱠᱷᱚᱱ ᱠᱩᱣᱟᱞᱟ ᱞᱟᱢᱯᱩᱨ ᱩᱰᱟᱹᱱ ᱴᱚᱴᱷᱟ ᱧᱮᱛᱮᱞ ᱩᱛᱷᱱᱟᱹᱣ ᱞᱮᱱ ᱠᱷᱟᱱ ᱢᱮᱱᱛᱮ ᱠᱚ ᱯᱟᱭᱛᱟᱨᱮᱫᱼᱟ, ᱡᱟᱦᱟᱸ ᱫᱚ ᱒᱐᱑᱙ ᱥᱟᱞᱮ ᱨᱮ ᱯᱩᱨᱟᱹᱣᱜᱼᱟ ᱾<ref>{{Cite news|url=https://www.ainonline.com/aviation-news/air-transport/2017-04-05/ads-b-kuala-lumpur-boost-landings-fir-restructuring|title=ADS-B at Kuala Lumpur To Boost Landings, FIR Restructuring|work=Aviation International News|access-date=15 October 2017|language=en}}</ref>
