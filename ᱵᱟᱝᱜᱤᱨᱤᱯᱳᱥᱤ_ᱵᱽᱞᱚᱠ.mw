'''ᱵᱟᱝᱜᱤᱨᱤᱯᱳᱥᱤ(ବାଙ୍ଗିରିପୋଷି/Bangiriposi):'''  ᱳᱰᱤᱥᱟ ᱯᱚᱱᱚᱛ ᱢᱭᱩᱨᱵᱷᱸᱡᱽ ᱦᱚᱱᱚᱛ ᱨᱮᱱᱟᱜ ᱒᱖ ᱜᱚᱴᱟᱝ <ref>https://mayurbhanj.nic.in/subdivision-blocks/</ref>ᱵᱽᱞᱚᱠ ᱠᱷᱚᱱ ᱢᱤᱫ ᱴᱟᱝ ᱵᱽᱞᱚᱠ ᱦᱩᱭᱩᱜ ᱠᱟᱱᱟ ᱵᱟᱝᱜᱤᱨᱤᱯᱳᱥᱤ ᱵᱽᱞᱚᱠ ᱾ ᱵᱟᱝᱜᱤᱨᱤᱯᱳᱥᱤ ᱵᱽᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾  ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱓᱕ᱹ᱙ ᱠᱤᱞᱚᱢᱤᱴᱚᱨ ᱮᱛᱚᱢ ᱨᱮ ᱢᱮᱱᱟᱜ-ᱟ ᱾ ᱵᱟᱨᱤᱯᱚᱫᱟ ᱠᱷᱚᱱ ᱑᱘ ᱱᱚᱢᱵᱚᱨ ᱡᱟᱹᱛᱤᱭᱟᱹᱨᱤ ᱰᱟᱦᱟᱨᱛᱮ ᱒᱔ᱹ᱒ ᱠᱤᱞᱚᱢᱤᱴᱚᱨ  ᱠᱚᱲᱟᱵᱟᱰᱤᱭᱟ ᱫᱷᱟᱹᱵᱤᱡ ᱥᱮᱱ ᱟᱛᱮ ᱚᱱᱰᱮ ᱠᱷᱚᱱ ᱞᱮᱸᱜᱟ ᱯᱟᱦᱴᱟ ᱯᱚᱛᱷᱩᱨᱤ - ᱥᱤᱢᱲᱟ ᱰᱟᱦᱟᱨ ᱥᱟᱵ ᱞᱮᱠᱷᱟᱱ ᱑᱕ ᱠᱤᱞᱚᱢᱤᱴᱚᱨ ᱛᱟᱭᱚᱢ ᱵᱟᱝᱜᱤᱨᱤᱯᱳᱥᱤ ᱧᱟᱢᱚᱜ-ᱟ ᱾ ᱵᱟᱞᱮᱥᱚᱨ ᱠᱷᱚᱱ ᱢᱤᱫ ᱦᱚᱲ ᱵᱟᱨᱤᱯᱚᱫᱟ ᱥᱮᱴᱮᱨ ᱦᱩᱭ ᱟᱭᱟ ᱚᱱᱰᱮ ᱠᱷᱚᱱ ᱵᱟᱝᱜᱤᱨᱤᱯᱚᱥᱤ ᱦᱮᱡ ᱦᱩᱭ ᱟᱭᱟ ᱾  ᱴᱨᱮᱱ ᱛᱮ  ᱵᱟᱝᱜᱤᱨᱤᱯᱚᱥᱤ ᱥᱮᱴᱮᱨᱚᱜ ᱞᱟᱹᱜᱤᱫ ᱵᱟᱨᱭᱟ ᱴᱨᱮᱱ ᱪᱟᱹᱞᱩᱜ ᱠᱟᱱᱟ ᱢᱤᱫᱴᱟᱝ ᱫᱚ ᱵᱷᱩᱵᱚᱱᱮᱥᱣᱚᱨ -ᱵᱟᱝᱜᱤᱨᱤᱯᱳᱥᱤ ᱥᱩᱯᱚᱨᱯᱷᱟᱥᱴ ᱮᱠᱥᱯᱨᱮᱥ ᱟᱨ ᱢᱤᱫ ᱫᱚ ᱵᱟᱞᱮᱥᱚᱨ -ᱵᱟᱝᱜᱤᱨᱤᱯᱳᱥᱤ ᱰᱤ ᱮᱢ ᱭᱩ ᱾ ᱵᱮᱸᱜᱚᱞ ᱯᱟᱥᱴᱟ ᱨᱤᱱ ᱥᱟᱸᱜᱷᱟᱨᱤᱭᱟᱹ ᱨᱩᱯᱥᱟᱹ ᱫᱷᱟᱹᱵᱤᱡ ᱦᱮᱡ ᱟᱛᱮ ᱱᱚᱣᱟ ᱵᱟᱱᱟᱨ ᱴᱨᱮᱱ ᱠᱚ ᱥᱟᱵ ᱫᱟᱲᱮᱭᱟᱜ-ᱟ ᱾ ᱡᱷᱟᱨᱠᱟᱸᱰ ᱯᱚᱱᱚᱛ ᱨᱮᱱᱟᱜ ᱡᱟᱢᱥᱮᱫ ᱯᱩᱨ ᱴᱟᱴᱟ ᱮᱢᱟᱱ ᱠᱷᱚᱱ ᱦᱤᱡᱩᱜ ᱠᱷᱟᱱ ᱨᱟᱭᱨᱚᱸᱜᱽᱯᱩᱨ ᱥᱮᱫ ᱛᱮ ᱵᱤᱥᱩᱭ ᱠᱷᱚᱱ ᱞᱮᱸᱜᱟ ᱯᱟᱦᱴᱟ ᱵᱟᱵᱚᱱ ᱜᱷᱟᱴᱤ ᱯᱟᱨᱚᱢ ᱞᱮᱠᱷᱟᱱ ᱵᱟᱝᱜᱤᱨᱤᱯᱳᱥᱤ ᱧᱟᱢᱚᱜ-ᱟ ᱾ ᱠᱚᱲᱚᱜᱽᱯᱩᱨ ᱠᱷᱚᱱ ᱢᱤᱫ ᱦᱚᱲ ᱮ ᱦᱟᱹᱡᱩᱜ ᱠᱷᱟᱱ  ᱔᱙ ᱱᱚᱢᱵᱚᱨ ᱡᱟᱹᱛᱤᱭᱟᱹᱨᱤ ᱰᱟᱦᱟᱨ ᱛᱮ ᱵᱚᱦᱚᱲᱟᱜᱩᱰᱟ ᱠᱷᱚᱱ ᱞᱮᱸᱜᱟ ᱯᱟᱦᱴᱟ ᱵᱚᱢᱵᱮ ᱪᱷᱚᱠ ᱵᱟᱝ ᱡᱷᱟᱨᱯᱳᱠᱷᱚᱨᱤᱭᱟ ᱫᱷᱟᱹᱵᱤᱡ ᱑᱘ ᱱᱚᱢᱵᱚᱨ ᱡᱟᱹᱛᱤᱭᱟᱹᱨᱤ ᱰᱟᱦᱟᱨ ᱥᱟᱵ ᱦᱩᱭᱩᱜ -ᱟ ᱚᱱᱰᱮᱠᱷᱚᱱ ᱟᱨ ᱦᱚᱸ ᱡᱚᱡᱚᱢ ᱯᱟᱥᱴᱟ ᱑᱒ ᱠᱤᱞᱚᱢᱤᱴᱚᱨ ᱪᱟᱞᱟᱣ ᱞᱮᱱᱠᱷᱟᱱ ᱵᱟᱝᱜᱤᱨᱤᱯᱳᱥᱤ ᱧᱟᱢᱚᱜ-ᱟ ᱾
==ᱥᱤᱢᱟᱹ==
ᱵᱟᱝᱜᱤᱨᱤᱯᱚᱥᱤ  ᱵᱽᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱒᱒᱒ᱹ᱒᱓ km² ᱠᱟᱱᱟ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾ ᱵᱟᱝᱜᱤᱨᱤᱯᱳᱥᱤ ᱵᱽᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱵᱚᱰᱚᱥᱟᱦᱤ ᱟᱨ ᱜᱳᱯᱚᱵᱚᱱᱫᱷᱩᱱᱚᱜᱚᱨ ᱵᱽᱞᱚᱠ ᱢᱮᱱᱟᱜ-ᱟ ,ᱮᱛᱚᱢ ᱨᱮ ᱵᱚᱰᱚᱥᱟᱦᱤ ᱟᱨ ᱥᱟᱢᱟᱵᱟᱝᱜᱤᱨᱤᱯᱳᱥᱤ ᱵᱽᱞᱚᱠ ᱢᱮᱱᱟᱜ-ᱟ , ᱯᱟᱪᱮᱨᱮ ᱥᱟᱢᱟᱵᱟᱝᱜᱤᱨᱤᱯᱳᱥᱤ ᱟᱨ ᱩᱫᱚᱲᱟ ᱵᱽᱞᱚᱠ ᱢᱮᱱᱟᱜ-ᱟ ᱟᱨ ᱠᱚᱸᱡᱮ ᱨᱮ ᱜᱳᱯᱚᱵᱚᱱᱫᱷᱩᱱᱚᱜᱚᱨ ᱟᱨ ᱩᱫᱚᱲᱟ ᱵᱽᱞᱚᱠ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Bangiriposi%20Block/Bangiriposi_GP%20Map.pdf</ref>

==ᱞᱮᱠᱷᱟᱠᱚ==
᱒᱐᱑᱑ ᱨᱮᱱᱟᱜ ᱦᱚᱲ ᱮᱞ ᱞᱮᱠᱟᱛᱮ ᱱᱚᱣᱟ ᱵᱽᱞᱚᱠ ᱨᱮ ᱑᱓᱒ ᱜᱚᱴᱟᱝ ᱟᱹᱛᱩ ᱟᱨ ᱑᱔ ᱜᱚᱴᱟᱝ ᱜᱨᱟᱢᱯᱚᱸᱪᱟᱭᱚᱛ ᱢᱮᱱᱟᱜ-ᱟ ᱾ ᱵᱽᱞᱚᱠ ᱨᱮ ᱑᱗,᱕᱕᱐ ᱚᱲᱟᱜ ᱢᱮᱱᱟᱜ-ᱟ ᱾ ᱱᱚᱣᱟ ᱵᱽᱞᱚᱠ ᱨᱮ ᱗᱔,᱑᱕᱕ ᱦᱚᱲ ᱢᱮᱱᱟᱜ ᱠᱚᱣᱟ ᱚᱱᱟ ᱢᱩᱫ ᱨᱮ ᱠᱚᱲᱟ ᱠᱚ ᱦᱩᱭᱩᱜ ᱠᱟᱱᱟ ᱓᱖,᱔᱖᱖ ᱟᱨ ᱠᱩᱲᱤ ᱠᱚ ᱦᱩᱭᱩᱜ ᱠᱟᱱᱟ ᱓᱗,᱖᱘᱙᱾ ᱱᱚᱰᱮ ᱨᱮᱱ ᱡᱚᱛᱚ ᱵᱟᱹᱥᱤᱸᱫᱟ ᱟᱹᱛᱩ ᱨᱤᱱ ᱠᱟᱱᱟ ᱠᱚ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾

==ᱟᱹᱢᱟᱹᱞᱤ==
ᱵᱟᱝᱜᱤᱨᱤᱯᱳᱥᱤ ᱨᱮᱱᱟᱜ ᱵᱽᱞᱚᱠ ᱫᱚ ᱵᱟᱝᱜᱤᱨᱤᱯᱳᱥᱤᱹ ᱟᱨ  ᱛᱚᱦᱚᱥᱤᱞ ᱫᱚ ᱵᱟᱨ ᱰᱟᱸᱜᱩᱣᱟ ᱵᱟᱝᱜᱤᱨᱤᱯᱳᱥᱤ ᱨᱮ ᱢᱮᱱᱟᱜ-ᱟ ᱾ ᱵᱟᱝᱜᱤᱨᱤᱯᱳᱥᱤ ᱛᱚᱦᱚᱥᱤᱞ ᱨᱮ ᱗ ᱜᱚᱴᱟᱝ ᱟᱨ ᱟᱭᱤ ᱢᱚᱱᱰᱚᱲ ᱢᱮᱱᱟᱜ-ᱟ ᱡᱮᱢᱚᱱ ᱵᱟᱝᱜᱤᱨᱤᱯᱳᱥᱤ, ᱰᱩᱠᱨᱟ, ᱵᱟᱥᱤᱯᱤᱴᱷᱟ, ᱵᱷᱳᱲᱟᱜᱚᱰᱤᱭᱟ, ᱵᱚᱰᱚᱯᱚᱛᱷᱚᱨᱚ,ᱵᱚᱰᱚᱯᱷᱮᱬᱤ, ᱟᱨ ᱵᱤ ᱥᱤ ᱵᱩᱨ  ᱾ <ref>http://bhulekh.ori.nic.in/TahasilWebsite/TahasilInfo.aspx</ref>᱾ ᱵᱽᱞᱚᱠ ᱨᱮ ᱵᱟᱝᱜᱤᱨᱤᱯᱳᱥᱤ ᱨᱮᱜᱮ ᱢᱤᱫᱴᱟᱝ  ᱛᱷᱟᱱᱟ  ᱢᱮᱱᱟᱜ-ᱟ <ref>https://mayurbhanj.nic.in/police/</ref> ᱾ ᱵᱟᱝᱜᱤᱨᱤᱯᱳᱥᱤ ᱨᱮᱱᱟᱜ ᱰᱩᱠᱩᱨᱟ ᱨᱮ  ᱢᱤᱫ ᱜᱩᱥᱴᱤ ᱰᱟᱠᱛᱚᱨᱠᱷᱟᱱᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/89</ref> ᱾ ᱚᱱᱟ ᱥᱟᱶ ᱢᱟᱸᱠᱚᱰᱽᱠᱮᱸᱫᱟ, ᱠᱩᱥᱚᱞᱫᱟ,ᱨᱟᱬᱤᱵᱚᱸᱫᱷ,ᱥᱟᱸᱭᱠᱩᱲᱟ ᱨᱮ ᱯᱩᱭᱞᱩ ᱛᱤᱠᱪᱷᱟᱹ ᱛᱟᱞᱢᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/90</ref>᱾ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱠᱚᱨᱯᱳᱨᱮᱥᱚᱱ ᱵᱮᱸᱠ, ᱠᱟᱱᱟᱨᱟ ᱵᱮᱸᱠ, ᱭᱩᱠᱳ ᱵᱮᱸᱠ, ᱭᱩᱱᱟᱭᱴᱮᱰ ᱵᱮᱸᱠ ᱚᱯᱷ ᱤᱱᱰᱤᱭᱟ,ᱥᱴᱮᱴ ᱵᱮᱸᱠ ᱚᱯᱷ ᱤᱱᱰᱤᱭᱟ  ᱮᱢᱟᱱ ᱵᱮᱸᱠ ᱠᱚᱦᱚᱸ ᱱᱚᱣᱟ ᱵᱞᱚᱠ ᱨᱮ ᱢᱮᱱᱟᱜ-ᱟ ᱾

==ᱵᱟᱰᱟᱭᱡᱚᱝ ᱠᱟᱛᱷᱟ==

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
==ᱵᱟᱦᱨᱮ ᱡᱚᱱᱚᱲ==
*https://mayurbhanj.nic.in/
[[ᱛᱷᱚᱠ:ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱵᱽᱞᱚᱠ]]
