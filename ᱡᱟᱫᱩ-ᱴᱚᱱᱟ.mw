
[[File:Baldung Hexen 1508 kol.JPG|thumb|Baldung Hexen 1508 kol]]

[[File:Shona witch doctor (Zimbabwe).jpg|thumb|Shona witch doctor (Zimbabwe)]]


'''ᱡᱟᱫᱩ-ᱴᱚᱱᱟ''' ᱨᱮ ᱯᱟᱹᱛᱭᱟᱹᱣ ᱢᱮᱱᱟᱜ-ᱟ ᱡᱮ  ᱟᱥᱚᱞ ᱡᱟᱫᱩ ᱠᱟᱱᱟ ᱟᱨ ᱱᱚᱶᱟ ᱨᱮ ᱠᱚᱫᱟᱞ ᱧᱟᱢᱚᱜ ᱟ ᱟᱠᱟᱱᱟ ᱫᱟᱲᱮ ᱠᱷᱚᱱ ᱱᱚᱶᱟ ᱞᱟᱜᱟᱣ ᱠᱟᱹᱢᱤ ᱫᱟᱲᱮᱭᱟᱜ-ᱟᱢ᱾ ᱱᱚᱶᱟ ᱫᱚ ᱢᱤᱫ ᱞᱮᱠᱟᱱ ᱟᱸᱫᱷᱟ ᱯᱟᱹᱛᱭᱟᱹᱣ ᱠᱟᱱᱟ ᱟᱨ ᱱᱚᱶᱟ ᱨᱮ ᱪᱮᱫ ᱦᱚᱸ ᱥᱟᱬᱮᱥᱤᱭᱟ ᱩᱨᱩᱢ ᱵᱟᱹᱱᱩᱜ-ᱟ᱾
 
==ᱡᱟᱫᱩ ᱴᱚᱱᱟ ᱮᱢᱟᱱ ᱠᱚ ᱧᱩᱛᱩᱢ ᱨᱮ ᱥᱤᱧᱚᱛ ᱨᱮ ᱛᱤᱨᱞᱟ ᱵᱮ ᱵᱟᱹᱲᱤᱡ==
ᱥᱤᱧᱚᱛ ᱩᱯ ᱢᱟᱦᱟᱫᱣᱤᱯ ᱨᱮ ᱟᱭᱢᱟ ᱛᱟᱭᱱᱚᱢ ᱡᱟᱭᱜᱟ ᱨᱮ ᱪᱩᱲᱤᱱ ᱮᱢᱟᱱ ᱠᱚ ᱨᱮᱱᱟᱜ ᱞᱟᱹᱭ ᱯᱟᱨᱥᱟᱞ ᱥᱟᱨᱟ ᱫᱤᱱ ᱛᱤᱨᱞᱟ ᱴᱷᱮᱱ ᱜᱮ ᱵᱟᱬᱛᱤ ᱞᱮᱠᱟᱛᱮ ᱥᱟᱡᱟ ᱮᱢᱟ ᱠᱚ ᱨᱮᱱᱟᱜ ᱢᱟᱹᱱ ᱟᱹᱨᱤ ᱦᱮᱡ ᱟᱠᱟᱱᱟ᱾  ᱱᱚᱶᱟ ᱠᱷᱟᱱ ᱡᱩᱫᱟᱹ ᱡᱩᱫᱟᱹ ᱡᱟᱭᱜᱟ ᱨᱮ ᱡᱩᱫᱟᱹ-ᱡᱩᱫᱟᱹ ᱧᱩᱛᱩᱢ ᱛᱮᱠᱚ ᱵᱟᱰᱟᱭᱚᱜ ᱠᱟᱱᱟ ᱡᱮᱞᱮᱠᱟ ᱪᱩᱲᱤᱱ, ᱰᱟᱹᱱ, ᱰᱟᱹᱠᱤᱱ ᱟᱨ ᱥᱟᱠᱟᱱ ᱮᱢᱟᱱ᱾ ᱨᱟᱡᱽᱥᱛᱷᱟᱱ ᱟᱭᱢᱟ ᱮᱢᱟᱱ ᱡᱟᱭᱜᱟ ᱠᱚᱨᱮ  ᱱᱩᱠᱩ ᱰᱟᱠᱟᱬ ᱟᱹᱨᱤ ᱧᱩᱛᱩᱢ ᱛᱮ ᱦᱚᱸ ᱠᱚ ᱵᱟᱰᱟᱭᱚᱜ ᱠᱟᱱᱟ᱾ ᱱᱚᱶᱟ ᱢᱤᱫ ᱢᱟᱨᱮ ᱟᱹᱨᱤ ᱠᱟᱱᱟ, ᱡᱟᱦᱟᱸ ᱫᱚ ᱢᱟᱱᱟ ᱠᱟᱱᱟ ᱡᱮ ᱡᱟᱦᱟᱸᱭ ᱛᱤᱨᱞᱟ ᱢᱚᱸᱛᱨᱚ- ᱵᱤᱫᱷᱟ ᱵᱟᱰᱟᱭ ᱮᱫᱟᱭ ᱡᱟᱦᱟᱸ ᱫᱚ ᱠᱟᱹᱴᱤᱡ ᱜᱤᱫᱽᱨᱟᱹ ᱟᱨ  ᱱᱟᱶᱟ ᱵᱟᱯᱞᱟ ᱟᱱ ᱵᱟᱹᱦᱩ ᱠᱩᱲᱤ ᱡᱟᱶᱟᱭ ᱠᱚᱲᱟ ᱠᱚᱭ ᱡᱚᱢ ᱮᱫ ᱠᱚᱣᱟ᱾ ᱟᱥᱚᱞ ᱞᱮᱠᱟᱛᱮ ᱱᱚᱶᱟ ᱟᱹᱨᱤ ᱮᱴᱟᱜ ᱡᱟᱹᱛ ᱨᱮᱦᱚᱸ ᱢᱮᱱᱟᱜ ᱠᱚᱣᱟ ᱡᱟᱦᱟᱸ ᱫᱚ ᱫᱤᱠᱩ ᱠᱚᱴᱷᱮᱱ ᱢᱮᱱᱠᱷᱟᱱ ᱫᱤᱠᱩ ᱠᱚᱣᱟᱜ ᱞᱟᱹᱭ ᱫᱚ ᱟᱵᱚ ᱟᱹᱫᱤᱵᱟᱹᱥᱤ ᱨᱮᱜᱮ ᱠᱚ ᱧᱟᱢᱚᱜ ᱼᱟ,  ᱥᱟᱱᱟᱢ ᱠᱷᱚᱱ ᱢᱟᱲᱟᱝ ᱱᱚᱶᱟ ᱟᱹᱨᱤ ᱨᱮᱱᱟᱜ ᱵᱟᱰᱟᱭ ᱨᱟᱡᱽᱥᱛᱷᱟᱱ ᱨᱮᱱᱟᱜ ᱩᱫᱚᱭᱯᱩᱨ ᱴᱚᱴᱷᱟ ᱨᱮ ᱠᱷᱮᱨᱣᱟᱰᱟ ᱡᱟᱭᱜᱟ ᱨᱮ ᱟᱸᱜᱨᱮᱡ ᱠᱢ ᱠᱚ ᱵᱟᱰᱟᱭ ᱧᱟᱢ ᱞᱮᱫ ᱛᱟᱦᱮᱱ᱾

ᱰᱟᱹᱱ ᱟᱹᱨᱤ ᱵᱤᱦᱟᱨᱤ ᱨᱮ ᱟᱭᱢᱟ ᱡᱟᱭᱜᱟ ᱨᱮ ᱱᱤᱛᱦᱚᱸ ᱟᱭᱢᱟ ᱯᱟᱨᱥᱟᱞ ᱵᱟᱰᱟᱭ ᱢᱮᱱᱟᱜ-ᱟ  ᱱᱚᱶᱟ ᱨᱮ ᱡᱟᱫᱩ ᱧᱩᱛᱩᱢ ᱛᱮ ᱛᱤᱨᱞᱟ ᱟᱭᱚ ᱦᱚᱲ ᱠᱚ ᱵᱚᱸᱜᱟ ᱚᱪᱚᱜ ᱠᱟᱱᱟ᱾
ᱩᱛᱛᱚᱨ ᱯᱨᱟᱫᱮᱥᱷ ᱨᱮ ᱦᱚᱸ ᱱᱚᱸᱠᱟᱱ  ᱱᱚᱸᱠᱟ ᱜᱮ ᱠᱚ ᱵᱚᱸᱜᱟ ᱮᱫ ᱠᱚᱣᱟ᱾ 

==ᱵᱮ ᱵᱟᱹᱲᱤᱡ ᱟᱹᱨᱤ==
ᱟᱸᱫᱷᱟ ᱯᱟᱹᱛᱭᱟᱹᱣ ᱨᱮᱱᱟᱜ ᱵᱷᱟᱭᱟᱸᱠᱟᱨ ᱜᱚᱡ ᱦᱚᱸ ᱦᱩᱭᱩᱜ ᱠᱟᱱᱟ᱾
ᱥᱮᱞᱮᱫ ᱨᱟᱥᱴᱨᱚ ᱥᱟᱶ ᱫᱚ ᱠᱤᱪᱷᱩ ᱥᱮᱨᱢᱟ ᱢᱟᱲᱟᱝ ᱢᱤᱫ  ᱨᱤᱯᱚᱨᱴ ᱮ ᱥᱚᱫᱚᱨ ᱞᱮᱫ ᱛᱟᱦᱮᱱ, ᱡᱟᱦᱟᱸ ᱫᱚ ᱥᱤᱧᱚᱛ ᱨᱮ ᱑᱙᱘᱗ ᱠᱷᱚᱱ ᱥᱮ ᱒᱐᱐᱓ ᱦᱟᱹᱵᱤᱡ ᱛᱮ ᱒ ᱜᱮᱥᱟᱭ ᱕᱕᱖ ᱛᱤᱨᱞᱟ ᱠᱚ ᱰᱟᱹᱱ ᱥᱮ ᱪᱩᱲᱤᱱ ᱢᱮᱱ ᱠᱟᱛᱮᱜ ᱜᱚᱡᱽ ᱨᱮᱱᱟᱜ ᱠᱟᱛᱷᱟ ᱠᱚ ᱢᱮᱱ ᱞᱮᱫ ᱛᱟᱦᱮᱱ᱾  ᱱᱚᱶᱟ ᱜᱚᱡᱽ ᱞᱟᱹᱜᱤᱫ ᱢᱟᱢᱞᱟ ᱨᱮ ᱡᱷᱟᱨᱠᱷᱚᱱᱰ ᱨᱤᱱ ᱥᱟᱱᱟᱢ ᱠᱷᱚᱱ ᱞᱟᱦᱟ ᱨᱮ ᱢᱮᱱᱟᱜ ᱠᱚᱣᱟ᱾ ᱫᱚᱥᱟᱨ ᱨᱮ ᱫᱚ ᱚᱲᱤᱥᱟ ᱟᱨ ᱛᱮᱥᱟᱨ ᱨᱮᱫᱚ ᱥᱟᱛᱟᱢ ᱨᱮᱫᱚ ᱛᱟᱢᱤᱞ ᱱᱟᱰᱩ  ᱨᱤᱱ ᱢᱮᱱᱟᱜ ᱠᱚᱣᱟ᱾ ᱢᱤᱫ ᱨᱤᱯᱚᱨᱴ ᱠᱷᱚᱵᱚᱨ ᱵᱟᱰᱟᱭ ᱞᱮᱠᱟᱛᱮ ᱟᱨ ᱢᱤᱫ ᱫᱚᱥᱟᱨ  ᱠᱷᱚᱵᱚᱨ ᱞᱮᱠᱟᱛᱮ ᱥᱤᱧᱚᱛ ᱨᱮ ᱒᱐᱑᱑ ᱨᱮ ᱒᱔᱐, ᱒᱐᱑᱒ ᱨᱮ ᱑᱑᱙, ᱒᱐᱑᱓ ᱑᱖᱐ ᱜᱚᱡᱽ ᱟᱸᱫᱷᱟ ᱯᱟᱹᱛᱭᱟᱹᱣ ᱧᱩᱛᱩᱢ ᱛᱮ ᱦᱩᱭ ᱟᱠᱟᱱᱟ᱾ ᱮᱠᱞᱟ ᱡᱷᱟᱨᱠᱷᱚᱱᱰ ᱨᱮ ᱒ᱯᱯ᱑ ᱠᱷᱚᱱ ᱒᱐᱑᱕ ᱦᱟᱹᱵᱤᱡ ᱯᱩᱱ ᱜᱮᱥᱟᱭ ᱛᱤᱨᱞᱟ ᱠᱚ ᱜᱚᱡ ᱟᱠᱟᱫ ᱠᱚᱣᱟ ᱟᱸᱫᱷᱟ ᱯᱟᱹᱛᱭᱟᱹᱣ ᱛᱮ ᱠᱚ ᱯᱨᱮᱨᱤᱛ ᱟᱠᱟᱱ ᱛᱟᱦᱮᱱ᱾
==ᱥᱟᱹᱠᱷᱭᱟᱹᱛ==

==ᱵᱟᱦᱨᱮ ᱡᱚᱱᱚᱲ==
ᱡᱟᱫᱩ-ᱴᱚᱱᱟ
