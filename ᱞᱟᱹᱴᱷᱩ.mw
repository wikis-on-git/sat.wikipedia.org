[[File:ନଟୁ.jpg|thumb|ᱞᱟᱹᱴᱷᱩ ᱟᱨ ᱚᱱᱟᱨᱮ ᱵᱮᱵᱷᱟᱨᱚᱜ ᱠᱟᱱ ᱥᱩᱛᱟᱹᱢ]]

'''ᱞᱟᱹᱴᱷᱩ''' ᱮᱱᱮᱡ ᱫᱚ [[ᱥᱤᱧᱚᱛ]] ᱟᱨ [[ᱯᱟᱠᱤᱥᱛᱟᱱ]] ᱨᱮᱱᱟᱜ ᱢᱟᱨᱮ ᱮᱱᱮᱡ ᱠᱟᱱᱟ ᱾ <ref>http://www.udaipurtimes.com/8-most-popular-childhood-games-you-stopped-playing/</ref> ᱱᱚᱶᱟ ᱮᱱᱮᱡ ᱫᱚ ᱡᱟᱹᱥᱛᱤ ᱠᱟᱛᱮ ᱟᱹᱛᱩ ᱫᱤᱥᱚᱢ ᱨᱮᱠᱚ ᱮᱱᱮᱡ-ᱟ ᱾ ᱦᱤᱸᱫᱤ ᱟᱨ ᱩᱨᱫᱩ ᱯᱟᱹᱨᱥᱤ ᱛᱮ ᱫᱚ ''ᱞᱚᱴᱴᱩ'' ᱠᱚ ᱢᱮᱛᱟᱜ-ᱟ ᱾ ᱠᱚᱱᱱᱚᱰ ᱟᱨ ᱛᱟᱢᱤᱞ ᱯᱟᱹᱨᱥᱤ ᱛᱮ ᱫᱚ 'ᱵᱚᱢᱵᱚᱨᱚᱢ' ᱮᱱᱮᱡ  ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ <ref>http://www.traditionalgames.in/home/property-games/bambaram-pamparam</ref> ᱞᱟᱹᱴᱷᱩ ᱫᱚ ᱠᱟᱴ ᱛᱮ ᱠᱚ ᱛᱮᱭᱟᱨᱟ᱾ ᱱᱚᱣᱟ ᱨᱮᱱᱟᱜ ᱪᱮᱛᱟᱱ ᱯᱟᱦᱴᱟ ᱫᱚ ᱚᱵᱽᱨᱚ ᱟᱨ ᱞᱟᱛᱟᱨ ᱥᱮᱫ ᱫᱚ ᱜᱚᱡᱟᱜ ᱜᱮ ᱾ ᱞᱟᱛᱟᱨ ᱯᱟᱴᱷᱟ ᱨᱮ ᱢᱤᱫ ᱡᱤᱞᱤᱧ ᱜᱚᱡᱟᱜ ᱠᱟᱹᱱᱴᱤ ᱠᱚ ᱞᱟᱜᱟᱣ ᱠᱟᱜ-ᱟ ᱾ ᱱᱚᱣᱟ ᱠᱟᱹᱱᱴᱤ ᱨᱮᱱᱟᱜ ᱥᱚᱦᱚᱫ ᱛᱮ ᱞᱟᱹᱴᱷᱩ ᱫᱚ ᱟᱹᱪᱩᱨᱚᱜ-ᱟ ᱾ ᱞᱟᱹᱴᱷᱩ ᱨᱮᱱᱟᱜ ᱞᱟᱛᱟᱨ ᱠᱷᱚᱱ ᱵᱟᱵᱮᱨ ᱛᱮ ᱪᱮᱛᱟᱱ ᱦᱟᱹᱵᱤᱡ ᱜᱩᱲᱭᱟᱹᱣ ᱠᱟᱛᱮ ᱚᱛ ᱨᱮ ᱪᱟᱯᱟᱫ ᱟᱨ ᱵᱟᱵᱮᱨ ᱫᱚ ᱟᱯᱱᱟᱨ ᱥᱮᱫ ᱚᱨ ᱞᱮᱠᱷᱟᱱ ᱞᱟᱹᱴᱷᱩ ᱫᱚ ᱟᱹᱰᱤ ᱜᱷᱟᱹᱲᱤᱠ-ᱮ ᱟᱹᱪᱩᱨᱚᱜ-ᱟ ᱾ ᱱᱚᱣᱟ ᱟᱹᱪᱩᱨᱚᱜ ᱠᱟᱱ ᱚᱠᱛᱚ ᱨᱮ ᱵᱟᱵᱮᱨ ᱛᱮ ᱛᱩᱞ ᱨᱟᱠᱟᱜ ᱠᱟᱛᱮ ᱛᱤᱨᱮ ᱫᱚᱦᱚ ᱞᱮᱠᱷᱟᱱ ᱦᱚᱸ ᱟᱹᱪᱩᱨᱚᱜ ᱠᱮᱭᱟᱭ ᱾ <ref>http://www.indiavilas.com/kidscorner/kidsindia.asp?K=Lattu&t=ff</ref>

==ᱨᱟᱭᱨᱤᱛ==

[[File:Pião de corda.JPG|thumb|ᱟᱹᱪᱩᱨᱚᱜ ᱠᱟᱱ ᱚᱠᱛᱚ ᱨᱮ

ᱞᱟᱹᱴᱷᱩ ᱮᱱᱮᱡ ᱨᱮ ᱫᱚ ᱡᱟᱦᱟᱸ ᱛᱤᱱᱟᱹᱜ ᱦᱚᱲ ᱜᱮ ᱠᱚ ᱮᱱᱮᱡ ᱫᱟᱲᱮᱭᱟᱜ-ᱟ ᱾ ᱡᱚᱛᱚ ᱠᱷᱮᱞᱚᱸᱰᱤᱭᱟ ᱞᱟᱹᱴᱷᱩ ᱠᱚ ᱟᱹᱪᱩᱨ ᱠᱚᱣᱟ ᱟᱨ ᱵᱟᱵᱮᱨ ᱛᱮ ᱠᱚ ᱚᱨ ᱨᱟᱠᱟᱵ ᱠᱚᱣᱟ ᱾ ᱛᱤ ᱨᱮ ᱨᱟᱠᱟᱵ ᱦᱚᱨᱟ ᱫᱚ "ᱦᱟᱹᱯᱩᱜ" ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱡᱟᱦᱟᱸᱭ ᱠᱷᱮᱞᱚᱸᱰᱤᱭᱟᱹ ᱦᱟᱹᱯᱩᱜ ᱨᱮᱭ ᱛᱟᱭᱚᱢᱚᱜ-ᱟ, ᱩᱱᱤᱭᱤᱡ ᱞᱟᱹᱴᱷᱩ ᱫᱚ ᱢᱤᱫ ᱜᱩᱞᱟᱹᱭ ᱜᱟᱨ ᱛᱟᱞᱟ ᱠᱮ ᱠᱚ  ᱫᱚᱦᱚ ᱭᱮᱭᱟ  ᱟᱨ ᱩᱱᱩ ᱠᱚ ᱟᱜᱷᱟᱛ ᱞᱟᱹᱜᱤᱫ ᱠᱚ ᱨᱤᱠᱟᱹᱭᱟ ᱟᱨ ᱚᱱᱟ ᱜᱩᱞᱟᱹᱭ ᱠᱷᱚᱱ ᱚᱰᱚᱠ ᱞᱟᱹᱜᱤᱫ ᱠᱚ ᱨᱤᱠᱟᱹᱭᱟ ᱾ ᱞᱟᱹᱴᱷᱩ ᱜᱩᱞᱟᱹᱭ ᱠᱷᱚᱱᱮ ᱚᱰᱚᱠ ᱞᱮᱱ ᱠᱷᱟᱱ ᱡᱚᱛᱚ ᱦᱚᱲ ᱟᱨ ᱫᱚᱦᱲᱟ ᱦᱟᱹᱯᱩᱜ ᱦᱩᱭ ᱟᱠᱚᱣᱟ ᱾ 

==ᱵᱟᱹᱲᱤᱡ ᱫᱤᱥᱟᱹ==
ᱱᱚᱣᱟ ᱮᱱᱮᱡ ᱨᱮ ᱨᱟᱹᱥᱠᱟᱹ ᱡᱟᱦᱟᱸ ᱞᱮᱠᱟ ᱢᱮᱱᱟᱜ-ᱟ ᱚᱱᱠᱟ ᱜᱮ ᱵᱟᱹᱲᱤᱡ ᱫᱤᱥᱟᱹ ᱦᱚᱸ ᱢᱮᱱᱟᱜ-ᱟ ᱾ ᱢᱤᱢᱤᱫ ᱫᱷᱟᱣ ᱥᱩᱛᱟᱹᱢ ᱪᱷᱟᱸᱫᱟ ᱞᱮᱱ ᱠᱷᱟᱱ ᱩᱱᱤ ᱞᱟᱹᱴᱷᱩ ᱫᱚ ᱚᱛ ᱨᱮ ᱵᱟᱝ ᱧᱩᱨ ᱠᱟᱛᱮ ᱟᱯᱱᱟᱨ ᱥᱮᱫ ᱜᱮ ᱦᱤᱡᱩᱜ-ᱟ ᱾ ᱚᱱᱠᱟᱛᱮ ᱦᱚᱲᱢᱚ ᱨᱮ ᱵᱟᱡᱟᱣ ᱦᱚᱸ ᱫᱟᱲᱮᱭᱟᱜ-ᱟ ᱾ ᱟᱨ ᱞᱟᱹᱴᱷᱩ ᱪᱟᱯᱟᱫ ᱚᱠᱛᱚ ᱨᱮᱦᱚᱸ ᱮᱴᱟᱜ ᱥᱮᱫ ᱯᱷᱟᱹᱱᱴᱤᱞ ᱠᱟᱛᱮ ᱦᱚᱲ ᱦᱚᱸ ᱵᱟᱡᱟᱣ ᱮᱢᱟᱱᱚᱜ ᱜᱮᱭᱟ ᱾ 

==ᱵᱟᱨᱦᱮ ᱡᱚᱱᱚᱲ==

* [http://ramakjn.blogspot.com/2006_05_01_ramakjn_archive.html Indian Character]
* 
==ᱥᱟᱹᱠᱷᱭᱟᱹᱛ==


[[Category:!Main category]]
[[Category:Game]]
