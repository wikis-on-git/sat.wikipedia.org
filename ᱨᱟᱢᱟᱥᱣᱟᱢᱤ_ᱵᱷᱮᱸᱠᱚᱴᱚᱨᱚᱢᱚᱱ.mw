{{Infobox Officeholder
| name = ᱨᱟᱢᱟᱥᱣᱟᱢᱤ ᱵᱮᱝᱠᱚᱴᱚᱨᱟᱢᱚᱱ
| caption = 
| image = R Venkataraman.jpg
| office = ᱘ ᱟᱹᱱᱤᱡ [[ᱥᱤᱧᱚᱛ ᱫᱤᱥᱚᱢ ᱜᱚᱢᱠᱚ]]
| primeminister = [[ᱨᱟᱡᱤᱵᱽ ᱜᱟᱱᱫᱷᱤ]]<br>[[ᱣᱤ. ᱯᱤ. ᱥᱤᱝ]]<br>[[ᱪᱚᱸᱫᱽᱨᱚ ᱥᱮᱠᱷᱚᱨ]]<br>[[ᱯᱤ. ᱣᱤ. ᱱᱚᱨᱚᱥᱤᱢᱦᱟ ᱨᱟᱣ]]
| vicepresident = [[ᱥᱚᱝᱠᱚᱨ ᱫᱚᱭᱟᱞ ᱥᱚᱨᱢᱟ]]
| term_start = ᱒᱕ ᱡᱩᱞᱟᱭ ᱑᱙᱘᱗
| term_end = ᱒᱕ ᱡᱩᱞᱟᱭ ᱑᱙᱙᱒
| predecessor = [[ᱡᱮᱭᱞ ᱥᱤᱝ]]
| successor = [[ᱥᱚᱝᱠᱚᱨ ᱫᱚᱭᱟᱞ ᱥᱚᱨᱢᱟ]]
| office2 = ᱗ ᱟᱹᱱᱤᱡ [[ᱥᱤᱧᱚᱛ ᱡᱚᱜᱚ ᱫᱤᱥᱚᱢ ᱜᱚᱢᱠᱮ]]
| president2 = [[ᱡᱮᱭᱞ ᱥᱤᱝ]]
| primeminister2 = [[ᱤᱱᱫᱤᱨᱟ ᱜᱟᱱᱫᱷᱤ]]<br>[[ᱨᱟᱡᱤᱵᱽ ᱜᱟᱱᱫᱷᱤ]]
| term_start2 = ᱓᱑ ᱚᱜᱚᱥᱴ ᱑᱙᱘᱔
| term_end2 = ᱒᱔ ᱡᱩᱞᱟᱭ ᱑᱙᱘᱗
| predecessor2 = [[ᱢᱚᱦᱚᱢᱚᱫᱽ ᱦᱤᱫᱟᱭᱟᱛᱩᱞᱞᱟᱦ]]
| successor2 = [[ᱥᱚᱝᱠᱚᱨ ᱫᱚᱭᱟᱞ ᱥᱚᱨᱢᱟ]]
| office3 = [[Minister for Home Affairs (India)|Minister of Home Affairs]]
| primeminister3 = [[ᱤᱱᱫᱤᱨᱟ ᱜᱟᱱᱫᱷᱤ]]
| term_start3 = ᱒᱒ ᱡᱩᱱ ᱑᱙᱘᱒
| term_end3 = ᱒ ᱥᱮᱯᱴᱮᱢᱵᱚᱨ ᱑᱙᱘᱒
| predecessor3 = [[ᱡᱮᱭᱞ ᱥᱤᱝ]]
| successor3 = [[ᱯᱨᱚᱠᱟᱥ ᱪᱚᱸᱫᱽᱨᱚ ᱥᱮᱴᱷᱤ]]
| office4 = [[Minister of Defence (India)|Minister of Defence]]
| primeminister4 = [[ᱤᱱᱫᱤᱨᱟ ᱜᱟᱱᱫᱷᱤ]]
| term_start4 = ᱑᱕ ᱡᱟᱱᱩᱣᱟᱨᱤ ᱑᱙᱘᱒
| term_end4 = ᱒ ᱚᱜᱚᱥᱴ ᱑᱙᱘᱔
| predecessor4 = [[ᱤᱱᱫᱤᱨᱟ ᱜᱟᱱᱫᱷᱤ]]
| successor4 = [[ᱥᱚᱝᱠᱚᱨᱨᱟᱣ ᱪᱚᱣᱚᱱ]]
| office5 = [[Minister of Finance (India)|Minister of Finance]]
| primeminister5 = [[ᱤᱱᱫᱤᱨᱟ ᱜᱟᱱᱫᱷᱤ]]
| term_start5 = ᱑᱔ ᱡᱟᱱᱩᱣᱟᱨᱤ ᱑᱙᱘᱐
| term_end5 = ᱑᱕ ᱡᱟᱱᱩᱣᱟᱨᱤ ᱑᱙᱘᱒
| predecessor5 = [[ᱦᱮᱢᱵᱚᱛᱤ ᱱᱚᱱᱫᱚᱱ ᱵᱚᱦᱩᱜᱩᱱᱟ]]
| successor5 = [[ᱯᱨᱚᱱᱚᱵᱽ ᱢᱩᱠᱷᱚᱨᱡᱤ]]
| birth_name = ᱨᱟᱢᱟᱥᱣᱟᱢᱤ ᱵᱮᱝᱠᱚᱴᱚᱨᱟᱢᱚᱱ
| birth_date = {{birth date|df=yes|1910|12|4}}
| birth_place = [[ᱨᱟᱡᱟᱢᱚᱫᱚᱱ]], [[ᱢᱟᱫᱽᱨᱟᱥ ᱯᱨᱮᱥᱤᱰᱮᱱᱥᱤ]], [[British Raj|ᱵᱽᱨᱤᱴᱤᱥ ᱤᱱᱰᱤᱭᱟ]]<br/>(ᱱᱤᱛᱚᱜ ᱫᱚ [[ᱛᱟᱢᱤᱞᱱᱟᱰᱩ]], [[ᱥᱤᱧᱚᱛ]])
| death_date = {{death date and age|df=yes|2009|1|27|1910|12|4}}
| death_place = [[ᱱᱟᱶᱟ ᱫᱤᱞᱞᱤ]], [[ᱥᱤᱧᱚᱛ]]
| party = [[ᱤᱱᱰᱤᱭᱟᱱ ᱱᱮᱥᱱᱟᱞ ᱠᱚᱸᱜᱽᱨᱮᱥ]]
| spouse = [[ᱡᱟᱱᱚᱠᱤ ᱵᱮᱝᱠᱚᱴᱚᱨᱟᱢᱚᱱ]]
| children = {{unbulleted list|ᱯᱚᱫᱽᱢᱟ ᱵᱮᱝᱠᱚᱴᱚᱨᱟᱢᱚᱱ|ᱵᱤᱡᱚᱭᱟ ᱨᱟᱢᱚᱪᱚᱸᱫᱽᱨᱚᱱ||ᱞᱚᱠᱥᱢᱤ ᱵᱮᱝᱠᱚᱴᱮᱥᱟᱱ}}
| alma_mater = [[ᱞᱳᱭᱳᱞᱟ ᱢᱟᱨᱟᱝ ᱵᱤᱨᱫᱟᱹᱜᱟᱲ, Chennai| 
ᱞᱳᱭᱳᱞᱟ ᱢᱟᱨᱟᱝ ᱵᱤᱨᱫᱟᱹᱜᱟᱲ]], [[ᱢᱟᱫᱽᱨᱟᱥ ᱡᱮᱜᱮᱛ ᱵᱤᱨᱫᱟᱹᱜᱟᱲ]]
| profession = {{hlist|[[ᱩᱠᱤᱞ]]|[[ᱨᱟᱡᱽᱟᱹᱨᱤᱭᱟᱹ]]}}
| signature = Ramaswamy Venkataraman's Autograph.jpg
}}

'''ᱨᱟᱢᱟᱥᱣᱟᱢᱤ ᱵᱷᱮᱸᱠᱚᱴᱚᱨᱟᱢᱚᱱ''' (᱔ ᱰᱤᱥᱮᱢᱵᱚᱨ ᱑᱙᱑᱐-᱒᱖ ᱡᱟᱱᱩᱣᱟᱨᱤ ᱒᱐᱐᱙) ᱫᱚ [[ᱥᱤᱧᱚᱛ]] ᱨᱤᱱᱤᱡ ᱘ ᱟᱹᱱᱤᱡ ᱫᱤᱥᱚᱢ ᱜᱚᱢᱠᱮᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱑᱙᱘᱗ ᱠᱷᱚᱱ ᱑᱙᱙᱒ ᱦᱟᱹᱵᱤᱡ ᱱᱚᱶᱟ ᱛᱷᱟᱱᱚᱛ ᱨᱮᱭ ᱛᱟᱦᱮᱸ ᱠᱟᱱᱟ ᱾ ᱫᱤᱥᱚᱢ ᱫᱚᱢᱠᱮ ᱵᱮᱱᱟᱣᱜ ᱞᱟᱦᱟᱨᱮ ᱟᱡ ᱫᱚ ᱔ ᱥᱮᱨᱢᱟ ᱦᱟᱹᱵᱤᱡ [[ᱥᱤᱧᱚᱛ]] ᱨᱤᱱᱤᱡ ᱡᱚᱜᱚ ᱫᱤᱥᱚᱢ ᱜᱚᱢᱠᱮ ᱞᱮᱠᱟᱛᱮ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱵᱟᱞᱮ ᱢᱟᱦᱟᱸ ᱒᱖ ᱡᱟᱱᱩᱣᱟᱨᱤ ᱦᱤᱞᱚᱜ ᱟᱹᱰᱤ ᱫᱤᱱ ᱟᱡᱟᱨ ᱛᱟᱭᱚᱢ ᱟᱡᱟᱜ ᱡᱤᱣᱤᱵᱟᱹᱛᱤ ᱫᱚ ᱤᱬᱤᱡ ᱞᱮᱱ ᱛᱟᱦᱮᱸᱫ ᱾ ᱩᱱ ᱡᱚᱦᱚᱜ ᱩᱱᱤ ᱫᱚ ᱗᱙ ᱵᱚᱨᱥᱚ ᱨᱤᱱᱤᱡ ᱮ ᱛᱟᱦᱮᱸ ᱠᱟᱱᱟ ᱾ ᱫᱤᱥᱚᱢ ᱜᱚᱢᱠᱮ, ᱡᱚᱜᱚ ᱫᱤᱥᱚᱢ ᱜᱚᱢᱠᱮ ᱟᱨ ᱢᱟᱨᱟᱝ ᱢᱚᱱᱛᱨᱤ ᱥᱟᱶᱛᱮ ᱫᱤᱥᱚᱢ ᱡᱟᱠᱟᱛ ᱨᱤᱱ ᱟᱹᱰᱤᱜᱟᱱ ᱨᱟᱡᱽᱟᱹᱨᱤ ᱱᱮᱛᱟ ᱠᱚ ᱟᱡᱟᱜ ᱜᱩᱨ ᱚᱠᱛᱚ ᱨᱮ ᱫᱩᱠ ᱠᱚ ᱥᱚᱫᱚᱨ ᱞᱮᱫ-ᱟ ᱾ ᱩᱱᱤ ᱒ ᱺ ᱓᱐ ᱴᱟᱲᱟᱝ ᱨᱮ [[ᱫᱤᱞᱞᱤ]] ᱨᱮ ᱥᱮᱱᱟ ᱟᱜ ᱨᱤᱥᱚᱨᱪ ᱮᱸᱰ ᱨᱮᱯᱷᱨᱚᱞ ᱦᱟᱥᱯᱟᱛᱟᱞ ᱨᱮ ᱢᱩᱪᱟᱹᱫ ᱥᱟᱦᱮᱫ ᱮ ᱤᱫᱤ ᱞᱮᱫ-ᱟ ᱾ ᱩᱱᱤ ᱫᱚ ᱨᱟᱪᱟᱦᱚᱨ ᱨᱮ ᱤᱱᱯᱷᱮᱠᱥᱮᱱ (ᱭᱩᱨᱳᱥᱮᱯᱥᱤᱥ) ᱨᱮᱱᱟᱜ ᱮᱴᱠᱮᱴᱚᱬᱮ ᱛᱟᱭᱚᱢ ᱪᱟᱞᱣᱮᱱ ᱑᱒ ᱡᱟᱱᱩᱣᱟᱨᱤ ᱫᱚ ᱦᱟᱥᱯᱟᱛᱟᱞ ᱨᱮᱠᱚ ᱵᱷᱩᱨᱛᱤ ᱞᱮᱫᱮ ᱛᱟᱦᱮᱸᱫ ᱾ ᱩᱱᱤ ᱥᱟᱦᱮᱫ ᱮᱴᱠᱮᱴᱚᱬᱮ ᱟᱡᱟᱨ ᱨᱮᱦᱚᱸ ᱯᱟᱲᱟᱣ ᱮ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱠᱟᱹᱢᱤᱠᱛᱚ ᱫᱚ ᱑᱙᱘᱗ ᱠᱷᱚᱱ ᱑᱙᱙᱒ ᱦᱟᱹᱵᱤᱡ ᱛᱟᱦᱮᱸ ᱠᱟᱱᱟ ᱾ ᱫᱤᱥᱚᱢ ᱜᱚᱢᱠᱮ ᱛᱷᱟᱱᱚᱛ ᱨᱮ ᱫᱩᱲᱩᱵ ᱞᱟᱦᱟ ᱨᱮ ᱵᱷᱮᱸᱠᱚᱴᱚᱨᱟᱢᱚᱱ ᱫᱚ ᱥᱩᱯᱩᱨ ᱯᱩᱱ ᱥᱮᱨᱢᱟ ᱦᱟᱹᱵᱤᱡ ᱫᱤᱥᱚᱢ ᱨᱤᱱᱤᱡ ᱡᱚᱜᱚ ᱫᱤᱥᱚᱢ ᱜᱚᱢᱠᱮ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ <ref>http://newsinhindi.freshnews.in/?p=13839</ref>

== ᱮᱛᱚᱦᱚᱵ ᱡᱤᱭᱚᱱ ==

ᱵᱷᱮᱸᱠᱚᱴᱚᱨᱟᱢᱚᱱ ᱟᱜ ᱡᱟᱱᱟᱢ ᱫᱚ ᱔ ᱰᱤᱥᱮᱢᱵᱚᱨ ᱑᱙᱑᱐ ᱨᱮ [[ᱛᱟᱢᱤᱞᱱᱟᱰᱩ]] ᱨᱮ ᱪᱚᱸᱡᱚᱣᱨ ᱥᱩᱨ ᱨᱮᱱᱟᱜ ᱯᱚᱴᱴᱩᱠᱳᱴᱴᱚᱭ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱩᱱᱤᱭᱟᱜ ᱵᱟᱹᱲᱛᱤ ᱥᱮᱪᱮᱫ ᱫᱚ ᱨᱟᱡᱽᱜᱟᱲ [[ᱪᱮᱱᱱᱟᱭ]] (ᱩᱱ ᱡᱚᱦᱚᱜ ᱢᱟᱫᱽᱨᱟᱥ) ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ <ref>http://aajtak.itgo.in/index.php?option=com_content&task=view&id=6622&Itemid=1&sectionid=13&secid=0</ref> ᱩᱱᱤ ᱫᱚ ᱠᱟᱹᱣᱰᱤᱟᱹᱨᱤ ᱨᱮ ᱥᱚᱱᱮᱨᱥᱤᱫᱽ ᱢᱟᱹᱱᱦᱤᱥᱤᱨ ᱢᱟᱫᱽᱨᱟᱥ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱮ ᱟᱢᱮᱴ ᱞᱮᱫ-ᱟ ᱾ ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱢᱟᱫᱽᱨᱟᱥ ᱨᱮᱱᱟᱜ ᱜᱮ ᱞᱚ ᱠᱚᱞᱮᱡᱽ ᱠᱷᱚᱱ ᱠᱟᱱᱩᱱ ᱮ ᱯᱟᱲᱦᱟᱣ ᱮᱱᱟ ᱾ ᱥᱮᱪᱮᱫ ᱥᱟᱹᱛ ᱠᱮᱫ ᱛᱟᱭᱚᱢ ᱩᱱᱤ ᱫᱚ ᱢᱟᱫᱽᱨᱟᱥ ᱩᱱᱩᱥᱩᱞ ᱫᱚᱨᱵᱟᱨᱜᱟᱲ ᱨᱮ ᱥᱮᱨᱢᱟ ᱑᱙᱓᱕ ᱠᱷᱚᱱ ᱩᱠᱤᱞᱟᱹᱛᱤᱭ ᱮᱛᱚᱦᱚᱵ ᱠᱮᱫ-ᱟ ᱟᱨ ᱑᱙᱕᱑ ᱠᱷᱚᱱ ᱩᱱᱤ ᱫᱚ ᱞᱟᱯᱷᱟᱝ ᱫᱚᱨᱵᱟᱨᱜᱟᱲ ᱨᱮ ᱩᱠᱤᱞᱟᱹᱛᱤᱭ ᱮᱛᱚᱦᱚᱵ ᱠᱮᱫ-ᱟ ᱾ ᱩᱠᱤᱞᱟᱹᱛᱤ ᱚᱠᱛᱚ ᱨᱮᱜᱮ ᱩᱱᱤ ᱫᱚ ᱫᱤᱥᱚᱢ ᱨᱮᱱᱟᱜ ᱯᱷᱩᱨᱜᱟᱹᱞ ᱦᱩᱞᱥᱟᱹᱭ ᱨᱮᱦᱚᱸ ᱫᱟᱣ ᱮ ᱦᱟᱛᱟᱣ ᱠᱮᱫ-ᱟ ᱾ ᱟᱨ ᱑᱙᱔᱒ ᱨᱮᱱᱟᱜ ᱥᱤᱧᱚᱛ ᱵᱟᱹᱜᱤᱱ ᱦᱩᱞᱥᱟᱹᱭ ᱨᱮ ᱢᱤᱫ ᱞᱮᱛᱟᱲ ᱠᱩᱨᱩᱢᱩᱴᱩ ᱟᱹᱱᱤᱡ ᱞᱮᱠᱟᱭ ᱠᱟᱹᱢᱤ ᱠᱮᱫ-ᱟ ᱾ ᱯᱷᱩᱨᱜᱟᱹᱞ ᱛᱟᱭᱚᱢ ᱩᱠᱤᱞᱟᱹᱛᱤ ᱨᱮ ᱩᱱᱤᱭᱟᱜ ᱥᱚᱨᱮᱥ ᱠᱟᱹᱢᱤ ᱧᱮᱞ ᱠᱟᱛᱮ ᱥᱤᱧᱚᱛ ᱥᱚᱨᱠᱟᱨ ᱫᱚ ᱩᱱᱤ ᱫᱤᱥᱚᱢ ᱨᱤᱱ ᱪᱮᱛᱟᱱ ᱛᱷᱚᱠ ᱨᱤᱱ ᱩᱠᱤᱞ ᱠᱚᱣᱟᱜ ᱜᱟᱫᱮᱞ ᱨᱮ ᱴᱷᱟᱶᱮ ᱮᱢᱟᱫᱮᱭᱟ ᱾ ᱑᱙᱔᱘ ᱠᱷᱚᱱ ᱑᱙᱕᱐ ᱦᱟᱹᱵᱤᱡ ᱩᱱᱤ ᱫᱚ ᱢᱟᱫᱽᱨᱟᱥ ᱴᱚᱴᱷᱟ ᱨᱤᱱᱤᱡ ᱵᱟᱨ ᱯᱷᱮᱰᱨᱮᱥᱚᱱ ᱨᱤᱱᱤᱡ ᱥᱩᱛᱨᱮᱛ ᱞᱮᱠᱟᱛᱮᱭ ᱛᱟᱦᱮᱸ ᱮᱱᱟ ᱾ 
ᱠᱟᱱᱩᱱ ᱨᱮᱱᱟᱜ ᱵᱟᱱᱟᱰᱟᱭ ᱟᱨ ᱟᱪᱮᱛᱤᱭᱟᱹ ᱨᱟᱡᱽᱟᱹᱨᱤ ᱨᱮ ᱠᱩᱨᱩᱢᱩᱴᱩ ᱠᱟᱹᱢᱤ ᱠᱷᱟᱹᱛᱤᱨ ᱩᱥᱟᱹᱨᱟ ᱜᱮ ᱨᱟᱡᱽᱟᱹᱨᱤ ᱨᱮᱦᱚᱸᱭ ᱵᱚᱞᱚᱭᱮᱱᱟ ᱾ ᱥᱮᱨᱢᱟ ᱑᱙᱕᱐ ᱨᱮ ᱩᱱᱤ ᱫᱚ ᱯᱷᱩᱨᱜᱟᱹᱞ ᱥᱤᱧᱚᱛ ᱨᱤᱱᱤᱡ ᱯᱨᱚᱵᱷᱤᱡᱚᱱᱟᱞ ᱯᱟᱨᱞᱤᱭᱟᱢᱮᱸᱴ ᱞᱟᱹᱜᱤᱫ ᱮ ᱵᱟᱪᱷᱚᱱ ᱮᱱᱟ ᱾ ᱚᱱᱟ ᱛᱟᱭᱚᱢ ᱑᱙᱕᱒ ᱠᱷᱚᱱ ᱑᱙᱕᱘ ᱦᱟᱹᱵᱤᱡ ᱩᱱᱤ ᱫᱚ ᱫᱤᱥᱚᱢ ᱨᱤᱱᱤᱡ ᱯᱩᱭᱞᱩ ᱯᱟᱨᱞᱤᱭᱟᱢᱮᱸᱴ ᱨᱤᱱᱤᱡ ᱥᱚᱦᱮᱛ ᱮ ᱛᱟᱦᱮᱸ ᱮᱱᱟ ᱾ ᱩᱱᱤ ᱫᱚ ᱥᱮᱨᱢᱟ ᱑᱙᱕᱓ ᱠᱷᱚᱱ ᱑᱙᱕᱔ ᱦᱟᱹᱵᱤᱡ ᱠᱚᱸᱜᱽᱨᱮᱥ ᱯᱟᱴᱤ ᱨᱮ ᱥᱩᱛᱨᱮᱛ ᱛᱷᱟᱱᱚᱛ ᱨᱮᱦᱚᱸᱭ ᱛᱟᱦᱮᱸ ᱠᱟᱱᱟ ᱾

== ᱨᱟᱡᱽᱟᱹᱨᱤ ᱡᱤᱭᱚᱱ ==

᱑᱙᱕᱘ ᱨᱮ ᱥᱚᱝᱥᱚᱫᱽ ᱞᱟᱹᱜᱤᱫ ᱮ ᱵᱟᱪᱷᱚᱱ ᱮᱱ ᱨᱮᱫᱚᱸ ᱨᱟᱢᱟᱥᱣᱟᱢᱤ ᱵᱷᱮᱸᱠᱚᱴᱚᱨᱟᱢᱚᱱ ᱫᱚ ᱞᱳᱠ ᱥᱚᱵᱷᱟ ᱢᱟᱹᱪᱤ ᱠᱷᱚᱱ ᱨᱤᱡᱟᱭᱤᱱ ᱮᱢ ᱠᱟᱛᱮ ᱢᱟᱫᱽᱨᱟᱥ ᱥᱚᱨᱠᱟᱨ ᱨᱮ ᱢᱤᱫ ᱢᱚᱱᱛᱨᱤᱭᱟᱜ ᱛᱷᱟᱱᱚᱛ ᱮ ᱟᱯᱱᱟᱨ ᱠᱮᱫ-ᱟ ᱾ ᱱᱚᱶᱟ ᱚᱠᱛᱚ ᱨᱮ ᱩᱱᱤ ᱫᱚ ᱠᱟᱹᱨᱜᱟᱲ, ᱥᱟᱶᱛᱟ, ᱦᱮᱡᱥᱮᱱ, ᱠᱟᱹᱣᱰᱤᱟᱹᱨᱤ ᱟᱨ ᱫᱤᱥᱣᱟᱹ ᱠᱚᱣᱟᱜ ᱵᱷᱟᱹᱞᱟᱹᱭ ᱞᱟᱹᱜᱤᱫ ᱟᱹᱰᱤᱜᱟᱱ ᱩᱛᱱᱟᱹᱣᱟᱱ ᱠᱟᱹᱢᱤᱭ ᱠᱟᱹᱢᱤ ᱠᱮᱫ-ᱟ ᱾ ᱑᱙᱗᱙ ᱨᱮ ᱩᱱᱤ ᱫᱚ ᱯᱚᱨᱛᱚᱱ ᱠᱚᱢᱤᱥᱳᱱ ᱨᱤᱱᱤᱡ ᱥᱚᱦᱮᱛ ᱞᱮᱠᱟᱭ ᱵᱤᱥᱮᱞᱮᱫ ᱮᱱᱟ ᱾ ᱟᱨ ᱩᱱᱤ ᱫᱚ ᱠᱟᱹᱨᱜᱟᱲ, ᱦᱮᱡᱥᱮᱱ, ᱟᱨ ᱨᱮᱞᱦᱚᱨ ᱞᱮᱠᱟᱱ ᱢᱩᱬᱩᱛ ᱦᱩᱫᱟᱹ ᱨᱮᱱᱟᱜ ᱟᱺᱜᱤᱵᱷᱟᱨ ᱠᱚ ᱪᱟᱞ ᱟᱫᱮᱭᱟ ᱾ ᱑᱙᱔᱙ ᱨᱮ ᱠᱚᱧᱮ ᱢᱟᱫᱽᱨᱟᱥ ᱨᱮᱱᱟᱜ ᱥᱤᱴ ᱠᱷᱚᱱ ᱩᱱᱤ ᱫᱚ ᱞᱳᱠ ᱥᱚᱵᱷᱟ ᱞᱟᱹᱜᱤᱫ ᱥᱚᱦᱮᱛ ᱠᱚ ᱵᱟᱪᱷᱚᱱ ᱠᱮᱫᱮᱭᱟ ᱾ ᱡᱟᱦᱟᱸᱨᱮ ᱩᱱᱤ ᱫᱚ ᱩᱞᱴᱟᱹ ᱯᱟᱦᱴᱟ ᱱᱮᱛᱟᱦᱟᱜ ᱴᱷᱟᱶ ᱮ ᱛᱚᱨᱟᱣ ᱠᱮᱫ-ᱟ ᱾ ᱑᱙᱘᱐ ᱨᱮ ᱟᱡ ᱫᱚ ᱞᱳᱠ ᱥᱚᱵᱷᱟ ᱨᱤᱱᱤᱡ ᱥᱚᱦᱮᱛ ᱮ ᱵᱟᱪᱷᱚᱱ ᱮᱱ ᱛᱟᱭᱚᱢ ᱤᱱᱫᱤᱨᱟ ᱜᱟᱱᱫᱷᱤᱭᱟᱜ ᱥᱚᱨᱠᱟᱨ ᱨᱮ ᱩᱱᱤ ᱫᱚ ᱯᱷᱟᱭᱱᱟᱱᱥ ᱢᱤᱱᱤᱥᱴᱨᱤ ᱨᱮᱱᱟᱜ ᱟᱺᱜᱤᱵᱷᱟᱨ ᱠᱚ ᱪᱟᱞ ᱟᱫᱮᱭᱟ ᱟᱨ ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱰᱤᱯᱷᱮᱱᱥ ᱢᱤᱱᱤᱴᱚᱨ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱩᱱᱤ ᱫᱚ ᱯᱟᱪᱷᱮ ᱟᱨ ᱥᱟᱢᱟᱝ ᱭᱩᱨᱳᱯ ᱥᱟᱶ ᱜᱮ ᱥᱳᱵᱤᱭᱚᱛ ᱭᱩᱱᱤᱭᱚᱱ, ᱟᱢᱮᱨᱤᱠᱟ, ᱠᱟᱱᱟᱰᱟ, ᱠᱚᱧᱮ ᱯᱟᱪᱷᱮ ᱮᱥᱤᱭᱟ, ᱡᱟᱯᱟᱱ, ᱚᱥᱴᱨᱮᱞᱤᱭᱟ, ᱱᱤᱣᱡᱤᱞᱮᱸᱰ, ᱭᱩᱜᱳᱥᱞᱟᱵᱤᱭᱟ ᱟᱨ ᱢᱟᱨᱤᱥᱚᱥ ᱠᱚᱭ ᱥᱟᱸᱜᱷᱟᱨ ᱟᱠᱟᱫ-ᱟ ᱾ ᱟᱡ ᱫᱚ ᱚᱜᱚᱥᱴ ᱑᱙᱔᱙ ᱨᱮ ᱫᱤᱥᱚᱢ ᱨᱤᱱᱤᱡ ᱡᱚᱜᱚ ᱫᱤᱥᱚᱢ ᱜᱚᱢᱠᱮᱭ ᱵᱮᱱᱟᱣ ᱮᱱᱟ ᱾ ᱱᱚᱶᱟ ᱥᱟᱶᱛᱮ ᱜᱮ ᱟᱡ ᱫᱚ ᱨᱟᱡᱽᱡᱚᱥᱚᱵᱷᱟ ᱨᱤᱱᱤᱡ ᱯᱟᱨᱥᱮᱛ ᱞᱮᱠᱟᱛᱮ ᱦᱚᱸᱭ ᱛᱟᱦᱮᱸ ᱟᱠᱟᱱᱟ ᱾ ᱱᱤᱭᱟᱹ ᱚᱠᱛᱚ ᱨᱮ ᱩᱱᱤ ᱫᱚ [[ᱤᱱᱫᱤᱨᱟ ᱜᱟᱱᱫᱷᱤ]] ᱥᱟᱱᱛᱤ ᱯᱩᱨᱚᱥᱠᱟᱨ ᱟᱨ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]] ᱮᱣᱟᱨᱰ ᱯᱷᱳᱨ ᱤᱱᱴᱚᱨᱱᱮᱥᱱᱟᱞ ᱚᱸᱰᱚᱨᱥᱰᱮᱱᱰᱤᱝ ᱨᱤᱱᱤᱡ ᱯᱟᱨᱥᱮᱛ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱒᱕ ᱡᱩᱞᱟᱭ ᱑᱙᱔᱙ ᱨᱮ ᱫᱤᱥᱚᱢ ᱨᱤᱱᱤᱡ ᱘ ᱟᱹᱱᱤᱡ ᱫᱤᱥᱚᱢ ᱜᱚᱢᱠᱮ ᱞᱮᱠᱟᱛᱮ ᱠᱤᱨᱤᱭᱟᱹᱭ ᱦᱟᱛᱟᱣ ᱞᱮᱫ-ᱟ ᱾  <ref>{{cite web |url= http://www.bhaskar.com/2009/01/27/0901271631_r.html|title=ᱟᱭᱟᱨ ᱫᱤᱥᱚᱢ ᱜᱚᱢᱠᱮ ᱟᱨᱹ ᱵᱮᱸᱠᱚᱴᱚᱨᱚᱢᱚᱱ ᱟᱜ ᱜᱩᱨ|access-date=[[᱓᱑ ᱡᱟᱱᱩᱣᱟᱨᱤ]] [[᱒᱐᱐᱙]]|format= ᱮᱪᱴᱤᱮᱢᱮᱞ|publisher= ᱵᱷᱟᱥᱠᱚᱨ|language=}}</ref>

== ᱢᱩᱪᱟᱹᱫ ᱚᱠᱛᱚ ==

ᱛᱟᱞᱢᱟ ᱥᱚᱨᱠᱟᱨ ᱫᱚ ᱟᱭᱟᱨ ᱫᱤᱥᱚᱢ ᱜᱚᱢᱠᱮ ᱟᱨ. ᱵᱷᱮᱸᱠᱚᱴᱚᱨᱚᱢᱚᱱ ᱟᱜ ᱥᱚᱱᱢᱟᱱ ᱨᱮ ᱫᱤᱥᱚᱢ ᱨᱮ ᱮᱭᱟᱭ ᱢᱟᱦᱟᱸ ᱞᱟᱹᱜᱤᱫ ᱡᱟᱹᱛᱤᱭᱟᱹᱨᱤ ᱟᱹᱠᱩᱛ ᱮ ᱵᱤᱠᱱᱟᱹᱣ ᱞᱮᱫ-ᱟ ᱾ ᱢᱤᱫ ᱥᱚᱨᱠᱟᱨᱤ ᱜᱟᱞᱚᱪᱤᱭᱟᱹᱭ ᱞᱟᱹᱭ ᱠᱮᱫ-ᱟ ᱫᱚ ᱱᱤᱭᱟᱹ ᱚᱠᱛᱚ ᱨᱮ ᱚᱠᱟ ᱦᱚᱸ ᱥᱚᱨᱠᱟᱨᱤᱭᱟᱹ ᱨᱟᱹᱥᱠᱟᱹ ᱨᱚᱢᱚᱡᱽ ᱠᱟᱹᱢᱤᱦᱚᱨᱟ ᱵᱟᱝ ᱦᱩᱭᱩᱜ-ᱟ ᱟᱨ ᱡᱚᱛᱚ ᱥᱚᱨᱠᱟᱨᱤᱭᱟᱹ ᱫᱚᱞᱟᱱ ᱨᱮ ᱪᱤᱨ ᱫᱚ ᱟᱫᱷᱟ ᱞᱤᱰᱩᱨ ᱛᱟᱦᱮᱸᱱᱟ ᱾ <ref>http://www.bbc.co.uk/hindi/regionalnews/story/2009/01/090127_venkatraman_dead.shtml</ref> ᱱᱚᱶᱟ ᱥᱟᱶᱛᱮ ᱫᱤᱥᱣᱟᱹ ᱢᱟᱦᱟᱸ ᱦᱮᱞᱢᱮᱞ ᱛᱟᱭᱚᱢ ᱦᱩᱭᱩᱜ ᱵᱤᱴᱤᱝ ᱨᱤ-ᱴᱨᱤᱴ ᱟᱨ ᱡᱟᱹᱛᱤᱭᱟᱹᱨᱤ ᱠᱮᱭᱰᱮᱴ ᱠᱳᱨᱯᱥ ᱨᱮᱱᱟᱜ ᱢᱟᱨᱟᱝ ᱢᱚᱱᱛᱨᱤ ᱨᱮᱞᱤ ᱥᱟᱶᱛᱮ ᱡᱚᱛᱚ ᱥᱚᱨᱠᱟᱹᱨᱤᱭᱟᱹ ᱠᱟᱹᱢᱤᱦᱚᱨᱟ ᱴᱷᱟᱠᱮᱫ ᱫᱚᱦᱚ ᱦᱩᱭ ᱮᱱᱟ ᱾ <ref>http://www.rashtriyasahara.com/NewsDetailFrame.aspx?newsid=75858&catid=19&vcatname=%E0%A4%9F%E0%A5%89%E0%A4%AA_%E0%A4%B8%E0%A5%8D%E0%A4%9F%E0%A5%8B%E0%A4%B0%E0%A5%80_</ref> ᱥᱟᱹᱜᱩᱱ ᱢᱟᱦᱟᱸ ᱒᱙ ᱡᱟᱱᱩᱣᱟᱨᱤ ᱫᱚ ᱱᱟᱶᱟ ᱫᱤᱞᱞᱤ ᱨᱮ ᱡᱩᱢᱤᱫᱽ ᱛᱷᱟᱱ ᱨᱮ ᱯᱩᱨᱟᱹ ᱡᱟᱹᱛᱤᱭᱟᱹᱨᱤ ᱢᱟᱹᱱ ᱢᱟᱱᱚᱛ ᱥᱟᱶᱛᱮ ᱩᱱᱤᱭᱟᱜ ᱢᱩᱪᱟᱹᱫ ᱥᱩᱥᱟᱹᱨ ᱠᱟᱹᱢᱤ ᱥᱟᱹᱛ ᱮᱱᱟ ᱾ ᱩᱱᱤᱭᱤᱡ ᱡᱟᱶᱟᱭ ᱜᱚᱢᱠᱮ ᱠᱮᱵᱤ ᱵᱷᱮᱸᱠᱚᱴ ᱫᱚ ᱩᱱᱤ ᱥᱟᱨᱟ ᱥᱮᱸᱜᱮᱞ ᱮ ᱮᱢᱟ ᱫᱮᱭᱟ ᱾ ᱡᱚᱛᱚ ᱫᱷᱚᱨᱚᱢ ᱚᱦᱬᱮ ᱟᱨ ᱒᱑ ᱵᱟᱺᱫᱩᱠ ᱥᱟᱞᱟᱢ ᱛᱟᱞᱟᱨᱮ ᱵᱷᱮᱸᱠᱚᱴᱨᱚᱢᱚᱱ ᱟᱜ ᱜᱚᱡ ᱦᱚᱲᱢᱚ ᱢᱚᱬᱮᱡᱟᱭ ᱨᱮ ᱢᱮᱴᱟᱣ ᱥᱟᱹᱨᱤᱭᱮᱱᱟ ᱾ ᱱᱚᱶᱟ ᱞᱟᱦᱟᱨᱮ ᱫᱤᱥᱚᱢ ᱜᱚᱢᱠᱮ [[ᱯᱨᱚᱛᱤᱵᱷᱟ ᱯᱟᱴᱤᱞ]] ᱫᱚ ᱩᱱᱤ ᱢᱩᱪᱟᱹᱫ ᱵᱤᱫᱟᱹᱭᱮ ᱮᱢᱟᱫᱮᱭᱟ ᱾ <ref>http://www.pressnote.in/readnews.php?id=40266</ref> ᱡᱟᱹᱨᱩᱢ ᱢᱟᱦᱟᱸ ᱓᱐ ᱡᱟᱱᱩᱣᱟᱨᱤ ᱫᱚ ᱟᱭᱟᱨ ᱫᱤᱥᱚᱢ ᱜᱚᱢᱠᱮ ᱟᱜ ᱡᱟᱝᱵᱟᱦᱟ ᱦᱚᱨᱤᱫᱽᱣᱟᱨ ᱨᱮ ᱜᱟᱝ ᱱᱟᱹᱭ ᱨᱮᱠᱚ ᱵᱚᱦᱮᱞ ᱠᱮᱫ-ᱟ ᱾ ᱩᱱᱤᱭᱤᱡ ᱡᱟᱶᱟᱭ ᱜᱚᱢᱠᱮ ᱰᱨ. ᱠᱮ. ᱵᱷᱮᱸᱠᱚᱴᱨᱚᱢᱚᱱ ᱟᱨ ᱯᱨᱚᱯᱷᱮᱥᱚᱨ ᱟᱨ. ᱨᱟᱢᱪᱚᱸᱫᱽᱨᱚᱱ ᱥᱟᱶᱛᱮ ᱦᱚᱯᱚᱱ ᱮᱨᱟ ᱞᱚᱠᱷᱥᱢᱤ ᱵᱤ ᱵᱷᱮᱸᱠᱚᱴᱮᱥᱣᱚᱨ [[ᱫᱤᱞᱞᱤ]] ᱠᱷᱚᱱ ᱩᱱᱤᱭᱟᱜ ᱡᱟᱝᱵᱟᱦᱟ ᱟᱹᱜᱩ ᱠᱟᱛᱮ ᱚᱸᱰᱮ ᱠᱚ ᱥᱮᱴᱮᱨ ᱮᱱᱟ ᱾ ᱧᱩᱛᱩᱢᱟᱱ ᱜᱷᱟᱴ ᱨᱮ [[ᱩᱛᱚᱨᱟᱠᱷᱚᱸᱰ]] ᱨᱤᱱᱤᱡ ᱥᱮᱪᱮᱫ ᱢᱚᱱᱛᱨᱤ ᱢᱚᱫᱚᱱ ᱠᱚᱣᱥᱤᱠ 
ᱦᱚᱨᱤᱫᱽᱣᱟᱨ ᱨᱤᱱᱤᱡ ᱦᱚᱱᱚᱛᱤᱵᱷᱟᱨ, ᱥᱮᱭᱞᱮᱥ ᱵᱟᱜᱳᱞᱤ ᱟᱨ ᱮᱥᱮᱥᱯᱤ ᱥᱚᱧᱡᱚᱭ ᱜᱩᱸᱡᱽᱭᱮᱞ ᱥᱮᱴᱮᱨ ᱠᱚ ᱛᱟᱦᱮᱸ ᱠᱟᱱᱟ ᱾ ᱟᱭᱟᱨ ᱫᱤᱥᱚᱢ ᱜᱚᱢᱠᱮ ᱨᱤᱱ ᱜᱷᱟᱨᱚᱸᱡᱤᱭᱟᱹ ᱠᱚ ᱥᱟᱶ ᱫᱤᱞᱞᱤ ᱠᱷᱚᱱ ᱠᱚ ᱦᱮᱡ ᱞᱮᱱ ᱯᱚᱸᱰᱤᱛ ᱥᱩᱱᱫᱚᱨ ᱨᱟᱜᱷᱚᱵᱽ ᱥᱚᱨᱢᱟ ᱫᱚ ᱜᱷᱟᱴ ᱨᱮᱭ ᱵᱚᱸᱜᱟ ᱵᱳᱨᱳ ᱠᱮᱫ-ᱟ ᱟᱨ ᱛᱟᱭᱚᱢ ᱛᱮ ᱱᱟᱹᱭ ᱨᱮ ᱡᱟᱝᱵᱟᱦᱟᱭ ᱵᱚᱦᱮᱞ ᱚᱪᱚ ᱠᱮᱫ ᱠᱚᱣᱟ ᱾ ᱱᱚᱶᱟ ᱞᱟᱦᱟᱨᱮ ᱥᱮᱱᱟ ᱠᱚᱭᱤᱡ ᱛᱩᱨᱩᱭ ᱟᱹᱱᱤᱡ ᱟᱨᱴᱤᱞᱮᱨᱤ ᱵᱽᱨᱤᱜᱮᱰ ᱨᱤᱱᱤᱡ ᱞᱟᱯᱷᱟᱝ ᱟᱹᱢᱟᱹᱞᱤᱭᱟᱹ ᱫᱚ ᱥᱚᱱᱚᱛ ᱵᱟᱡᱟᱨ ᱵᱟᱦᱨᱮ ᱨᱮ ᱢᱮᱱᱟᱜ ᱨᱟᱭᱵᱟᱞᱟ ᱴᱚᱴᱷᱟᱨᱮ ᱵᱷᱮᱸᱠᱚᱴᱨᱚᱢᱚᱱ ᱟᱜ ᱡᱟᱝᱵᱟᱦᱟ ᱪᱩᱠᱟᱹᱜ ᱨᱮ ᱵᱟᱦᱟ ᱢᱟᱞᱟᱭ ᱟᱨᱟᱣ ᱠᱮᱫ-ᱟ ᱾ <ref>http://in.jagran.yahoo.com/news/national/general/5_1_5196331/</ref>

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}} 

== ᱵᱟᱦᱨᱮ ᱡᱚᱱᱚᱲ ==

{{commons category|Ramaswamy Venkataraman}}
{{Wikiquote}}
* [https://web.archive.org/web/20090131204755/http://www.patrika.com/Venkatraman/index.html Late R.Venkatraman's Journey]
* [http://www.presidentvenkataraman.in maintained by RV Foundation], a Trust founded by him and administered by the family.
