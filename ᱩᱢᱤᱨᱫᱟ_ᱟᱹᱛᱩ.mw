==ᱩᱢᱤᱨᱫᱟ ᱟᱹᱛᱩ ᱩᱨᱩᱢ== 

ᱩᱢᱤᱨᱫᱟ ᱫᱚ ᱢᱤᱫ ᱟᱹᱛᱩ ᱧᱩᱛᱩᱢ ᱠᱟᱱᱟ ᱾ ᱚᱱᱟ ᱟᱹᱛᱩ ᱫᱚ ᱵᱮᱸᱛᱞᱩᱴᱤ ᱡᱟᱯᱟᱜ, ᱢᱚᱭᱩᱨ ᱵᱷᱚᱸᱡᱽ ᱦᱚᱱᱚᱛ, ᱳᱰᱤᱥᱟ ᱯᱚᱱᱚᱛ, ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱟᱹᱛᱩ ᱠᱟᱱᱟ ᱾

==ᱴᱚᱞᱟ ᱠᱚ== 

ᱚᱱᱟ ᱟᱹᱛᱩ ᱨᱮ ᱫᱚ ᱥᱟᱸᱜᱮ ᱥᱟᱱᱛᱟᱲ ᱢᱮᱱᱟᱜ ᱠᱚᱣᱟ ᱾ ᱟᱹᱛᱩ ᱫᱚ ᱯᱮᱭᱟ ᱴᱚᱞᱟ ᱨᱮ ᱦᱟᱹᱴᱤᱧ ᱟᱠᱟᱱᱟ, ᱑ - ᱢᱟᱨᱮ ᱰᱤᱦᱤ, ᱒ - ᱛᱟᱞᱟ ᱰᱤᱦᱤ, ᱓ - ᱰᱟᱹᱦᱤ ᱴᱚᱞᱟ ᱾

== ᱵᱟᱰᱟᱭ ᱛᱮᱭᱟᱜ == 

ᱰᱟᱹᱦᱤ ᱴᱚᱞᱟ ᱨᱮ ᱢᱤᱫᱴᱟᱹᱝ ᱵᱤᱨᱫᱟᱹ ᱜᱟᱲ ᱢᱮᱱᱟᱜ-ᱟ ᱾ ᱚᱱᱟ ᱵᱤᱨᱫᱟᱹ ᱜᱟᱲ ᱨᱮ ᱒᱐᱑᱔ ᱥᱮᱥᱟᱭ ᱠᱷᱚᱱ ᱥᱟᱱᱛᱟᱲᱤ ᱛᱮᱠᱚ ᱯᱟᱲᱦᱟᱣᱜ ᱠᱟᱱᱟ ᱾ ᱥᱟᱱᱟᱢ ᱠᱚ ᱥᱮᱪᱮᱫᱚᱜ ᱞᱟᱹᱜᱤᱫ ᱢᱤᱫ ᱪᱟᱸᱜᱟ ᱟᱥᱮᱠᱟ ᱢᱮᱱᱟᱜ-ᱟ ᱾ ᱢᱟᱨᱮ ᱦᱟᱯᱲᱟᱢ ᱚᱞ ᱤᱛᱩᱱ ᱧᱩᱢ ᱛᱮ ᱥᱮᱨᱢᱟ ᱠᱮ ᱥᱮᱨᱢᱟ ᱚᱞ ᱪᱤᱠᱤ ᱥᱟᱱᱛᱟᱲᱤ ᱛᱮ ᱵᱤᱱᱤᱰ ᱠᱚ ᱮᱢ ᱮᱫ-ᱟ ᱾ ᱟᱹᱛᱩ ᱨᱮᱱᱟᱜ ᱵᱚᱝᱜᱟ ᱨᱟᱠᱟᱵ ᱯᱟᱦᱴᱟ ᱨᱮ ᱡᱟᱦᱮᱨ ᱢᱮᱱᱟᱜ-ᱟ ᱾ ᱵᱤᱨᱫᱟᱹᱜᱟᱲ ᱥᱩᱨ ᱨᱮ ᱥᱮᱸᱫᱽᱨᱟ ᱛᱷᱟᱱ ᱢᱮᱱᱟᱜ-ᱟ ᱾ ᱚᱸᱰᱮ ᱪᱟᱹᱛ ᱵᱚᱝᱜᱟ ᱨᱮ ᱵᱚᱝᱜᱟ ᱠᱟᱛᱮ ᱫᱚᱝᱜᱮᱲ ᱠᱚ ᱮᱱᱮᱡ-ᱟ ᱾ ᱯᱮ ᱴᱚᱞᱟ ᱟᱹᱰᱤ ᱨᱟᱹᱥᱠᱟ ᱦᱮᱥᱮᱡ ᱥᱮᱠᱮᱡ ᱢᱟᱦᱟ ᱠᱚ ᱠᱷᱟᱸᱰᱟᱣ ᱮᱫ-ᱟ ᱾ ᱵᱟᱰᱟᱭ ᱨᱮᱱᱟᱜ ᱠᱟᱛᱷᱟ ᱫᱚ ᱱᱚᱶᱟ ᱠᱟᱱᱟ, ᱑᱙᱙᱐ ᱥᱮᱥᱟᱭ ᱥᱚᱦᱨᱟᱭ ᱵᱚᱝᱜᱟ ᱠᱩᱱᱟᱹᱢᱤ ᱦᱤᱞᱚᱜ ᱠᱷᱚᱱ ᱥᱟᱱᱛᱟᱲᱟᱜ ᱥᱟᱹᱨᱤ ᱰᱟᱦᱟᱨ ᱛᱮᱠᱚ ᱛᱟᱲᱟᱢ ᱞᱮᱫ-ᱟ ᱾ ᱚᱱᱟ ᱫᱚ ᱱᱚᱶᱟ ᱠᱟᱱᱟ ᱢᱟᱹᱦᱤᱛ ᱑᱘/᱑᱙/᱒᱐ ᱾ ᱐᱒ ᱾ ᱑᱙᱗᱗ ᱨᱮ ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲ ᱢᱟᱦᱟ ᱥᱮᱱᱮᱞᱮᱫ ᱜᱚᱴᱟ ᱞᱮᱫ-ᱟᱭ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱠᱚ ᱞᱟᱹᱜᱤᱫ ᱢᱤᱫ ᱱᱮᱸᱰᱟ ᱢᱟᱦᱟ ᱵᱟᱝ ᱠᱮᱞᱮᱱᱰᱟᱨ ᱾ ᱚᱱᱟ ᱠᱮᱞᱮᱱᱰᱟᱨ ᱞᱮᱠᱟᱛᱮ ᱩᱢᱤᱨᱫᱟ ᱟᱹᱛᱩ ᱦᱚᱲ ᱫᱚ ᱯᱟᱨᱟᱵ ᱯᱩᱱᱩᱸᱭ ᱟᱨ ᱵᱚᱝᱜᱟ ᱵᱳᱨᱳ ᱠᱚ ᱢᱟᱱᱟᱣ ᱞᱮᱫ-ᱟ ᱾ ᱱᱚᱶᱟ ᱫᱚ ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲ ᱵᱚ ᱢᱟᱱᱟᱣ ᱢᱟ ᱢᱮᱱᱛᱮ ᱢᱟᱨᱟᱝ ᱵᱳᱨᱳ ᱴᱷᱮᱱ ᱠᱚ ᱱᱮᱦᱚᱨ ᱞᱮᱫ-ᱟ ᱾

==ᱯᱟᱨᱟᱵ== 

ᱩᱢᱤᱨᱫᱟ ᱟᱹᱛᱩ ᱨᱮᱱᱟᱜ ᱯᱟᱨᱟᱵ ᱵᱚᱝᱜᱟ ᱵᱳᱨᱳ ᱠᱚᱫᱚ- ᱑- ᱢᱟᱜᱽ, ᱢᱟᱜᱽ ᱵᱚᱝᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ, ᱒-ᱵᱟᱦᱟ, ᱯᱷᱟᱹᱜᱩᱱ ᱵᱚᱝᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ, ᱓- ᱢᱟᱜᱢᱚᱬᱮ, ᱵᱟᱹᱭᱥᱟᱹᱛ ᱠᱩᱱᱟᱹᱢᱤ, ᱔- ᱟᱹᱥᱟᱹᱲᱤᱭᱟᱹ, ᱟᱥᱟᱲ ᱵᱚᱝᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ, ᱕- ᱫᱟᱥᱟᱸᱭ,  ᱢᱩᱞᱩᱜ ᱢᱚᱬᱮ ᱢᱟᱦᱟ ᱠᱷᱚᱱ ᱮᱭᱟᱭ ᱢᱟᱦᱟ, ᱖- ᱥᱚᱦᱨᱟᱭ, ᱥᱚᱦᱨᱟᱭ ᱵᱚᱝᱜᱟ ᱠᱩᱱᱟᱹᱢᱤ, ᱗-ᱥᱟᱠᱨᱟᱛ, ᱯᱩᱥᱵᱚᱝᱜᱟ ᱠᱩᱱᱟᱹᱢᱤ ᱠᱮᱪᱟᱜ ᱵᱟᱝ ᱡᱟᱱᱩᱣᱟᱨᱤ ᱢᱛ.᱑᱔, ᱵᱷᱩᱡᱽᱱᱤ ᱥᱟᱠᱨᱟᱛ ᱫᱚᱥᱟᱨ ᱯᱩᱭᱞᱩ ᱵᱟᱞᱮ ᱢᱟᱦᱟ ᱵᱟᱝᱠᱷᱟᱱ ᱧᱩᱦᱩᱢ ᱢᱟᱦᱟ ᱾

== ᱢᱟᱯᱟᱧᱡᱤᱠᱚ == 
 
ᱢᱟᱹᱡᱷᱤ, ᱯᱟᱨᱟᱱᱤᱠ, ᱡᱚᱜᱽ ᱢᱟᱹᱡᱷᱤ, ᱡᱚᱜᱽ ᱯᱟᱨᱟᱱᱤᱠ, ᱜᱚᱰᱮᱛ, ᱱᱟᱭᱠᱮ, ᱠᱩᱰᱟᱹᱢ ᱱᱟᱭᱠᱮ ᱾ ᱥᱟᱱᱟᱢ ᱠᱚᱜᱮ ᱜᱚᱲᱚ ᱥᱚᱯᱚ ᱦᱚᱫ ᱠᱟᱛᱮ ᱠᱟᱹᱢᱤ ᱠᱚ ᱛᱚᱨᱟᱣ ᱤᱫᱤ ᱭᱮᱫ-ᱟ ᱾ ᱱᱤᱛᱚᱜ ᱫᱚ ᱩᱢᱤᱨᱫᱟ ᱟᱹᱛᱩ ᱱᱟᱥᱮ ᱟᱹᱨᱩ ᱟᱠᱟᱱᱟ ᱾ ᱢᱤᱫ ᱥᱮᱢᱞᱮᱫ ᱢᱮᱱᱟᱜ-ᱟ ᱚᱱᱟ ᱨᱮᱱᱟᱜ ᱧᱩᱛᱩᱢ ᱫᱚ "ᱢᱟᱨᱥᱟᱞ ᱥᱟᱱᱟᱢ ᱥᱮᱢᱞᱮᱫ"  ᱱᱚᱶᱟ ᱥᱮᱢᱞᱮᱫ ᱛᱟᱹᱨᱤᱨᱮ ᱠᱚᱲᱟ ᱠᱩᱲᱤᱠᱚ ᱡᱩᱢᱤᱫ ᱠᱟᱛᱮ ᱜᱟᱱᱮᱡ [ᱠᱷᱮᱞᱚᱸᱰ] ᱦᱮᱯᱨᱟᱣ ᱠᱚ ᱦᱩᱭᱩᱜ ᱠᱟᱱᱟ ᱾

==ᱮᱱᱮᱡ ᱠᱚ== 

 ᱰᱟᱦᱟᱨ, ᱞᱟᱜᱽᱬᱮ, ᱫᱚᱝ, ᱫᱟᱥᱟᱸᱭ, ᱫᱚᱝᱜᱮᱲ, ᱰᱟᱱᱴᱟ ᱮᱢᱟᱱ ᱠᱚ ᱠᱚ ᱮᱱᱮᱡ ᱵᱟᱲᱟᱭᱟ ᱾
