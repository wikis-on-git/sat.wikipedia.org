
[[File:FullMoon2010.jpg|thumb|ᱧᱤᱫᱟᱹ ᱪᱟᱸᱫᱚ]]

'''ᱧᱤᱫᱟᱹ ᱪᱟᱸᱫᱚ''' ᱫᱚ ᱱᱚᱶᱟ [[ᱫᱷᱟ.ᱨᱛᱤ|ᱫᱷᱟ.ᱨᱛᱤ]] ᱨᱮᱱᱤᱡ ᱢᱤᱫᱴᱟᱝ ᱥᱩᱢᱩᱝ ᱩᱯᱜᱨᱚᱦᱚ ᱟᱨ '''ᱥᱤᱧ ᱪᱟᱸᱫᱚ ᱡᱮᱜᱮᱛ''' ᱨᱮᱱᱤᱡ ᱢᱚᱬᱮ ᱢᱟᱨᱟᱝ ᱩᱯᱜᱨᱚᱦᱚ ᱠᱟᱱᱟᱭ ᱾ ᱧᱤᱫᱟᱹ ᱪᱟᱸᱫᱚ ᱜᱮ ᱢᱤᱫᱴᱟᱝ ᱩᱯᱜᱨᱚᱦᱚ ᱠᱟᱱᱟᱭ ᱡᱟᱦᱟᱸ ᱨᱮ ᱢᱟᱹᱱᱢᱤᱭ ᱥᱮᱴᱮᱨ ᱫᱟᱲᱮ ᱟᱠᱟᱣᱟᱫᱼᱟ ᱾ ᱱᱚᱶᱟ ᱫᱷᱟᱹᱨᱛᱤ ᱠᱷᱚᱱ ᱧᱤᱫᱟᱹ ᱪᱟᱸᱫᱚ ᱦᱟᱹᱵᱤᱡ ᱫᱚ ᱓᱘᱔,᱔᱐᱐ ᱠᱤᱞᱚ ᱢᱤᱴᱚᱨ ᱵᱟᱝᱢᱟ ᱑.᱒᱘ '''ᱢᱟᱨᱥᱟᱞ ᱥᱮᱠᱮᱸᱰ''' ᱥᱟᱹᱜᱤᱧᱟ ᱾  
ᱫᱷᱟᱹᱨᱛᱤᱭᱟᱜ ᱟᱹᱪᱩᱨ ᱥᱟᱶ ᱧᱤᱫᱟᱹ ᱪᱟᱸᱫᱚᱣᱟᱜ ᱟᱹᱪᱩᱨ ᱫᱚ ᱥᱚᱢᱟᱱ ᱜᱮ ᱠᱷᱟᱹᱛᱤᱨ ᱟᱵᱚ ᱧᱤᱫᱟᱹ ᱪᱟᱸᱫᱚᱣᱟᱜ ᱢᱤᱫ ᱯᱟᱦᱴᱟ ᱜᱮ ᱞᱮᱛᱟᱲ ᱵᱚ ᱧᱮᱞᱟ ᱾ ᱧᱤᱸᱫᱟ ᱪᱟᱸᱫᱚᱣᱟᱜ ᱚᱱᱚᱨ ᱫᱟᱲᱮ  ᱠᱷᱟᱹᱛᱤᱨ ᱜᱮ ᱫᱚᱨᱭᱟ ᱨᱮ ᱡᱩᱣᱟᱹᱨ ᱟᱨ ᱵᱷᱚᱴᱟ ᱫᱚ ᱦᱩᱭᱩᱜᱼᱟ ᱾ ᱱᱚᱶᱟ ᱫᱷᱟᱹᱛᱤ ᱠᱷᱚᱱᱟᱜ [[ᱥᱤᱧ ᱪᱟᱸᱫᱚ]] ᱟᱨ ᱧᱤᱫᱟᱹ ᱪᱟᱸᱫᱚ ᱥᱚᱢᱟᱱ ᱥᱮᱬᱟ ᱜᱮᱠᱤᱱ ᱧᱮᱞᱚᱜᱼᱟ ᱾

==ᱟᱠᱟᱨ ᱯᱚᱨᱠᱟᱨ==
 
ᱧᱤᱫᱟᱹ ᱪᱟᱸᱫᱚᱣᱟᱜ ᱯᱩᱨᱩᱵᱽ ᱯᱟᱹᱪᱷᱤᱢ ᱵᱭᱟᱥ ᱫᱚ ᱦᱩᱭᱩᱜ ᱠᱟᱱᱟ ᱑᱗᱓᱘.᱑᱔ ᱠᱤᱞᱚ ᱢᱤᱴᱚᱨ ᱟᱨ ᱩᱛᱛᱚᱨ ᱫᱟᱹᱠᱷᱤᱱ ᱨᱮᱭᱟᱜ ᱵᱭᱟᱥ ᱦᱩᱭᱩᱜ ᱠᱟᱱᱟ ᱑᱗᱓᱗.᱑᱐ ᱠᱤᱞᱚ ᱢᱤᱴᱚᱨ᱾ ᱜᱨᱚᱦᱚ ᱟᱨ ᱩᱯᱜᱨᱚᱦᱚ ᱛᱩᱞᱟᱹ ᱞᱮᱠᱟᱱ ᱵᱟᱰᱟᱭᱚᱜ-ᱟ ᱧᱤᱫᱟᱹ ᱪᱟᱸᱫᱚ ᱫᱚ ᱡᱚᱛᱚ ᱠᱷᱚᱱ ᱮ ᱢᱟᱨᱟᱝ ᱟ᱾ ᱧᱤᱫᱟᱹ ᱪᱟᱸᱫᱚ ᱩᱱᱟᱹᱜ ᱢᱟᱨᱟᱝ ᱠᱷᱟᱹᱛᱤᱨ '''ᱩᱞᱠᱟᱹ''' ᱠᱚ ᱱᱚᱶᱟ ᱫᱷᱟᱹᱨᱛᱤ ᱥᱮᱫ ᱦᱩᱡᱩᱜ ᱡᱚᱠᱷᱮᱡ ᱧᱤᱫᱟᱹ ᱪᱟᱸᱫᱚ ᱨᱮᱠᱚ ᱛᱟᱹᱠᱤᱡ ᱫᱟᱨᱟᱢᱚᱜ-ᱟ᱾ ᱧᱤᱫᱟᱹ ᱪᱟᱸᱫᱚ ᱨᱮ ᱢᱮᱱᱟᱜ ᱜᱟᱹᱦᱤᱨ ᱜᱟᱹᱦᱤᱨ ᱰᱷᱚᱰᱟ ᱜᱮ ᱱᱚᱶᱟ ᱨᱮᱭᱟᱜ ᱯᱚᱨᱢᱟᱱ ᱫᱚ᱾ 

==ᱚᱛᱱᱚᱜ ᱜᱩᱱ==

ᱧᱤᱫᱟᱹ ᱪᱟᱸᱫᱚᱣᱟᱜ ᱛᱟᱞᱢᱟ ᱠᱷᱚᱱ ᱒᱔᱐ ᱠᱤᱞᱚ ᱢᱤᱴᱚᱨ ᱦᱟᱹᱵᱤᱡ ᱠᱮᱴᱮᱡ ᱢᱮᱬᱦᱮᱫ ᱟᱨ ᱓᱐᱐ ᱠᱤᱞᱚ ᱢᱤᱴᱚᱨ ᱜᱟᱱ ᱦᱟᱹᱵᱤᱡ ᱫᱚ ᱫᱟᱜ-ᱢᱮᱬᱦᱮᱫ ᱢᱮᱱᱟᱜ-ᱟ ᱢᱮᱱᱛᱮ ᱵᱟᱰᱟᱭ ᱟᱠᱟᱱᱟ ᱾ ᱧᱤᱫᱟᱹ ᱪᱟᱸᱫᱚ ᱨᱮᱭᱟᱜ ᱢᱟᱨᱟᱝ ᱜᱟᱹᱦᱤᱨ ᱰᱷᱚᱰᱟ ᱫᱚ ᱮᱠᱷᱮᱱ ᱢᱮᱫ ᱛᱮᱦᱚᱸ ᱧᱮᱞᱚᱜ ᱜᱮᱭᱟ ᱾ ᱱᱚᱶᱟ ᱰᱷᱚᱰᱟ ᱫᱚ ᱫᱟᱜ ᱢᱮᱱᱟᱜ ᱠᱩᱸᱭ ᱞᱮᱠᱟ ᱦᱚᱸ ᱧᱮᱞᱚᱜ-ᱟ ᱾

==ᱫᱟᱜ ᱨᱮᱭᱟᱜ ᱢᱮᱱᱟᱝ==

ᱥᱤᱧ ᱪᱟᱸᱫᱚᱣᱟᱜ ᱮᱞᱟᱝ ᱠᱷᱟᱹᱛᱤᱨ ᱧᱤᱫᱟᱹ ᱪᱟᱸᱫᱚ ᱨᱮ ᱫᱟᱜ ᱫᱚ ᱵᱟᱹᱱᱩᱜ-ᱟ᱾ ᱟᱹᱰᱤ ᱟᱪᱷᱟᱣ ᱟᱹᱰᱤᱡ ᱦᱚᱭᱚᱝ ᱟᱨ ᱫᱩᱨᱵᱚᱲ '''ᱚᱱᱚᱨ ᱫᱟᱲᱮ''' ᱠᱷᱟᱹᱛᱤᱨ ᱫᱟᱜ ᱵᱷᱟᱯ ᱦᱚᱸ ᱵᱟᱭ ᱚᱨ ᱫᱚᱦᱚ ᱫᱟᱲᱮᱭᱟᱜ-ᱟ᱾ ᱢᱟᱨᱟᱝ ᱟᱨ ᱜᱟᱹᱦᱤᱨ ᱰᱷᱚᱰᱟ ᱨᱮ ᱵᱚᱨᱚᱯ ᱢᱮᱱᱟᱜ-ᱟ ᱢᱮᱱᱛᱮ ᱥᱟᱬᱮᱥᱤᱭᱟᱹ ᱠᱚᱠᱚ ᱚᱱᱩᱢᱟᱱ ᱮᱫᱟ᱾ ᱒᱐᱐᱘ ᱥᱟᱞ ᱨᱮ ᱵᱷᱟᱨᱚᱛ ᱨᱮᱭᱟᱜ [[ᱪᱚᱱᱫᱽᱨᱚᱭᱟᱱ|ᱪᱚᱱᱫᱽᱨᱚᱭᱟᱱ]]-᱑ ᱮ ᱯᱚᱨᱢᱟᱬ ᱠᱮᱜ-ᱟ ᱡᱮ ᱧᱤᱫᱟᱹ ᱪᱟᱸᱫᱚ ᱨᱮ ᱫᱟᱜ ᱠᱩᱴᱷᱤᱱ ᱚᱵᱚᱥᱛᱟ ᱨᱮ ᱢᱮᱱᱟᱜ-ᱟ᱾

==ᱚᱱᱚᱨ ᱫᱟᱲᱮ==

==ᱫᱷᱟᱹᱨᱛᱤ ᱥᱟᱶ ᱥᱟᱹᱜᱟᱹᱭ==

ᱫᱷᱟᱹᱨᱛᱤ ᱵᱮᱲᱦᱟᱭ ᱛᱮ ᱧᱤᱫᱟᱹ ᱪᱟᱸᱫᱚ ᱟᱹᱪᱩᱨᱚᱜ ᱞᱟᱹᱜᱤᱫ ᱒᱗.᱓ ᱫᱤᱱ ᱚᱠᱛᱚᱭ ᱦᱟᱛᱟᱣᱟ᱾

==ᱯᱷᱮᱰᱟᱛ==

* https://or.wikipedia.org/wiki/%E0%AC%9C%E0%AC%B9%E0%AD%8D%E0%AC%A8

==ᱵᱟᱹᱲᱛᱤ ᱯᱚᱲᱦᱚᱱ==
* [[:en:The moon|The moon]] Discovery 2008. BBC World Service.
* [[:en:Moon Articles|Moon Articles]] Planetary Science Research Discoveries.
* [[:en:Exploring the Moon|Exploring the Moon]] Lunar and Planetary Institute. Retrieved 12 April 2007.

==ᱥᱟᱹᱠᱷᱭᱟᱹᱛ==


[[Category:!Main category]]
