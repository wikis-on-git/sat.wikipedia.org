'''ᱥᱟᱱᱛᱟᱞᱤ''' ᱥᱤᱱᱮᱢᱟ (Cinema) ᱫᱚ ᱵᱷᱟᱨᱚᱛ ᱫᱤᱥᱚᱢ ᱨᱮᱜᱮ ᱩᱰᱩᱝ ᱵᱟᱲᱟᱜ ᱠᱟᱱᱟ᱾ [[ᱳᱰᱤᱥᱟ|ᱩᱲᱤᱥᱥᱟ]], [[ᱡᱷᱟᱨᱠᱷᱚᱸᱰ]], [[ᱯᱚᱪᱷᱤᱢ ᱵᱟᱸᱜᱽᱞᱟ]], [[ᱟᱥᱟᱢ]] ᱱᱤᱭᱟᱹ ᱠᱚᱨᱮᱜᱮ ᱵᱮᱥ ᱠᱤᱪᱷᱩ ᱥᱟᱱᱛᱟᱞᱤ ᱥᱤᱱᱮᱢᱟ ᱩᱰᱩᱝ ᱟᱠᱟᱱᱟ᱾ [[ᱱᱮᱯᱟᱞ]] ᱨᱮᱸᱦᱚ ᱥᱟᱱᱛᱟᱞᱤ ᱥᱤᱱᱮᱢᱟ ᱩᱰᱩᱝ ᱞᱟᱹᱜᱤᱛᱠᱩ ᱠᱩᱨᱩᱢᱩᱴᱩᱭᱮᱫᱟ᱾ ᱱᱤᱛ ᱫᱷᱟᱹᱵᱤᱡ ᱢᱤᱛᱴᱮᱱ ᱥᱤᱱᱮᱢᱟ ᱱᱮᱯᱟᱞ ᱠᱷᱚᱱ ᱩᱰᱩᱝ ᱟᱠᱟᱱᱟ᱾ ᱟᱨ [[ᱵᱟᱝᱜᱞᱟᱫᱮᱥ|ᱵᱟᱝᱞᱟᱫᱤᱥᱚᱢ]] ᱨᱮᱸᱦᱚ ᱥᱤᱱᱮᱢᱟ ᱛᱮᱭᱟᱨ ᱨᱮᱱᱟᱜᱠᱩ ᱠᱩᱨᱩᱢᱩᱴᱩᱭᱮᱫᱟ᱾

==ᱱᱟᱜᱟᱢ (History)==
[[ᱪᱟᱸᱫᱚ ᱞᱤᱠᱷᱚᱱ]] (᱒᱐᱐᱑) ᱜᱮ ᱥᱟᱱᱛᱟᱞᱤᱛᱮ ᱩᱰᱩᱜ ᱟᱠᱟᱱ ᱯᱟᱹᱦᱤᱞ ᱥᱤᱱᱮᱢᱟ ᱠᱟᱱᱟ ᱡᱟᱸᱦᱟᱸ ᱫᱚ ᱥᱤᱱᱮᱢᱟ ᱦᱚᱞ ᱨᱮᱠᱚ ᱩᱰᱩᱜ ᱟᱠᱟᱫᱟ᱾ ᱤᱱᱟᱹ ᱯᱚᱨᱮ [[ᱥᱟᱹᱜᱩᱱ ᱮᱱᱟ ᱥᱚᱦᱟᱜ ᱫᱩᱞᱟᱹᱲ]] (᱒᱐᱐᱓) ᱩᱰᱩᱝ ᱮᱱᱟ ᱡᱟᱸᱦᱚᱸ ᱫᱚ [https://en.wikipedia.org/wiki/Bollywood Bollywood] ᱥᱤᱱᱮᱢᱟ [https://en.wikipedia.org/wiki/Nadiya_Ke_Paar_(1982_film) Nadiya Ke Paar] ᱨᱮᱱᱟᱜ ᱠᱟᱹᱦᱤᱱᱤ ᱥᱟᱶ ᱟᱹᱰᱤ ᱢᱤᱞ ᱛᱟᱸᱦᱮᱸᱠᱟᱱᱟ᱾ [[ᱡᱤᱭᱤ ᱡᱩᱨᱤ]] (᱒᱐᱐᱙) ᱥᱤᱱᱮᱢᱟ ᱫᱚ ᱢᱤᱫ ᱥᱟᱶᱛᱮ ᱡᱷᱟᱲᱠᱷᱚᱸᱰ, ᱚᱲᱤᱥᱦᱟ ᱟᱨᱦᱚᱸ ᱮᱴᱟᱜ ᱯᱚᱱᱚᱛ ᱨᱮ ᱩᱰᱩᱝ ᱞᱮᱱᱟ᱾ ᱟᱥᱚᱞᱮ ᱨᱟᱡᱡᱚᱹ ᱥᱚᱨᱠᱟᱨ ᱦᱚᱸ ᱥᱟᱱᱛᱟᱞᱤ ᱥᱤᱱᱮᱢᱟ ᱩᱪᱷᱱᱟᱣ ᱞᱟᱹᱜᱤᱛ ᱟᱹᱰᱤ ᱜᱚᱨᱚᱡ ᱫᱚ ᱵᱟᱱᱩᱜ ᱛᱟᱭᱟ᱾ ᱚᱱᱟ ᱠᱷᱟᱹᱛᱤᱨ ᱪᱤᱱᱮᱢᱟ ᱵᱮᱱᱟᱣ ᱞᱟᱹᱜᱤᱛ ᱯᱟᱭᱥᱟ ᱦᱚᱸ ᱵᱟᱹᱠᱩ ᱵᱟᱡᱮᱴ ᱫᱟ᱾ ᱒᱐᱑᱓ ᱥᱮᱨᱢᱟ ᱫᱷᱟᱹᱵᱤᱡ ᱪᱮᱛᱟᱱᱨᱮ ᱚᱞ ᱟᱠᱟᱱ ᱯᱮᱭᱟ ᱥᱤᱱᱮᱢᱟ ᱜᱮ ᱩᱰᱩᱝ ᱟᱠᱟᱱᱟ᱾ ᱛᱚᱵᱮ ᱥᱤᱰᱤ, ᱰᱤᱵᱷᱤᱰᱤ ᱠᱚᱨᱮ ᱫᱚ ᱟᱭᱢᱟ ᱥᱤᱱᱮᱢᱟᱜᱮ ᱩᱰᱩᱝ ᱟᱠᱟᱱᱟ᱾

==ᱞᱟᱹᱭ ᱜᱟᱱᱚᱜ ᱠᱤᱪᱷᱩ ᱥᱟᱱᱛᱟᱞᱤ ᱥᱤᱱᱮᱢᱟ ᱨᱮᱱᱟᱜ ᱧᱤᱛᱩᱢ==

* ᱪᱟᱸᱫᱚ ᱞᱤᱠᱷᱚᱱ (The Script of God) - ᱒᱐᱐᱑
* ᱥᱟᱹᱜᱩᱱ ᱮᱱᱟ ᱥᱚᱦᱟᱜ ᱫᱩᱞᱟᱹᱲ -᱒᱐᱐᱓
* ᱡᱤᱭᱤ ᱡᱩᱨᱤ -᱒᱐᱐᱙
* ᱦᱟᱭᱨᱮ ᱟᱹᱨᱤ ᱪᱟᱹᱞᱤ -᱒᱐᱐᱔
* ᱥᱤᱛᱟᱹ ᱱᱟᱞᱟᱨᱮ ᱥᱟᱹᱜᱩᱱ ᱥᱩᱯᱟᱹᱨᱤ -᱒᱐᱐᱘
* ᱢᱚᱜᱚᱫ ᱫᱩᱞᱟᱹᱲ -᱒᱐᱐᱙
* ᱟᱢᱜᱮ ᱥᱟᱹᱨᱤ ᱫᱩᱞᱟᱹᱲᱤᱭᱟᱹ -᱒᱐᱑᱒
* ᱵᱟᱨᱰᱩ -᱒᱐᱑᱔

==ᱥᱟᱱᱛᱟᱞᱤ ᱥᱤᱱᱮᱢᱟᱨᱮᱱ ᱞᱟᱹᱭ ᱜᱟᱱᱚᱜ ᱦᱚᱲᱠᱩ==

* ᱥᱩᱠᱩᱢᱟᱨ ᱴᱩᱰᱩ
* ᱥᱩᱨᱮᱱᱫᱨᱚ ᱴᱩᱰᱩ
* ᱫᱚᱥᱨᱚᱛᱷ ᱦᱟᱸᱥᱫᱟ
* ᱯᱨᱮᱢ ᱢᱟᱨᱟᱱᱰᱤ
* ᱡᱤᱛᱨᱟᱹᱭ ᱦᱟᱸᱥᱫᱟ
* ᱨᱤᱛᱮᱥ ᱴᱩᱰᱩ
* ᱨᱟᱢᱨᱟᱡ ᱦᱟᱸᱥᱫᱟ
* ᱥᱤᱵᱟ ᱦᱟᱸᱥᱫᱟ
* ᱠᱨᱤᱥᱱᱟ ᱥᱚᱨᱮᱱ

==ᱯᱷᱮᱰᱟᱛ==
* https://en.wikipedia.org/wiki/Santali_cinema

[[Category:!Main category]]
