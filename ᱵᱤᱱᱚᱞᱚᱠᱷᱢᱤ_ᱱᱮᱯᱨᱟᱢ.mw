{{Infobox person
| name          = ᱵᱤᱱᱚᱞᱚᱠᱷᱢᱤ ᱱᱮᱯᱨᱚᱢ
| image         =
| alt           = 
| caption       = 
| birth_name    = 
| birth_date    = 
| birth_place   = [[ᱤᱢᱯᱷᱟᱞ]], [[ᱢᱚᱬᱤᱯᱩᱨ]], ᱥᱤᱧᱚᱛ
| death_date    = <!-- {{Death date and age|df=yes|YYYY|MM|DD|YYYY|MM|DD}} (death date then birth date) -->
| death_place   = 
| nationality   = ᱥᱤᱧᱚᱛᱤᱭᱟ.
| other_names   = 
| occupation    = Humanitarian, author and civil rights activist of a disarmament movement
| years_active  = ᱒᱐᱐᱔ ᱠᱷᱚᱱ
| known_for     = Founder of [[Control Arms Foundation of India]] (CAFI), 2004, and Manipur Women Gun Survivors Network (MWGSN)
| notable_works = 
}}
ᱵᱤᱱᱟᱞᱚᱠᱷᱢᱤ ᱱᱮᱯᱨᱟᱢ ᱫᱚ ᱢᱤᱫ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱾ ᱫᱷᱟ.ᱨᱛᱤ ᱨᱮ ᱢᱟᱱᱣᱟ ᱠᱚ ᱥᱩᱞᱩᱠ ᱥᱟ.ᱜᱟ.ᱭ ᱫᱚᱦᱚ ᱠᱟᱛᱮ ᱟᱨ ᱥᱮᱪᱮᱫ ᱠᱟᱛᱮ ᱞᱟᱦᱟᱱᱛᱤ ᱰᱟᱦᱟᱨ ᱟᱯᱱᱟᱨ ᱢᱟᱵᱚ ᱢᱮᱱᱛᱮ ᱚᱞ ᱦᱚᱛᱮᱛᱮ ᱪᱮᱦᱮᱸᱜᱟ ᱮᱫ ᱠᱚ ᱛᱟᱦᱮᱸ ᱫᱚᱜ ᱾ ᱠᱩᱲᱤ ᱡᱟᱱᱟᱝ ᱨᱮᱦᱚᱸ ᱠᱚᱲᱟ ᱡᱟᱱᱟᱝ ᱨᱮᱦᱚᱸ ᱰᱟᱱᱟᱨ ᱡᱟᱱᱟᱝ ᱨᱮᱱᱟᱝ ᱦᱚᱠ ᱫᱚ ᱥᱚᱢᱟᱱ ᱜᱮᱭᱟ ᱢᱮᱱ ᱠᱟᱛᱮ ᱢᱟᱱᱣᱟ ᱠᱚᱭ ᱵᱩᱡᱷᱟ.ᱣ ᱟᱠᱚ ᱛᱟᱦᱮᱸᱫᱚᱜ ᱾ ᱜᱚᱡ ᱜᱚᱯᱚᱡ ᱦᱟ.ᱛᱤᱭᱟ.ᱨ ᱪᱮ ᱵᱟᱺᱫᱩᱠ ᱛᱮᱫᱚ ᱥᱟᱶᱛᱟ ᱵᱟᱝ ᱨᱟᱠᱟᱵᱼᱟ ᱚᱱᱟᱛᱮ ᱚᱱᱟᱫᱚ ᱟᱞᱚ ᱵᱚᱱ ᱥᱟᱵᱢᱟ ᱢᱮᱱ ᱠᱟᱛᱮ ᱟᱡᱟᱜ ᱯᱚᱱᱚᱛ ᱢᱚᱬᱤᱯᱩᱨ ᱨᱤᱱ ᱠᱩᱲᱤ ᱦᱚᱯᱚᱱ ᱯᱟᱦᱴᱟ ᱠᱷᱚᱱ ᱦᱩᱞ ᱮ ᱮᱦᱚᱵ ᱞᱮᱜᱸᱟ ᱾ ᱱᱚᱶᱟ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱦᱟ.ᱛᱤᱭᱟ.ᱨ ᱵᱤᱨᱩᱫᱷᱤ ᱦᱩᱞ ᱫᱚ ᱛᱟᱭᱚᱢ ᱢᱚᱬᱤᱯᱩᱨ ᱯᱚᱱᱚᱛ ᱠᱷᱚᱱ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱩᱛᱩᱨᱼᱯᱩᱨᱩᱵ ( Northeast ) ᱱᱟᱠᱷᱟ ᱯᱚᱱᱚᱛ ᱠᱚᱨᱤ ᱟ.ᱰᱤ ᱜᱮ ᱯᱟᱥᱱᱟᱣ ᱟᱨ ᱢᱟᱱᱟᱣ ᱵᱟᱛᱟᱣ ᱮᱱᱟ ᱾ 

᱒᱐᱐᱔ ᱥᱟᱞ ᱨᱮ Control Arm Foundation of India (CAFI) ᱫᱚ ᱟᱡᱟᱜ ᱫᱤᱥᱟ. ᱩᱫᱩᱜ ᱨᱮ ᱮᱛᱚᱦᱚᱵ ᱞᱮᱱᱟ ᱾ ᱟᱡᱟᱜ ᱱᱚᱸᱠᱟᱱ ᱟᱬᱟᱝ ᱛᱮ ᱛᱟᱭᱚᱢ ᱩᱛᱩᱨᱼᱯᱩᱨᱩᱵ ᱱᱟᱠᱷᱟ ᱯᱚᱱᱚᱛ ᱠᱚᱨᱮ ᱠᱩᱲᱤ ᱛᱮ ᱟᱨᱵᱟᱝ ᱠᱚᱲᱟ ᱛᱮ ᱥᱚᱢᱟᱱ ᱨᱟᱭᱨᱤᱛ ᱯᱟᱸᱡᱟ ᱠᱟᱛᱮ ᱥᱮᱪᱮᱫ ᱟᱨ ᱞᱟᱦᱟᱱᱛᱤ ᱦᱚᱨ ᱠᱚ ᱟᱯᱱᱟᱨ ᱠᱮᱜᱼᱟ ᱾ ᱱᱚᱸᱠᱟᱱ ᱮᱱᱮᱢ ᱠᱷᱟ.ᱛᱤᱨ ᱵᱤᱱᱟᱞᱚᱠᱷᱢᱤ ᱱᱮᱯᱨᱟᱡ ᱫᱚ ᱚᱱᱟ ᱯᱚᱱᱚᱛ ᱠᱚᱨᱮ ᱞᱟᱦᱟᱱᱛᱤ ᱞᱟ.ᱜᱤᱫ ᱢᱮᱫ ᱢᱚᱦᱚᱨ ᱟᱨ ᱟᱲᱟᱝ ᱠᱟᱱᱟᱭ ᱢᱮᱱᱛᱮ ᱩᱯᱨᱩᱡ ᱵᱮᱱᱟᱣ ᱮᱱ ᱛᱟᱭᱟ ᱾ 
ᱜᱚᱡ ᱜᱚᱯᱚᱡ ᱦᱟ.ᱛᱤᱭᱟ.ᱨ ᱵᱤᱨᱩᱫᱷ ᱤᱫᱤ ᱠᱟᱛᱮ ᱢᱮᱱ ᱞᱮᱜᱼᱟ ᱡᱮ "ᱛᱤ ᱨᱮ ᱦᱟ.ᱛᱤᱭᱟ.ᱨ ᱵᱟ.ᱱᱩᱜ ᱦᱚᱲ ᱫᱚ ᱵᱟᱢ ᱜᱚᱡ ᱫᱟᱲᱮᱭᱟ ᱭᱟ ᱾" ᱱᱚᱶᱟ ᱠᱟ.ᱱᱩᱱ ᱫᱚ ᱥᱚᱨᱠᱟᱨᱤ ᱯᱩᱞᱤᱥ ᱟᱨ ᱮᱴᱟᱜ ᱠᱚᱦᱚᱸ ᱢᱟᱱᱟᱣ ᱞᱟ.ᱠᱛᱤᱠ ᱠᱟᱱᱟ ᱾ ᱱᱚᱸᱠᱟ ᱠᱮᱴᱮᱡ ᱟᱲᱟᱝ ᱠᱷᱟ.ᱛᱤᱨ ᱒᱐᱑᱕ ᱥᱟᱞ ᱨᱮ ᱵᱮᱱᱟᱣ ᱞᱮᱱ Forbe ᱥᱟᱛᱟᱢ ᱨᱮ ᱒᱔ ᱜᱚᱴᱟᱝ ᱡᱩᱣᱟᱹᱱ ᱦᱟᱛᱟᱝ ᱠᱚ ᱢᱩᱫᱽ ᱨᱮ ᱟᱡᱟᱜ ᱧᱩᱛᱩᱢ ᱛᱟᱦᱮᱸ ᱠᱟᱱᱟ ᱾ Action on Arm Violence of London ᱯᱟᱦᱟᱴᱟ ᱠᱷᱚᱱ ᱚᱱᱟ ᱥᱮᱨᱢᱟ ᱜᱮ ᱫᱷᱟ.ᱨᱛᱤ ᱨᱤᱱ  ᱑᱐᱐ ᱜᱚᱴᱟᱝ ᱧᱩᱛᱩᱢᱟᱱ ᱢᱟᱱᱟᱣ ᱵᱟᱛᱟᱣ ᱦᱚᱲ ᱠᱚ ᱢᱩᱫᱽ ᱨᱮ ᱟᱡᱟᱜ ᱧᱩᱛᱩᱢ ᱛᱟᱦᱮᱸ ᱠᱟᱱᱟ ᱾ ᱛᱟᱭᱚᱢ ᱦᱟ.ᱛᱤᱭᱟ.ᱨ ᱵᱤᱨᱩᱫᱷᱤ ᱟᱲᱟᱝ ᱱᱚᱸᱠᱟ ᱯᱟᱥᱱᱟᱣ ᱮᱱᱟ, ᱫᱷᱟ.ᱨᱛᱤ ᱨᱮ ᱵᱟᱺᱫᱩᱠ ᱞᱮᱠᱟᱱ ᱦᱟ.ᱛᱤᱭᱟ.ᱨ ᱨᱮᱱᱟᱜ ᱵᱮᱵᱷᱟᱨ ᱫᱚ ᱠᱚᱢ ᱤᱫᱤᱭᱮᱱᱟ ᱾

==ᱦᱟᱨᱟᱵᱩᱨᱩ ᱟᱨ ᱥᱮᱪᱮᱫ==

ᱵᱤᱱᱟᱞᱚᱠᱷᱢᱤ ᱱᱮᱯᱨᱟᱢ ᱫᱚ ᱢᱚᱬᱤᱯᱩᱨ ᱯᱚᱱᱚᱛ ᱨᱮᱱᱟᱝ ᱤᱢᱯᱷᱟᱞ ᱵᱟᱡᱟᱨ ᱨᱮ ᱡᱟᱱᱟᱢ ᱞᱮᱱᱟᱭ ᱾ ᱵᱟᱵᱟ ᱧᱩᱛᱩᱢ ᱫᱚ ᱱᱮᱯᱨᱟᱢ ᱵᱤᱦᱟᱨᱤ ᱟᱨ ᱟᱭᱳ ᱧᱩᱛᱩᱢ ᱫᱚ ᱭᱮᱱᱥᱮᱢᱵᱟᱢ ᱤᱵᱮᱢ ᱦᱟᱞ ᱾<ref name=Bina>{{Cite web|url=http://www.thesangaiexpress.com/loral-paris-femina-women-award-for-binalakshmi-nepram/|title=L'Oréal Paris Femina Women award for Binalakshmi Nepram|date=31 March 2015|newspaper=The Sangai Express}}</ref>ᱤᱢᱯᱷᱟᱞ ᱵᱟᱡᱟᱨ ᱨᱮᱱᱟᱜ ᱜᱚᱡ ᱜᱚᱯᱚᱡ ᱦᱚᱭ ᱦᱤᱥᱤᱫ ᱛᱟᱞᱟᱨᱮ ᱦᱟᱨᱟ ᱞᱮᱱᱟᱭ ᱾ ᱟᱡ ᱮ ᱡᱟᱱᱟᱢ ᱮᱱ ᱚᱠᱛᱚ ᱨᱮᱫᱚ ᱤᱢᱯᱷᱟᱞ ᱵᱟᱡᱟᱨ ᱨᱮ ᱠᱚᱨᱯᱷᱤᱭᱩ ᱛᱟᱦᱮᱸ ᱠᱟᱱᱟ ᱾ ᱤᱢᱯᱷᱟᱞ ᱨᱮᱱᱟᱜ ᱢᱤᱫ ᱤᱛᱩᱱ ᱟᱥᱲᱟ ᱠᱷᱚᱱ ᱛᱟᱱᱟᱞᱟᱭ ᱥᱟ.ᱛ ᱠᱮᱜᱼᱟ ᱾ ᱚᱱᱟ ᱵᱤᱱᱤᱰ ᱨᱮ ᱫᱚᱥᱟᱨ ᱴᱷᱟᱶ ᱮ ᱟᱢᱮᱴ ᱞᱮᱫ ᱠᱷᱟ.ᱛᱤᱨ ᱛᱮ ᱟᱢᱩᱥᱟᱱᱟ ᱟᱨ ᱜᱚᱣᱨᱚ ᱢᱮᱢᱚᱨᱤᱭᱟᱞ ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱾ ᱫᱤᱞᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ ᱱᱟᱜᱟᱢ ᱨᱮ ᱢᱟᱥᱴᱚᱨ ᱰᱤᱜᱽᱨᱤ ᱥᱟ.ᱛ ᱞᱮᱜᱼᱟᱭ ᱾ ᱚᱱᱟ ᱛᱟᱭᱚᱢ ᱡᱚᱵᱟᱦᱚᱨᱞᱟᱞ ᱱᱮᱦᱨᱩ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ ᱮᱢᱯᱷᱤᱞ ᱮ ᱥᱟ.ᱛ ᱞᱮᱜᱼᱟ ᱾ <ref name=Nep>{{Cite web|url=http://e-pao.net/epSubPageExtractor.asp?src=news_section.Top_Stories.Top_Stories_2013.Binalakshmi_Nepram_in_Top_100_most_influential_people_in_World_on_armed_violence_reduction_20130702|title=Binalakshmi Nepram of Manipur, Northeast India in Top 100 most influential people in world on armed violence reduction|date=2 July 2013|accessdate=11 March 2016|newspaper=E-Pao}}</ref>

==ᱯᱷᱮᱞᱚᱥᱤᱯ ᱟᱨ ᱥᱤᱨᱯᱷᱟ. ᱠᱚ==

ᱱᱮᱯᱨᱟᱢ ᱫᱚ ᱤᱱᱰᱚᱼᱢᱭᱟᱱᱢᱟᱨ ᱢᱭᱟᱱᱢᱟᱨ ᱥᱤᱢᱟ. ᱫᱷᱟᱨᱮ ᱨᱮ ᱜᱚᱡ ᱜᱚᱯᱚᱡ ᱦᱟ.ᱛᱭᱟ.ᱨ ᱪᱮᱫᱟᱜ ᱯᱟᱥᱱᱟᱣᱜ ᱠᱟᱱᱟ ᱚᱱᱟ ᱠᱷᱚᱫᱽᱨᱚᱸᱫᱽ ᱞᱟ.ᱜᱤᱫ ᱛᱮ ᱯᱞᱚᱯᱥᱮᱭᱟᱨ ᱯᱷᱮᱞᱚᱥᱤᱯ ᱮ ᱧᱟᱢ ᱞᱮᱜᱼᱟ ᱾ ᱫᱚᱞᱟᱭᱞᱟᱢᱟ ᱵᱩᱱᱤᱭᱟ.ᱫᱽ ᱨᱮᱱᱟᱜ WISCOMP scholar of peace ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱾ ᱚᱱᱟ ᱥᱤᱨᱯᱷᱟ. ᱫᱚ ᱦᱤᱸᱥᱟ.ᱥᱩᱭᱟ. ᱠᱚᱢ ᱠᱟᱛᱮ ᱥᱩᱞᱩᱠ ᱰᱟᱦᱟᱨ ᱛᱟᱲᱟᱢ ᱠᱟᱛᱮ ᱠᱩᱲᱤ ᱦᱚᱯᱚᱱ ᱩᱛᱱᱟ.ᱣ ᱟᱨ ᱦᱟ.ᱛᱭᱟ.ᱨ ᱵᱤᱨᱩᱫᱷᱤ ᱠᱷᱚᱫᱽᱨᱚᱸᱫᱽ ᱨᱮᱭ ᱧᱟᱢ ᱞᱮᱜᱼᱟ ᱾ Best Humanitarian initiative of the year 2010 ᱨᱮ ᱦᱟ.ᱛᱭᱟ.ᱨ ᱵᱤᱨᱚᱫᱷᱤ ᱤᱫᱤ ᱠᱟᱛᱮ ᱒᱐᱑᱑ ᱨᱮ Sean Macbride ᱥᱟ.ᱱᱛᱤ ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱾ CNN IBN ᱯᱟᱦᱴᱟ ᱠᱷᱚᱱ ᱡᱚᱜᱽᱫᱷᱚᱞᱟ (Real Hero) ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱒᱐᱑᱑ ᱥᱟᱞᱮ ᱨᱮ ᱾ ᱔ ᱚᱠᱴᱚᱵᱚᱨ ᱒᱐᱑᱘ ᱥᱟ.ᱜᱩᱱ ᱢᱟᱦᱟᱸ ᱨᱮ RAW in WAR (Reach all Women in War) ᱯᱟᱦᱴᱟ ᱠᱷᱚᱱ  ᱟ.ᱰᱤ ᱥᱟᱦᱟᱥ ᱟᱱ ᱢᱟ.ᱱᱢᱤ ᱠᱚ ᱵᱟᱧᱪᱟᱣ ᱫᱚᱦᱚ ᱞᱟ.ᱜᱤᱫ ᱥᱟᱦᱟᱥ ᱟᱱ ᱦᱚᱲ ᱞᱮᱠᱟᱛᱮ ᱢᱟ.ᱱ ᱥᱟᱠᱟᱢ ᱠᱚ ᱮᱢ ᱟᱫᱮ ᱛᱟᱦᱮᱸᱫ ᱾ ᱦᱤᱥᱟ.ᱥᱩᱭᱟ. ᱜᱚᱡ ᱜᱚᱯᱚᱡ ᱵᱤᱨᱩᱫᱷ ᱟᱲᱟᱝ ᱠᱷᱟ.ᱛᱤᱨ ᱒᱐᱑᱘ ᱥᱟᱞᱮ ᱨᱮ ᱟᱱᱱᱟ ᱯᱚᱞᱤᱴᱠᱚᱵᱥᱠᱟᱭᱟ ᱥᱤᱨᱯᱷᱟ. ᱟᱛᱟᱝ ᱞᱮᱜᱼᱟ ᱾ ᱱᱚᱶᱟ ᱥᱤᱨᱯᱷᱟ.ᱫᱚ ᱵᱮᱞᱟᱨᱩᱥ ᱚᱱᱚᱞᱤᱭᱟ. ᱥᱟᱶ ᱡᱚᱲ ᱛᱮ ᱠᱤᱱ ᱧᱟᱢ ᱞᱮᱜᱼᱟ ᱾ ᱒᱐᱑᱕ ᱥᱟᱞ ᱨᱮ ᱥᱟᱶᱦᱮᱫ ᱨᱮ ᱱᱚᱵᱮᱞ ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱾
