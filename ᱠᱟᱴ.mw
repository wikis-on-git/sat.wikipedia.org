[[File:16 wood samples.jpg|thumb|16 wood samples]]

'''ᱠᱟᱴ''' ᱫᱚ ᱦᱩᱭᱩᱜ ᱠᱟᱱᱟ  ᱫᱟᱨᱮ ᱨᱮᱱᱟᱜ ᱢᱩᱬ ᱡᱤᱱᱤᱥ ᱾ ᱱᱚᱣᱟ ᱫᱚ ᱡᱟᱭᱞᱮᱢ (xylem) ᱛᱮ ᱛᱮᱭᱟᱨ ᱠᱚᱜᱼᱟ, ᱡᱟᱦᱟᱸ ᱫᱚ ᱫᱟᱜ ᱪᱮᱛᱟᱱ ᱥᱮᱫᱼᱮ ᱨᱟᱠᱟᱵᱟ ᱾<ref>cite book|author=Hickey, M.|author2=King, C.|date=2001|title=The Cambridge Illustrated Glossary of Botanical Terms|publisher=Cambridge University Press</ref> ᱠᱟᱴ ᱫᱚ ᱚᱲᱟᱜ ᱟᱨ ᱥᱟᱢᱟᱱ ᱠᱚ ᱛᱮᱭᱟᱨ ᱞᱟᱹᱜᱤᱫ ᱵᱮᱵᱷᱟᱨᱚᱜᱼᱟ, ᱚᱱᱟ ᱥᱟᱶᱛᱮ ᱡᱟᱦᱟᱸᱱ ᱦᱩᱱᱟᱹᱨ ᱪᱤᱛᱟᱹᱨ ᱠᱚ ᱞᱟᱹᱜᱤᱫ ᱦᱚᱸ ᱾ ᱱᱚᱣᱟ ᱫᱚ ᱥᱟᱦᱟᱱ ᱥᱮᱸᱜᱮᱞ ᱞᱮᱠᱟᱛᱮ ᱦᱚᱸ ᱠᱚ ᱵᱮᱵᱷᱟᱨᱟ ᱾ ᱠᱟᱴ ᱠᱷᱚᱱ ᱜᱮ [[ᱠᱟᱜᱚᱡᱽ|ᱠᱟᱜᱚᱡᱽ]] ᱦᱚᱸ ᱠᱚ ᱛᱮᱭᱟᱨᱟ ᱾ ᱠᱟᱴ ᱫᱚ ᱜᱮᱫ ᱞᱟᱹᱜᱤᱫ ᱟᱸᱴ ᱜᱮᱭᱟ ᱢᱮᱱᱠᱷᱟᱱ ᱠᱮᱴᱮᱡ ᱦᱚᱸ ᱠᱮᱴᱮᱡ ᱜᱮᱭᱟ ᱾ ᱫᱟᱨᱮ ᱜᱮᱫ ᱛᱟᱭᱚᱢ ᱚᱱᱟ ᱫᱚ ᱥᱚᱡᱷᱮ ᱥᱚᱡᱷᱮ ᱜᱮᱫ ᱠᱟᱛᱮ ᱯᱟᱴᱟ ᱠᱚ ᱵᱮᱱᱟᱣᱟ ᱟᱨ ᱚᱱᱟ ᱯᱟᱴᱟ ᱠᱷᱚᱱ ᱟᱭᱢᱟ ᱡᱤᱱᱤᱥ ᱠᱚ ᱛᱮᱭᱟᱨᱟ ᱾ ᱠᱟᱴ ᱫᱚ ᱟᱹᱰᱤ ᱞᱮᱠᱟᱱᱟᱜ ᱢᱮᱱᱟᱜᱼᱟ ᱾ ᱠᱟᱨᱟᱢ, ᱠᱟᱥᱢᱟᱨ, ᱥᱟᱨᱡᱚᱢ ᱮᱢᱟᱱ ᱫᱟᱨᱮ ᱠᱚᱫᱚ ᱠᱮᱴᱮᱡ ᱜᱮᱭᱟ ᱟᱨ ᱛᱤᱢᱤᱱ ᱜᱟᱢ ᱜᱚ ᱩᱱᱟᱹᱜ ᱫᱚ ᱵᱟᱭ ᱠᱮᱴᱮᱡ ᱟ ᱾

==ᱱᱟᱜᱟᱢ==
᱒᱐᱑᱑ ᱥᱟᱞᱮ ᱨᱮᱱᱟᱜ ᱰᱤᱥᱠᱚᱵᱷᱨᱤ ᱞᱮᱠᱟᱛᱮ ᱵᱟᱰᱟᱭ ᱟᱠᱟᱱᱟ ᱵᱟᱝᱢᱟ ᱠᱟᱴ ᱫᱚ ᱓᱙᱕ ᱠᱷᱚᱱ ᱔᱐᱐ ᱢᱤᱞᱤᱭᱚᱱ ᱥᱟᱞᱮ ᱢᱟᱬᱟᱝ ᱠᱷᱚᱱ ᱮᱦᱚᱵ ᱞᱮᱱᱟ ᱾ <ref>cite news|url=http://www.cbc.ca/news/canada/new-brunswick/story/2011/08/12/nb-origins-of-wood-found.html|title=N.B. fossils show origins of wood|publisher=[[CBC.ca]]|accessdate=August 12, 2011|date=August 12, 2011|deadurl=no|archiveurl=https://web.archive.org/web/20110813012432/http://www.cbc.ca/news/canada/new-brunswick/story/2011/08/12/nb-origins-of-wood-found.html|archivedate=August 13, 2011|df=mdy-all</ref><ref>cite journal|last1=Philippe Gerrienne et al.|title=A Simple Type of Wood in Two Early Devonian Plants|journal=Science|date=Aug 12, 2011|doi=10.1126/science.1208882|bibcode=2011Sci...333..837G</ref> ᱠᱟᱴ ᱨᱮᱱᱟᱜ ᱵᱚᱭᱚᱥ ᱫᱚ ᱠᱟᱨᱵᱚᱱ ᱰᱮᱴᱤᱧ (carbon dating) ᱦᱚᱨᱟ ᱛᱮ ᱵᱟᱰᱟᱭ ᱧᱟᱢᱚᱜᱼᱟ ᱾ ᱟᱨ ᱛᱤᱢᱤᱱ ᱜᱟᱱ ᱫᱚ ᱰᱮᱱᱰᱨᱚᱠᱨᱚᱱᱚᱞᱚᱡᱤ (dendrochronology) ᱞᱮᱠᱟᱛᱮ ᱦᱚᱸ ᱠᱟᱴ ᱛᱤᱥ ᱛᱮᱭᱟᱨ ᱞᱮᱱᱟ ᱚᱱᱟ ᱨᱮᱱᱟᱜ ᱵᱩᱴᱟᱹ ᱵᱟᱰᱟᱭ ᱧᱟᱢᱚᱜᱼᱟ ᱾ ᱥᱮᱫᱟᱭ ᱫᱚ ᱦᱚᱲ ᱠᱟᱴ ᱫᱚ ᱟᱹᱰᱤ ᱞᱮᱠᱟᱛᱮ ᱠᱚ ᱵᱮᱵᱷᱟᱨ ᱞᱮᱫ ᱛᱟᱦᱮᱸᱫ ᱾ ᱡᱮᱢᱚᱱ ᱚᱲᱟᱜ ᱵᱮᱱᱟᱣ, ᱦᱟᱹᱛᱭᱟᱹᱨ ᱛᱮᱭᱟᱨ, ᱥᱟᱢᱟᱱ ᱮᱢᱟᱱ, ᱯᱚᱴᱚᱢ ᱛᱮᱭᱟᱨ, ᱠᱟᱜᱚᱡᱽ ᱛᱮᱭᱟᱨ ᱮᱢᱟᱱ ᱠᱚ ᱾

==ᱚᱲᱟᱜ==
ᱥᱮᱫᱟᱭ ᱠᱷᱚᱱ ᱱᱮᱛᱟᱨ ᱦᱟᱹᱵᱤᱡ ᱦᱚᱸ ᱠᱟᱴ ᱛᱮᱜᱮ ᱚᱲᱟᱜ ᱠᱚ ᱵᱮᱱᱟᱣᱮᱫᱼᱟ ᱾ ᱠᱟᱴᱟ ᱫᱚ ᱯᱟᱴᱟ ᱞᱮᱠᱟ ᱜᱮᱫ ᱠᱟᱛᱮ ᱠᱟᱴ ᱛᱮᱦᱚᱸ ᱠᱚ ᱠᱟᱸᱛ ᱜᱮᱭᱟ ᱟᱨ ᱪᱮᱛᱟᱱ ᱥᱟᱹᱲᱤᱢ ᱦᱚᱸ ᱾ ᱚᱲᱟᱜ ᱨᱮᱱᱟᱜ ᱫᱩᱣᱟᱹᱨ ᱡᱷᱚᱨᱠᱟ ᱞᱟᱹᱜᱤᱫ ᱠᱚ ᱦᱚᱸ ᱱᱚᱣᱟ ᱜᱮ ᱠᱚ ᱵᱮᱵᱷᱟᱨᱟ ᱾ ᱥᱤᱞᱯᱤᱧ ᱦᱚᱸ ᱱᱚᱣᱟ ᱛᱮᱜᱮ ᱠᱚ ᱛᱮᱭᱟᱨᱟ ᱾ ᱪᱷᱟᱛ ᱵᱤᱞᱰᱤᱝ ᱚᱲᱟᱜ ᱛᱮᱭᱟᱨ ᱡᱚᱠᱷᱟᱜ ᱦᱚᱸ ᱪᱷᱟᱛ ᱰᱷᱟᱹᱞᱟᱹᱭ ᱵᱟᱠᱷᱨᱟ ᱛᱚ ᱞᱟᱜᱟᱣᱟ ᱾ ᱢᱮᱱᱜᱟᱱᱚᱜᱼᱟ ᱠᱟᱴ ᱫᱚ ᱟᱹᱰᱤ ᱞᱟᱹᱛᱠᱤᱭᱟᱱ ᱜᱮᱭᱟ ᱾

==ᱠᱟᱜᱚᱡᱽ==
ᱠᱟᱴ ᱠᱷᱚᱱ ᱜᱮ ᱠᱟᱜᱚᱡᱽ ᱠᱚ ᱛᱮᱭᱟᱨᱟ ᱢᱤᱫ ᱢᱟᱨᱟᱝ ᱠᱟᱹᱨᱜᱟᱹᱲ ᱨᱮ, ᱡᱟᱦᱟᱸ ᱫᱚ  ᱠᱟᱜᱚᱡᱽ ᱠᱟᱹᱨᱜᱟᱲ ᱠᱚ ᱢᱮᱛᱟᱜᱼᱟ ᱾ ᱤᱝᱞᱤᱥ ᱛᱮ ᱫᱚ ''ᱯᱮᱯᱚᱨ ᱢᱤᱞ'' (paper mill) ᱠᱚ ᱢᱮᱛᱟᱜᱼᱟ ᱾ ᱢᱟᱬᱟᱝ ᱫᱚ ᱠᱟᱴ ᱠᱚ ᱜᱮᱫ ᱠᱷᱟᱺᱰᱭᱟᱹ ᱭᱟ ᱦᱩᱰᱩᱧ ᱦᱩᱰᱤᱧ ᱾ ᱚᱱᱟ ᱛᱟᱭᱚᱢ ᱢᱤᱫ ᱥᱮᱬᱟ ᱪᱮᱞᱟᱝ ᱨᱮ ᱠᱚ ᱤᱥᱤᱱᱟ ᱠᱮᱢᱤᱠᱟᱞ ᱥᱟᱞᱟᱜ ᱾ ᱚᱱᱟ ᱠᱮᱢᱤᱠᱟᱞ ᱫᱚ ᱫᱟᱨᱮ ᱠᱷᱚᱱ ᱢᱤᱫ ᱡᱤᱱᱤᱥ ᱮ ᱵᱷᱮᱜᱟᱨᱟ ᱡᱟᱦᱟᱸ ᱫᱚ ᱥᱮᱞᱩᱞᱚᱡᱽ ᱠᱚ ᱢᱮᱛᱟᱜ ᱠᱟᱱᱟ ᱾ ᱚᱱᱟ ᱛᱟᱭᱚᱢ ᱥᱮᱞᱩᱞᱚᱡᱽ ᱫᱚ ᱠᱮᱢᱤᱠᱟᱞ ᱥᱟᱞᱟᱜ ᱢᱮᱥᱟ ᱠᱟᱛᱮ ᱠᱚ ᱨᱤᱫᱟ ᱾ ᱨᱤᱫ ᱨᱤᱫ ᱛᱮ ᱠᱟᱜᱚᱡᱽ ᱠᱚ ᱛᱮᱭᱟᱨᱟ ᱾ ᱚᱱᱟ ᱨᱤᱫ ᱫᱚ ᱢᱤᱫ ᱢᱟᱨᱟᱝ ᱢᱩᱥᱤᱱ ᱛᱮ ᱦᱩᱭᱩᱜᱼᱟ, ᱡᱟᱦᱟᱸ ᱫᱚ ᱠᱟᱜᱚᱡᱽ ᱢᱩᱥᱤᱱ ᱠᱚ ᱢᱮᱛᱟᱜ ᱠᱟᱱᱟ ᱟᱨ ᱤᱝᱞᱤᱥ ᱛᱮ ᱫᱚ ᱯᱮᱯᱚᱨ ᱢᱮᱥᱤᱱ (paper machine) ᱠᱚ ᱢᱮᱛᱟᱜᱼᱟ ᱾ ᱵᱟᱹᱲᱛᱤ ᱠᱟᱛᱮ ᱠᱟᱜᱚᱡᱽ ᱫᱚ ᱯᱟᱭᱤᱱ, ᱥᱯᱨᱩᱥ ᱟᱨ ᱤᱣᱠᱟᱞᱤ-ᱯᱚᱴᱟᱥ ᱫᱟᱨᱮ ᱠᱷᱚᱱ ᱠᱮ ᱛᱮᱭᱟᱨᱟ ᱾

==ᱵᱟᱨᱦᱮ ᱡᱚᱱᱚᱲ==
* [https://web.archive.org/web/20160527073656/http://www.woodinculture.fi/en/ The Wood in Culture Association]
* [http://www.thewoodexplorer.com/ The Wood Explorer: A comprehensive database of commercial wood species]
* [https://web.archive.org/web/20110414041302/http://www.apawood.org/level_b.cfm?content=prd_main APA&nbsp;– The Engineered Wood Association]
==ᱥᱟᱹᱠᱷᱭᱟᱹᱛ==

[[Category:!Main category]]
