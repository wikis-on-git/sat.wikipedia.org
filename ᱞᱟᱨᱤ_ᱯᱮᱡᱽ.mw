[[File:Larry Page in the European Parliament, 17.06.2009 (cropped).jpg|thumb|ᱞᱟᱨᱤ ᱯᱮᱡᱽ]]

'''ᱞᱚᱨᱮᱱᱥ ᱞᱟᱨᱤ ᱯᱮᱡᱽ'''(᱒᱖/᱐᱓/᱑᱙᱗᱓) ᱫᱚ ᱢᱤᱫ ᱟᱢᱮᱨᱤᱠᱤᱭᱟᱹ ᱠᱚᱢᱯᱩᱴᱚᱨ ᱥᱟᱬᱮᱥᱤᱭᱟᱹ ᱟᱨ ᱤᱱᱴᱚᱨᱱᱮᱴ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱥᱮᱸᱫᱽᱨᱟ ᱡᱚᱱᱛᱚᱨ [[ᱜᱩᱜᱚᱞ]] ᱟᱨ ᱟᱞᱯᱷᱟᱵᱮᱴ ᱤᱱᱥᱹ ᱨᱤᱱᱤᱡ ᱥᱤᱨᱡᱚᱱᱤᱭᱟᱹ ᱠᱟᱱᱟᱭ ᱾ ᱑᱙᱙᱖ ᱥᱟᱞᱮᱨᱮ ᱥᱴᱟᱱᱯᱷᱚᱨᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱤᱱ ᱵᱟᱨ ᱯᱟᱹᱴᱷᱣᱟᱹ ᱞᱟᱨᱤ ᱯᱮᱡᱽ ᱟᱨ ᱥᱚᱨᱡᱤ ᱵᱨᱤᱱ ᱫᱟᱨᱟᱭ ᱛᱮ ᱜᱩᱜᱚᱞ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ᱠᱟᱞᱤᱯᱷᱚᱨᱱᱤᱭᱟ ᱨᱮᱱᱟᱜ ᱢᱮᱱᱞᱚ ᱯᱟᱨᱠ ᱨᱮ ᱢᱮᱱᱟᱜ ᱢᱤᱫ ᱜᱟᱛᱮ ᱭᱟᱜ ᱢᱤᱫ ᱜᱮᱨᱮᱡᱽ ᱨᱮ ᱗ ᱥᱮᱯᱴᱮᱢᱵᱚᱨ ᱑᱙᱙᱘ ᱥᱟᱞᱮᱨᱮ ᱜᱩᱜᱚᱞ ᱠᱚᱢᱯᱟᱹᱱᱤ ᱫᱳ ᱵᱮᱨᱮᱫ ᱞᱮᱱ ᱛᱟᱦᱮᱸᱫ ᱾ ᱑᱙᱙᱙ ᱯᱷᱮᱵᱽᱨᱩᱣᱟᱨᱤ ᱪᱟᱸᱫᱚ ᱨᱮ ᱠᱟᱞᱤᱯᱷᱚᱨᱱᱤᱭᱟ ᱨᱮᱱᱟᱜ ᱯᱟᱞᱳ ᱟᱞᱴᱚ ᱛᱮ ᱠᱚᱢᱯᱟᱱᱤ ᱠᱚ ᱩᱪᱟᱹᱲ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱨᱮᱱᱟᱜ ᱢᱤᱫ ᱥᱮᱨᱢᱟ ᱛᱟᱭᱚᱢ "ᱜᱩᱜᱚᱞᱯᱞᱮᱠᱥ" ᱧᱩᱛᱩᱢᱟᱱᱟᱜ ᱴᱷᱟᱶ ᱛᱮ ᱱᱚᱶᱟ ᱠᱚ ᱟᱹᱹᱜᱩ ᱞᱮᱫ ᱛᱟᱦᱮᱸᱫ ᱾ ᱥᱮᱯᱴᱮᱢᱵᱚᱨ  ᱒᱐᱐᱑ ᱨᱮ ᱜᱩᱜᱚᱞ ᱨᱮᱱᱟᱜ ᱯᱮᱡᱽᱨᱮᱸᱠ (PageRank) ᱦᱚᱨᱟ ᱫᱚ ᱟᱢᱮᱨᱤᱠᱤᱭᱟᱹ ᱯᱮᱴᱮᱸᱴ ᱮ ᱧᱟᱢ ᱠᱮᱫᱼᱟ ᱾ ᱡᱩᱞᱟᱭ ᱒᱐᱑᱕ ᱨᱮ ᱩᱱᱤᱫ ᱟᱞᱯᱷᱟᱵᱮᱴ ᱤᱱᱥᱹ ᱨᱤᱱᱤᱡ ᱥᱤᱹᱤᱹᱚ ᱵᱮᱱᱟᱣ ᱮᱱᱟᱭ ᱾ ᱯᱮᱡᱽ XPRIZE  ᱜᱟᱶᱛᱟ ᱨᱮ ᱢᱤᱫ ᱠᱟᱹᱢᱤᱭᱟᱹ ᱞᱮᱠᱟᱛᱮ ᱠᱟᱹᱢᱤ ᱠᱟᱱ ᱚᱠᱛᱚ ᱨᱮ ᱒᱐᱐᱔ ᱥᱟᱞᱮᱨᱮ National Academy of Engineering ᱨᱤᱱᱤᱡ ᱢᱩᱠᱷᱭᱟᱹ ᱥᱚᱦᱮᱫ ᱞᱮᱠᱟᱛᱮ ᱠᱚ ᱵᱟᱪᱷᱱᱟᱣ ᱞᱮᱫᱮ ᱛᱟᱦᱮᱸᱫ ᱾ ᱯᱮᱡᱽ ᱒᱐᱐᱔ ᱥᱟᱞᱮᱨᱮ ᱢᱟᱨᱠᱚᱱᱤ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾

== ᱮᱛᱚᱦᱚᱵ ᱡᱤᱭᱚᱱ ==
ᱞᱟᱨᱤ ᱯᱮᱡᱽ ᱫᱚ ᱟᱢᱟᱮᱨᱤᱠᱟ ᱨᱮᱱᱟᱜ ᱢᱤᱪᱤᱜᱟᱱ ᱧᱩᱛᱩᱢᱟᱱ ᱴᱷᱟᱶ ᱨᱮᱭ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ ᱠᱟᱨᱞ ᱵᱷᱤᱱᱥᱮᱸᱴ ᱯᱮᱡᱽ ᱫᱚ ᱠᱚᱢᱯᱩᱴᱚᱨ ᱨᱮᱭ ᱯᱤᱹᱮᱪᱹᱰᱤ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱢᱟᱪᱤᱜᱟᱱ ᱯᱚᱱᱚᱛ ᱡᱮᱜᱮᱛ ᱵᱤᱨᱫᱟᱹᱜᱟᱲ (Michigan State University) ᱨᱮ ᱠᱚᱢᱯᱩᱴᱚᱨ ᱥᱟᱬᱮᱥ ᱨᱤᱱᱤᱡ ᱯᱩᱨᱩᱫᱷᱩᱞ ᱢᱟᱪᱮᱫ (ᱯᱨᱚᱯᱷᱮᱥᱚᱨ) ᱛᱟᱦᱮᱸ ᱠᱟᱱᱟᱭ ᱾ ᱞᱟᱨᱤ ᱯᱮᱡᱽ ᱮᱸᱜᱟᱛ ''ᱜᱞᱚᱨᱤᱭᱟ'' ᱫᱚ ᱢᱤᱪᱤᱜᱟᱱ ᱨᱮᱱᱟᱜ ᱞᱤᱢᱟᱱ ᱵᱨᱤᱜᱽᱥ ᱵᱤᱨᱫᱟᱹᱜᱟᱲ (Lyman Briggs College) ᱨᱮ ᱠᱚᱢᱯᱩᱴᱚᱨ ᱯᱨᱚᱜᱨᱟᱢᱤᱝ ᱜᱟᱞᱚᱪᱤᱭᱟᱹᱭ ᱛᱟᱦᱮᱸᱠᱟᱱᱟ ᱾ ᱯᱮᱡᱽ ᱫᱚ ᱯᱩᱭᱞᱩ ᱖ ᱥᱮᱨᱢᱟ ᱩᱢᱮᱨ ᱨᱮ ᱠᱚᱢᱯᱩᱴᱚᱨ ᱪᱮᱛᱟᱱ ᱨᱮ ᱢᱚᱱᱮ ᱛᱟᱭ ᱰᱷᱟᱝ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱫᱚ ᱢᱚᱱᱴᱮᱥᱚᱨᱤ ᱨᱮᱰᱢᱚᱨ ᱑᱙᱗᱓ ᱠᱷᱚᱱ ᱑᱙᱗᱕ ᱟᱨ ᱑᱙᱙᱑ ᱥᱟᱞᱮᱨᱮ East Lansing High School ᱠᱷᱚᱱ ᱥᱚᱱᱮᱨ ᱮ ᱥᱤᱫ ᱞᱮᱫ ᱛᱟᱦᱮᱸᱫ ᱾ ᱩᱱᱤᱫᱚ ᱢᱤᱪᱤᱜᱟᱱ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱠᱚᱢᱯᱩᱴᱚᱨ ᱥᱟᱬᱮᱥ ᱨᱮ ᱥᱚᱱᱮᱨ (ᱰᱤᱜᱽᱨᱤ) ᱟᱨ ᱥᱴᱟᱱᱯᱷᱚᱨᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ  ᱢᱟᱥᱴᱚᱨ ᱰᱤᱜᱽᱨᱤᱭ ᱥᱤᱫ ᱞᱮᱫ ᱛᱟᱦᱮᱸᱫ ᱾ ᱢᱤᱪᱤᱜᱟᱱ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱚᱞᱚᱜ ᱚᱠᱛᱚ ᱨᱮ ᱞᱮᱜᱚ ᱵᱨᱤᱠᱥ ᱛᱮ ᱤᱸᱠ ᱡᱮᱴ ᱯᱤᱱᱴᱚᱨ ᱮ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱟᱨ ᱟᱥᱲᱟ ᱵᱟᱥ ᱠᱚᱫᱚ "ᱯᱤ ᱟᱨ ᱴᱤ" (ᱯᱟᱨᱥᱚᱱᱟᱞ ᱨᱮᱯᱤᱰ ᱴᱨᱟᱱᱥᱤᱴ ᱥᱤᱥᱴᱚᱢ) (ᱵᱤᱱ ᱰᱟᱭᱵᱚᱨ ᱛᱮ ᱫᱟᱹᱲᱮᱫ ᱜᱟᱹᱰᱤ)  ᱫᱟᱨᱟᱭ ᱛᱮ ᱫᱟᱹᱲ ᱨᱮᱱᱟᱜ ᱠᱟᱛᱷᱟᱭ ᱥᱚᱫᱚᱨ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱵᱮᱯᱟᱨ ᱞᱟᱹᱜᱤᱫ music synthesizer ᱥᱚᱯᱴᱮᱭᱟᱨ ᱨᱮᱱᱟᱜ ᱦᱚᱸᱭ ᱯᱚᱨᱛᱚᱱ ᱞᱮᱫ ᱛᱟᱦᱮᱸᱫ ᱾
== ᱮᱴᱟᱜᱟᱜ ᱠᱚ ==
ᱞᱮᱨᱤ ᱯᱮᱡᱽ ᱫᱚ ᱴᱮᱥᱞᱟ ᱢᱚᱴᱚᱨᱥ ᱨᱮ ᱢᱤᱫ ᱯᱩᱸᱡᱤ ᱮᱱᱮᱢᱤᱭᱟᱹᱭ ᱛᱟᱦᱮᱸᱠᱟᱱᱟ ᱾ ᱩᱱᱤ ᱫᱚ ᱜᱩᱜᱚᱞ ᱰᱚᱴ ᱚᱨᱜᱽ ᱠᱷᱚᱱ ᱠᱟᱹᱣᱰᱤ ᱟᱹᱜᱩ ᱠᱟᱛᱮ ᱯᱩᱸᱡᱤ ᱮᱢᱮᱫ ᱛᱟᱦᱮᱸᱫ ᱾ ᱥᱟᱶᱛᱟᱹᱨᱤ ᱟᱨ ᱠᱟᱹᱣᱰᱤᱭᱟᱹᱨᱤ ᱠᱚᱭ ᱚᱨᱥᱚᱝᱼᱮᱫ ᱞᱮᱠᱟᱱ ᱩᱱᱩᱥᱩᱞ ᱵᱮᱵᱚᱥᱛᱟ ᱠᱚ ᱴᱮᱠᱱᱚᱞᱚᱡᱤ ᱫᱟᱨᱟᱭ ᱛᱮ ᱪᱮᱠᱟᱛᱮ ᱩᱛᱱᱟᱹᱣ ᱟ ᱚᱱᱟ ᱵᱟᱵᱚᱛ ᱛᱮᱭ ᱞᱟᱹᱭ ᱞᱮᱫ ᱛᱟᱦᱮᱸᱫ ᱾
== ᱟᱯᱱᱟᱨ ᱡᱤᱭᱚᱱ ==
ᱞᱟᱨᱤ ᱯᱮᱡᱽ ᱫᱚ ᱠᱟᱨᱵᱤᱭᱟᱱ ᱨᱤᱱᱤᱡ ᱞᱩᱪᱤᱱᱫᱟ ᱥᱟᱣᱩᱛᱣᱚᱨᱛᱷ ᱥᱟᱶ ᱒᱐᱐᱗ ᱥᱟᱞᱮᱮᱭ ᱵᱟᱯᱞᱟ ᱞᱮᱱ ᱛᱟᱦᱮᱸᱫ ᱾ ᱥᱟᱣᱩᱛᱣᱚᱨᱛᱷ ᱫᱚ ᱢᱤᱫ ᱥᱟᱬᱮᱥᱤᱭᱟᱹ ᱟᱨ ᱢᱟᱹᱱᱤ ᱵᱟᱰᱚᱦᱤ ᱠᱭᱟᱨᱤ ᱥᱟᱣᱩᱛᱣᱚᱨᱛᱷᱻᱤᱡ ᱵᱚᱠᱚᱛᱻᱮ ᱛᱟᱦᱮᱸᱠᱟᱱᱟ ᱾ ᱟᱡᱤᱡ ᱮᱛᱚᱦᱚᱵ ᱦᱚᱯᱚᱱ ᱒᱐᱐᱙ ᱥᱟᱞᱮᱨᱮ ᱟᱨ ᱫᱚᱥᱟᱨ ᱦᱚᱯᱚᱱ ᱒᱐᱑᱑ ᱥᱟᱞᱮᱨᱮ ᱠᱤᱱ ᱡᱟᱱᱟᱢ ᱞᱮᱸ ᱛᱟᱦᱮᱸᱫ ᱾

== ᱵᱟᱨᱦᱮ ᱡᱚᱱᱚᱲ ==
* [https://www.bloomberg.com/billionaires/profile/larry-page Larry Page] at [[:en:Bloomberg L.P.|Bloomberg L.P.]]

== ᱥᱟᱹᱠᱷᱭᱟᱹᱛ ==


 [[Category:!Main category]]
