'''ᱢᱚᱦᱟᱱ ᱵᱩᱫᱷᱚ ᱰᱳᱨᱮᱰᱮᱢᱟ''' ᱫᱚ ᱵᱷᱩᱴᱟᱱ ᱨᱮᱱᱟᱜ ᱛᱷᱤᱢᱯᱩ ᱵᱟᱡᱟᱨ ᱥᱩᱨ ᱵᱩᱨᱩ ᱪᱚᱴᱨᱮ ᱵᱮᱱᱟᱣ ᱦᱟᱠᱟᱱ ᱟᱹᱰᱤ ᱥᱮᱬᱟ  ᱵᱩᱫᱷᱚ ᱢᱩᱴᱷᱟᱹᱱ ᱠᱟᱱᱟ ᱾<ref>{{cite news| title=Buddha Dordenma consecrated| url=http://www.kuenselonline.com/buddha-dordenma-consecrated/| date=25 September 2015| work=[[Kuensel]]| accessdate=29 December 2016}}</ref>ᱱᱚᱣᱟ ᱥᱮᱬᱟ ᱢᱩᱴᱷᱟᱹᱱ ᱵᱷᱤᱛᱨᱤ ᱨᱮ ᱑᱒᱕᱐᱐᱐ ᱜᱚᱴᱟᱝ ᱦᱩᱰᱤᱧ ᱦᱩᱰᱤᱧ ᱢᱩᱴᱷᱟᱹᱱ  ᱵᱮᱱᱟᱣ ᱦᱟᱠᱟᱱᱟ ᱾ ᱮᱱᱠᱷᱟᱱ ᱱᱚᱣᱟ ᱵᱩᱡᱷᱟᱹᱣ ᱢᱟ ᱥᱮᱬᱟ ᱢᱩᱴᱷᱟᱹᱱ ᱠᱚᱭᱚᱜ ᱠᱷᱟᱱ ᱑᱒᱕᱐᱐᱐ ᱢᱩᱴᱷᱟᱹᱱ ᱮᱢ ᱠᱚᱭᱚᱜᱼᱟ ᱾ ᱱᱚᱣᱟ ᱢᱩᱴᱷᱟᱹᱱ ᱵᱨᱳᱸᱡ ᱛᱮᱠᱚ ᱵᱮᱱᱟᱣ ᱦᱟᱠᱟᱫᱼᱟ ᱟᱨ ᱪᱮᱛᱟᱱ ᱨᱮ ᱥᱚᱱᱟ ᱨᱚᱸᱜ ᱛᱮᱠᱚ ᱨᱚᱸᱜ ᱦᱟᱠᱟᱫᱼᱟ ᱾<ref>{{cite web| url=http://www.kuenselonline.com/modules.php?name=News&file=print&sid=13984| title=October opening for tallest Buddha| accessdate=8 January 2012| publisher=Buddha Dordenma Project| deadurl=yes| archiveurl=https://web.archive.org/web/20110819154929/http://kuenselonline.com/modules.php?name=News| archivedate=19 August 2011| df=dmy-all}}</ref><ref name=tourism>{{cite web| title=Buddha Dordenma Statue| url=http://www.tourism.gov.bt/western-bhutan/buddha-dordenma-statue| publisher=Tourism Council of Bhutan| accessdate=29 December 2016}}</ref>ᱱᱚᱣᱟ ᱨᱮᱱᱟᱜ ᱩᱥᱩᱞ ᱑᱖᱙ ᱯᱷᱩᱴ ᱠᱟᱱᱟ ᱟᱨ ᱱᱚᱣᱟ ᱥᱮᱬᱟ ᱢᱩᱴᱷᱟᱱ ᱨᱮ ᱢᱮᱱᱟᱜ ᱦᱩᱰᱤᱧ ᱢᱩᱴᱷᱟᱹᱱ ᱑᱐᱐᱐᱐᱐ ᱜᱚᱴᱟᱝ ᱘ ᱤᱱᱪ ᱩᱥᱩᱞ ᱢᱩᱴᱷᱟᱹᱱ ᱟᱨ ᱒᱕᱐᱐᱐᱐ ᱑᱒ ᱤᱱᱪ ᱩᱥᱩᱞ ᱢᱩᱴᱷᱟᱱ ᱠᱚ ᱵᱮᱱᱟᱣ ᱦᱟᱠᱟᱱᱟ ᱾<ref>{{cite web| url=http://www.buddhadordenma.org/structural.php| title=Structural Designs| accessdate=29 December 2016| publisher=Buddha Dordenma Project}}</ref> ᱱᱚᱣᱟ ᱢᱩᱴᱷᱟᱹᱱ ᱨᱮᱱᱟᱜ ᱵᱮᱱᱟᱣ ᱒᱐᱐᱖ ᱨᱮ ᱮᱛᱚᱦᱚᱵ ᱞᱮᱱᱟ ᱟᱨ ᱒᱐᱑᱐ ᱵᱷᱤᱛᱨᱤ ᱨᱮ ᱵᱮᱱᱟᱣ ᱥᱟᱹᱛ ᱞᱟᱹᱜᱤᱫ ᱴᱷᱟᱹᱣᱠᱟᱹ ᱞᱮᱱᱟ ᱤᱠᱷᱟᱹᱱ ᱚᱱᱟ ᱚᱠᱛᱚ ᱵᱷᱤᱛᱨᱤ ᱨᱮ ᱵᱟᱝ ᱥᱟᱹᱛ ᱠᱟᱛᱮᱫ ᱒᱕ ᱥᱮᱯᱴᱮᱢᱵᱚᱨ ᱒᱐᱑᱕ ᱨᱮ ᱥᱟᱹᱛ ᱮᱱᱟ ᱾ ᱱᱚᱣᱟ ᱢᱩᱴᱷᱟᱹᱱ ᱵᱷᱩᱴᱟᱹᱱ ᱨᱟᱡᱟ ᱥᱤᱸᱜᱮ ᱣᱟᱱᱜᱪᱩᱠ ᱟ ᱖᱐ᱟᱱᱟᱝ ᱡᱟᱱᱟᱢ ᱢᱟᱦᱟᱸ ᱨᱮ ᱢᱟᱱ ᱮᱢ ᱠᱷᱟᱹᱛᱤᱨ ᱵᱮᱱᱟᱣ ᱞᱮᱱᱟ ᱾<br>
ᱱᱚᱣᱟ ᱢᱩᱴᱷᱟᱹᱱ ᱵᱮᱱᱟᱣ ᱞᱟᱹᱜᱫ $1᱐᱐ᱢᱤᱞᱤᱭᱚᱱ ᱠᱷᱚᱨᱚᱪ ᱦᱟᱠᱟᱱᱟ ᱾ᱱᱚᱣᱟ ᱠᱷᱚᱨᱪᱚ ᱥᱤᱸᱜᱟᱯᱩᱨ ᱫᱤᱥᱚᱢ ᱨᱮᱱᱟᱜ ᱜᱚᱲᱚ ᱥᱚᱦᱚᱫ ᱛᱮ ᱦᱩᱭ ᱦᱟᱠᱱᱟ ᱟᱨ ᱪᱤᱱ ᱨᱮᱱᱟᱜ  ᱮᱨᱳᱥᱚᱱ ᱠᱳᱨᱯᱳᱨᱮᱥᱚᱱ ᱮ ᱵᱮᱱᱟᱣ ᱦᱟᱠᱟᱫᱼᱟ ᱾ <br>
᱑᱗ ᱼ᱑᱙ ᱥᱟᱭᱟᱝ ᱫᱷᱟᱹᱵᱤᱡ ᱡᱚᱲ ᱥᱚᱨᱠᱟᱨ ᱵᱮᱵᱚᱥᱛᱟ ᱛᱟᱦᱮᱸᱱ ᱡᱚᱦᱚ ᱛᱟᱦᱮᱸᱞᱮᱱ ᱥᱮᱨᱟᱵ ᱶᱟᱜᱪᱩᱠᱼᱟ ᱵᱟᱹᱨᱜᱤᱞ ᱦᱟᱠᱟᱱ ᱴᱷᱟᱶ ᱠᱮᱩᱱᱥᱮᱞ ᱯᱷᱳᱨᱰᱟᱸᱜ ᱨᱮ ᱱᱚᱣᱟ ᱢᱩᱴᱷᱟᱹᱱ ᱵᱮᱱᱟᱣ ᱦᱟᱠᱟᱱᱟ᱾ ᱡᱤᱜᱢᱮ ᱥᱤᱸᱜᱮ ᱶᱟᱜᱪᱩᱠ ᱨᱟᱡᱟ ᱘ ᱠᱷᱚᱱᱼ᱑᱒ ᱥᱟᱭᱟᱝ ᱨᱮᱱᱟᱜ ᱵᱟᱨᱭᱟ ᱵᱷᱚᱵᱤᱥᱭᱚ ᱵᱟᱬᱤ ᱥᱟᱹᱨᱤ ᱠᱮᱫ ᱛᱟᱭᱚᱢ ᱱᱚᱣᱟ ᱴᱷᱟᱶ ᱨᱮ ᱢᱤᱫ ᱥᱮᱬᱟ ᱵᱩᱫᱷᱚ ᱢᱩᱴᱷᱟᱹᱱ ᱵᱮᱱᱟᱣ ᱞᱟᱹᱜᱤᱫ ᱮ ᱢᱮᱱ ᱞᱮᱫᱼᱟ ᱾ ᱱᱚᱣᱟ ᱢᱩᱴᱷᱟᱹᱱ ᱫᱷᱟᱹᱨᱛᱤ ᱨᱤᱱ ᱦᱚᱲ ᱥᱩᱠᱷ ᱥᱟᱹᱱᱛᱤ ᱛᱷᱩᱢᱟᱭ ᱾ ᱱᱚᱣᱟ ᱢᱩᱴᱷᱟᱹᱱ ᱵᱷᱩᱛᱟᱱ ᱨᱮᱱᱟᱜ ᱞᱟᱦᱟᱱᱛᱤ ᱩᱫᱩᱜ ᱢᱚᱰᱮᱞ ᱢᱮᱱᱛᱮᱫ ᱵᱩᱡᱷᱟᱹᱣᱼᱟ  ᱾ ᱵᱷᱩᱴᱟᱱ ᱫᱤᱥᱚᱢ ᱨᱮᱱᱟᱜ ᱞᱟᱦᱟᱱᱛᱤ ᱢᱮᱱᱞᱮᱠᱷᱟᱱ ᱫᱚ ᱦᱚᱲ ᱯᱤᱪᱷᱟᱹ ᱟᱭ ᱟᱨ ᱮᱴᱟᱜ ᱠᱟᱹᱣᱰᱤᱟᱹᱨᱤ ᱛᱟᱹᱞᱠᱟᱹ ᱵᱟᱫ ᱠᱟᱛᱮᱫ ᱛᱤᱱᱟᱹᱜ ᱦᱚᱲ ᱨᱟᱹᱥᱠᱟᱹᱨᱮ ᱢᱮᱱᱟᱜ ᱠᱚᱣᱟ ᱚᱱᱟ ᱜᱮ ᱞᱟᱦᱟᱱᱛᱤ ᱨᱮᱱᱟᱜ ᱡᱚᱠᱷᱟ ᱠᱟᱱ ᱛᱟᱠᱚᱣᱟ ᱾
ᱵᱩᱫᱷᱚ ᱢᱩᱴᱷᱟᱹᱱ ᱢᱮᱫ ᱞᱟᱛᱟᱨ ᱨᱮ ᱢᱮᱱᱟᱜ ᱠᱩᱮᱱᱥᱮᱞ ᱯᱷᱳᱰᱨᱟᱸᱜ ᱱᱮᱪᱚᱨ ᱯᱟᱨᱠ ᱒᱐᱑᱑ ᱠᱷᱚᱱ ᱨᱟᱹᱥᱠᱟᱹ ᱨᱚᱢᱚᱡ ᱫᱟᱬᱟ ᱵᱟᱲᱟ ᱞᱟᱹᱜᱤᱫ ᱠᱷᱩᱞᱟᱹ  ᱦᱟᱠᱟᱱᱟ ᱾ ᱱᱚᱣᱟ ᱯᱟᱨᱠ ᱵᱩᱫᱷᱚ ᱯᱟᱨᱠ ᱟᱹᱪᱩᱨ ᱟᱹᱪᱩᱨ ᱛᱮ ᱙᱔᱓ᱹ᱔ ᱮᱠᱚᱨ  ᱨᱮᱱᱟᱜ ᱵᱤᱨ ᱥᱟᱶ ᱛᱟᱲᱟᱢ ᱰᱟᱦᱟᱨ ᱠᱚᱦᱚᱸ ᱢᱮᱱᱟᱜᱼᱟ ᱾ ᱵᱷᱩᱛᱟᱱ ᱨᱤᱱᱤᱡ ᱨᱟᱡᱟ ᱱᱚᱰᱮᱱᱟᱜ ᱑᱔᱕ ᱮᱠᱚᱨ ᱴᱷᱟᱶ ᱚᱱᱰᱮᱱ ᱠᱚ ᱵᱩᱫᱷᱤᱥᱴ ᱡᱩᱜᱤ ᱠᱚᱭᱼᱮ ᱫᱟᱱ ᱦᱟᱠᱟᱫᱼᱟ ᱾ <ref>{{cite web| url=http://www.bhutantravelbureau.com/gigantic-buddha-dordenma-statue/|date=28 February 2014| title=Gigantic Buddha Dordenma Statue| publisher=Bhutan Travel Bureau}}</ref><ref name=gyms>{{cite news| title=Six outdoor gyms to be set up by March| url=http://www.kuenselonline.com/six-outdoor-gyms-to-be-set-up-by-march/| date=17 January 2015| work=Kuensel}}</ref>
==ᱵᱟᱦᱨᱮ ᱡᱚᱱᱚᱲ==
{{Commons category|Buddha Dordenma statue}}
*[http://www.buddhadordenma.org/ ᱵᱩᱫᱷᱚ ᱰᱚᱨᱮᱰᱮᱢᱟ ᱢᱩᱴᱷᱟᱱ ᱯᱷᱟᱣᱱᱰᱮᱥᱚᱱ]
*[http://www.kuenselonline.com/modules.php?name=News&file=print&sid=5670 ᱒᱐᱐᱕ ᱠᱩᱮᱱᱥᱮᱞ ᱵᱮᱣᱨᱟᱥᱟᱠᱟᱢ ᱨᱮᱱᱟᱜ ᱚᱱᱚᱞ ᱠᱷᱚᱱ]
==ᱱᱚᱣᱟ ᱦᱚᱸ ᱧᱮᱞ ᱢᱮ==
*[[:en:List of tallest statues|ᱩᱥᱩᱞ ᱢᱩᱴᱷᱟᱹᱱ ᱠᱚᱣᱟᱜ ᱛᱟᱹᱞᱠᱟᱹ]]
