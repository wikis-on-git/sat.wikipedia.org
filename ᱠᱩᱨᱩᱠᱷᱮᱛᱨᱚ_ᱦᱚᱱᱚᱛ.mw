'''ᱠᱩᱨᱩᱠᱷᱮᱛᱨᱚ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ ᱦᱚᱨᱤᱭᱟᱬᱟ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱠᱩᱨᱩᱠᱷᱮᱛᱨᱚ ᱱᱟᱜᱽᱨᱟᱦᱟ ᱫᱚ ᱱᱚᱶᱟ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱠᱟᱱᱟ, ᱱᱚᱶᱟ ᱫᱚ ᱦᱤᱱᱫᱩ ᱫᱷᱚᱨᱚᱢ ᱨᱮᱱᱟᱜ ᱢᱤᱫ ᱫᱷᱚᱨᱚᱢ ᱛᱷᱟᱱ ᱞᱮᱠᱟᱛᱮ ᱠᱚ ᱢᱟᱱᱟᱣᱮᱫᱼᱟ ᱾ ᱱᱚᱶᱟ ᱫᱚ ᱑᱕᱓᱐ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱨᱤᱭᱟ ᱛᱮ ᱯᱟᱥᱱᱟᱣ ᱟᱠᱟᱱᱟ ᱟᱨ ᱒᱐᱑᱑ ᱥᱟᱹᱦᱤᱛ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱙᱖᱔,᱖᱕᱕ ᱦᱚᱲ ᱠᱚ ᱛᱟᱦᱮᱸ ᱞᱮᱱᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱟᱢᱵᱟᱞᱟ ᱠᱷᱚᱸᱰ (Ambala division) ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱾ ᱠᱩᱨᱩᱠᱷᱮᱛᱨᱚ ᱫᱚ ᱥᱨᱤᱢᱚᱫᱽ ᱵᱷᱟᱜᱚᱣᱚᱫᱽ ᱜᱤᱛᱟ (Srimad Bhagawad Gita) ᱡᱟᱱᱟᱢ ᱴᱷᱟᱶ ᱠᱟᱱᱟ ᱾ ᱡᱚᱛᱤᱥᱟᱨ (Jyotisar) ᱧᱩᱛᱩᱢᱟᱱ ᱴᱷᱟᱶ ᱨᱮ ᱠᱨᱤᱥᱱᱟ ᱫᱚ ᱚᱨᱡᱩᱱ ᱠᱮ ᱜᱤᱛᱟ ᱨᱮᱱᱟᱜ ᱫᱤᱥᱟᱹᱭ ᱮᱢᱟᱭ ᱠᱟᱱ ᱛᱟᱦᱮᱸᱫ [[ᱢᱟᱦᱟᱵᱷᱟᱨᱚᱛ]] ᱨᱮ ᱾

==ᱪᱷᱟᱹᱴᱭᱟᱹᱨ==
[[File:Kurukshetra.jpg|thumb|left|ᱠᱩᱩᱠᱷᱮᱛᱨᱚ ᱨᱮᱱᱟᱜ ᱞᱟᱹᱲᱦᱟᱹᱭ ᱢᱚᱦᱟᱵᱷᱟᱨᱚᱛ ᱨᱮᱱᱟᱜ ᱢᱟᱱᱩᱼᱥᱠᱨᱤᱯᱴ (manuscript) ᱨᱮ ᱚᱞ ᱟᱠᱟᱱᱟ ]]
ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱫᱚ ᱢᱟᱨᱮ ᱴᱷᱟᱶ ᱠᱨᱩᱠᱷᱮᱛᱨᱚ ᱠᱷᱚᱱ ᱦᱮᱡ ᱟᱠᱟᱱᱟ, ᱡᱟᱦᱟᱸ ᱫᱚ ᱢᱮᱱᱮᱛ ᱞᱮᱠᱟᱛᱮ ''ᱠᱩᱨᱩ ᱠᱚᱣᱟᱜ ᱴᱷᱟᱶ'' ᱢᱮᱱᱛᱮ ᱵᱩᱡᱷᱟᱹᱣᱜᱼᱟ ᱾ ᱦᱚᱲ ᱯᱟᱹᱴᱭᱹᱟᱣᱜ ᱠᱟᱱᱟ ᱵᱟᱝᱢᱟ ᱢᱟᱦᱟᱵᱷᱟᱨᱚᱛ ᱢᱟᱨᱮᱠᱟᱛᱷᱟ ᱨᱮ ᱠᱩᱨᱩᱠᱷᱮᱛᱨᱚ ᱞᱟᱹᱲᱦᱟᱹᱭ ᱠᱟᱛᱷᱟ ᱚᱞ ᱟᱠᱟᱱᱟ ᱟᱨ ᱞᱟᱹᱲᱦᱟᱹᱭ ᱫᱚ ᱱᱚᱶᱟ ᱴᱷᱟᱶ ᱨᱮ ᱦᱩᱭ ᱞᱮᱱᱟ ᱟᱨ ᱥᱨᱤ ᱠᱨᱤᱥᱱᱟ ᱱᱚᱶᱟ ᱞᱟᱹᱲᱦᱟᱹᱭ ᱴᱷᱟᱶ ᱨᱮ ᱵᱷᱟᱜᱽᱵᱚᱛ ᱜᱤᱛᱟ ᱨᱮᱱᱟᱜ ᱫᱟᱢᱟᱱ ᱠᱟᱛᱷᱟ ᱚᱨᱡᱩᱱᱮ ᱥᱩᱢᱡᱟᱹᱣ ᱟᱭ ᱠᱟᱱ ᱛᱟᱦᱮᱸᱫ ᱾ {{citation needed|date=September 2017}}

==ᱱᱟᱜᱟᱢ==
ᱱᱚᱶᱟ ᱦᱚᱱᱚᱛ ᱫᱚ ᱑᱙᱗᱓ ᱠᱚᱨᱱᱚᱞ ᱦᱚᱱᱚᱛ ᱠᱷᱚᱱ ᱵᱷᱮᱜᱮᱫ ᱚᱰᱚᱠ ᱟᱠᱟᱱᱟ ᱾ ᱛᱟᱭᱚᱢ ᱛᱮ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱛᱤᱢᱤᱱ ᱜᱟᱱ ᱦᱟᱹᱴᱤᱧ ᱫᱚ ᱠᱚᱭᱛᱷᱚᱞ ᱦᱚᱱᱚᱛ  ᱟᱨ ᱭᱟᱢᱩᱱᱟ ᱱᱟᱜᱟᱨ ᱦᱚᱱᱚᱛ (Yamuna Nagar district) ᱨᱮ ᱠᱚ ᱢᱮᱥᱟ ᱠᱮᱫᱼᱟ ᱾ 
  
==ᱠᱷᱚᱸᱰ==
ᱠᱩᱨᱩᱠᱷᱮᱛᱨᱚ ᱠᱷᱚᱸᱰ ᱫᱚ ᱵᱟᱨᱭᱟ ᱥᱚᱵ-ᱰᱤᱵᱷᱤᱡᱚᱱ ᱨᱮ ᱦᱟᱹᱴᱤᱧ ᱟᱠᱟᱱᱟ, ᱟᱨ ᱚᱱᱟ ᱠᱤᱱᱫᱚ ᱦᱩᱭᱩᱜ ᱠᱟᱱᱟ ᱺ ᱛᱷᱟᱱᱮᱥᱟᱨ ᱟᱨ ᱯᱮᱦᱚᱣᱟ ᱾ ᱛᱷᱟᱱᱮᱥᱚᱨ ᱥᱚᱵ-ᱰᱤᱵᱷᱤᱡᱚᱱ ᱛᱟᱹᱨᱤ ᱨᱮ ᱵᱟᱨᱭᱟ ᱛᱚᱦᱥᱤᱞ ᱢᱮᱱᱟᱜᱼᱟ ᱛᱷᱟᱱᱮᱥᱚᱨ ᱟᱨ ᱥᱟᱦᱟᱵᱟᱫᱽ, ᱚᱱᱟ ᱥᱟᱶᱛᱮ ᱵᱟᱨᱭᱟ ᱥᱚᱵ-ᱛᱚᱦᱥᱤᱞ ᱢᱮᱱᱟᱜᱼᱟ ᱞᱟᱫᱽᱣᱟ ᱟᱨ ᱵᱟᱵᱟᱭᱤᱱ ᱾ 

ᱯᱮᱦᱚᱣᱟ ᱥᱚᱵᱽᱰᱤᱵᱷᱤᱡᱚᱱ ᱛᱟᱹᱨᱤ ᱨᱮ ᱯᱮᱦᱚᱣᱟ ᱛᱚᱦᱥᱤᱞ ᱟᱨ ᱤᱥᱞᱟᱢᱟᱵᱟᱫᱽ ᱥᱚᱵᱽᱲᱛᱚᱦᱥᱤᱞ ᱢᱮᱱᱟᱜᱼᱟ ᱾ ᱱᱚᱶᱟ ᱦᱚᱱᱛ ᱨᱮᱱᱟᱜ ᱢᱟᱨᱟᱝ ᱱᱟᱜᱟᱨ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱠᱩᱨᱩᱠᱷᱮᱛᱨᱚ, ᱛᱷᱟᱱᱮᱥᱚᱨ ᱟᱨ ᱯᱮᱦᱚᱣᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱯᱚᱧᱡᱟᱵᱽ ᱯᱚᱱᱚᱛ ᱵᱷᱤᱲᱟᱹᱣ ᱨᱮ ᱢᱮᱱᱟᱜ ᱛᱮ ᱥᱤᱠᱷ ᱫᱷᱚᱨᱚᱢ ᱦᱚᱲ ᱵᱟᱹᱲᱛᱤ ᱢᱮᱱᱟᱜ ᱠᱚᱣᱟ ᱾
