'''ᱥᱟᱢᱤᱢᱟ ᱟᱠᱛᱟᱨ''' (ᱡᱟᱱᱟᱢᱺ ᱒᱒ ᱥᱮᱯᱴᱮᱢᱵᱚᱨ ᱑᱙᱕᱕-᱑᱖ ᱡᱟᱱᱩᱭᱟᱨᱤ ᱒᱐᱑᱘) (ᱡᱟᱦᱟᱭ ᱫᱚ '''ᱥᱟᱢᱢᱤ ᱟᱠᱛᱟᱨ''' ᱧᱩᱛᱩᱢ ᱛᱮᱠᱚ ᱵᱟᱰᱟᱭᱮᱭᱟ) ᱩᱱᱤ ᱫᱚ ᱵᱟᱝᱞᱟ ᱫᱮᱥ ᱨᱮᱱ ᱢᱤᱫ ᱥᱮᱨᱤᱧ ᱥᱤᱞᱯᱤ ᱠᱟᱱᱟᱭ᱾ ᱒᱐᱑᱐ ᱥᱮᱨᱢᱟ [[ᱵᱷᱟᱞᱚ ᱵᱟᱥᱞᱮᱭ ᱜᱷᱚᱨᱵᱟᱫᱷᱟ ᱡᱟᱭ ᱱᱟ]] ᱥᱤᱱᱮᱢᱟ ᱨᱮ ᱥᱮᱨᱤᱧ ᱞᱟᱹᱜᱤᱫ ᱥᱨᱮᱥᱴᱚ ᱛᱤᱨᱞᱟᱹ ᱥᱮᱨᱤᱧ ᱥᱤᱞᱯᱤ ᱦᱤᱥᱟᱵ ᱛᱮ [[ᱡᱟᱹᱛᱤᱭᱟᱹᱨᱤ ᱪᱚᱞᱚᱪᱤᱛᱨᱚ ᱯᱩᱨᱩᱥᱠᱟᱨ]] ᱮ ᱯᱟᱱᱛᱮ ᱡᱚᱝ ᱠᱟᱣ ᱱᱟ᱾
==ᱠᱟᱱᱟᱢ ᱟᱨ ᱜᱷᱟᱨᱚᱪ ᱠᱟᱛᱷᱟ==
ᱥᱟᱢᱢᱤ ᱟᱠᱛᱟᱨ ᱑᱙᱕᱕ ᱥᱮᱨᱢᱟ ᱒᱒ ᱥᱮᱯᱴᱮᱢᱵᱚᱨ [[ᱡᱚᱥᱚᱨ ᱦᱚᱱᱚᱛ]] ᱨᱮᱱᱟᱜ ᱛᱟᱞᱛᱚᱞᱟ ᱟᱛᱚ ᱨᱮ ᱟᱡᱽ ᱵᱩᱰᱟᱹᱣᱟᱜ ᱚᱲᱟᱜ ᱨᱮᱭ ᱡᱟᱱᱟᱢ ᱟᱠᱟᱱᱟ᱾ ᱟᱨ ᱦᱟᱨᱟ ᱵᱩᱨᱩᱣ ᱟᱠᱟᱱᱟᱭ [[ᱠᱷᱩᱞᱱᱟ ᱦᱚᱱᱚᱛ| ᱠᱷᱩᱞᱱᱟ]] ᱨᱮ᱾ ᱟᱡᱽ ᱵᱟᱵᱟ ᱟᱹᱰᱤ ᱜᱟᱱ ᱡᱟᱜᱟ ᱠᱚᱨᱮᱭ ᱵᱚᱫᱚᱞ ᱥᱮᱱ ᱟᱠᱟᱱ ᱠᱷᱟᱹᱛᱤᱨ ᱛᱮ ᱟᱹᱰᱤ ᱜᱟᱱ ᱡᱚᱭᱟᱥᱚᱭ ᱠᱚ ᱥᱟᱶ ᱥᱮᱨᱤᱧ ᱥᱮᱬᱟ ᱥᱩᱡᱚᱜ ᱠᱚᱭ ᱦᱟᱡᱮᱴ ᱟᱠᱟᱫᱟ᱾ ᱑᱙᱗᱗ ᱥᱮᱨᱢᱟ ᱒᱒ ᱯᱷᱮᱵᱽᱨᱩᱭᱟᱨᱤ ᱟᱠᱨᱟᱢᱩᱞ ᱤᱥᱞᱟᱢ ᱥᱟᱶ ᱨᱮᱭ ᱵᱟᱯᱞᱟᱣ ᱟᱠᱟᱱᱟ᱾ 
==ᱠᱟᱹᱢᱤ ᱡᱤᱭᱚᱱ==
᱖ ᱩᱢᱩᱨ ᱠᱷᱚᱱ ᱜᱮ ᱟᱭᱟᱜ ᱥᱮᱨᱤᱧ ᱡᱤᱭᱚᱱ ᱨᱮ ᱛᱟᱲᱟᱢ ᱮ ᱥᱟᱹᱨᱫᱤᱣ ᱟᱠᱟᱱᱟ᱾ ᱟᱭᱟᱜ ᱥᱮᱨᱤᱧ ᱤᱚᱜᱚᱛ ᱨᱮᱱᱟᱜ ᱜᱚᱨᱚᱵ ᱫᱚ [[ᱵᱚᱨᱤᱥᱟᱞ ᱦᱚᱱᱚᱛ]] ᱨᱮᱱ ᱳᱥᱛᱟᱫ ᱴᱷᱮᱱ᱾ ᱟᱦᱽ ᱵᱟᱵᱟ ᱥᱟᱢᱥᱩᱞ ᱠᱚᱨᱤᱢ ᱥᱚᱨᱠᱟᱨᱤ ᱪᱟᱠᱨᱤᱭᱮᱜ ᱠᱟᱱ ᱛᱟᱦᱮᱱᱟᱭ᱾ ᱟᱡᱽ ᱵᱟᱵᱟᱣᱟᱜ ᱵᱚᱫᱚᱞ ᱠᱷᱟᱹᱛᱤᱨ ᱟᱭᱢᱟ ᱦᱚᱱᱚᱛ ᱨᱮᱱ ᱡᱚᱦᱟᱥᱚᱭ ᱠᱚ ᱴᱷᱮᱱ ᱥᱤᱠᱱᱟᱸᱛ ᱦᱟᱢᱮᱴ ᱥᱩᱡᱚᱜ ᱦᱩᱭᱟᱠᱟᱱᱟ ᱛᱟᱭᱟ᱾ ᱚᱱᱟ ᱛᱟᱞᱟ ᱨᱮ ᱨᱟᱡᱽᱵᱟᱲᱤ ᱟᱨ ᱠᱷᱩᱞᱱᱟ ᱨᱮ ᱥᱮᱨᱤᱧ ᱥᱤᱠᱱᱟᱸᱛ ᱮ ᱦᱟᱢᱮᱴ ᱟᱠᱟᱫ ᱵᱟᱵᱩ ᱵᱟᱢᱚᱱ ᱫᱟᱥ ᱜᱩᱦᱚ ᱨᱟᱭ ᱴᱷᱮᱱ᱾ ᱨᱚᱱᱡᱤᱛ ᱫᱮᱵᱱᱟᱛᱷ, ᱥᱟᱫᱷᱚᱱ ᱥᱚᱨᱠᱟᱨ, ᱱᱟᱥᱤᱨ ᱦᱟᱭᱫᱟᱨ, ᱟᱨ ᱯᱨᱟᱱ ᱵᱟᱵᱩ ᱥᱟᱦᱟ ᱴᱷᱮᱱ᱾ ᱑᱙᱗᱐ ᱥᱟᱞ ᱨᱮ ᱠᱷᱩᱞᱱᱟ ᱵᱮᱛᱨ ᱨᱮ ᱧᱩᱛᱩᱢ ᱥᱮᱬᱟ ᱭᱮᱱ ᱛᱟᱭᱟ᱾ ᱚᱸᱰᱮ ᱩᱱᱤ ᱱᱟᱦᱟ ᱡᱩᱜ ᱥᱮᱨᱤᱧ ᱥᱟᱶ ᱱᱚᱡᱽᱨᱩᱞ ᱥᱚᱝᱜᱤᱛ ᱦᱚᱸᱭ ᱥᱮᱨᱤᱧ ᱮᱫ ᱠᱟᱱ ᱛᱟᱦᱮᱱᱟ᱾ ᱑᱙᱗᱕ ᱥᱮᱨᱢᱟ ᱨᱮ ᱰᱷᱟᱠᱟ ᱠᱷᱚᱱ ᱥᱮᱨᱤᱧ ᱞᱟᱹᱜᱤᱫ ᱱᱮᱶᱛᱟ ᱠᱚᱭ ᱧᱟᱢ ᱟᱠᱟᱫᱟ᱾ ᱠᱷᱩᱞᱱᱟ ᱠᱷᱚᱱ ᱰᱷᱟᱠᱟ ᱛᱮᱭ ᱟᱲᱜᱚᱭᱮᱱ ᱥᱟᱢᱢᱤ ᱟᱠᱛᱟᱨ᱾ ᱫᱤᱱᱟᱸᱢ ᱜᱮ ᱥᱮᱨᱤᱧ ᱨᱮᱭ ᱪᱷᱩᱴᱟᱹᱣ ᱮᱱ ᱱᱮᱛᱟᱨ ᱟᱨ ᱴᱮᱞᱤᱵᱷᱤᱥᱚᱱ ᱨᱮ᱾ ᱯᱨᱚᱠᱷᱟᱛ ᱥᱚᱝᱜᱤᱮ ᱯᱨᱚᱰᱩᱥᱚᱨ [[ᱥᱚᱛᱛᱚ ᱥᱟᱦᱟ]] ''ᱚᱥᱤᱠᱠᱷᱤᱛ'' ᱥᱤᱱᱮᱢᱟ ᱨᱮ ᱞᱟᱹᱜᱤᱫ ᱥᱮᱨᱤᱧ ᱥᱩᱡᱚᱜ ᱮ ᱮᱢᱟᱣ ᱟᱫᱤᱭᱟ᱾ ᱚᱱᱟ ᱨᱮ ᱥᱮᱨᱤᱧ ᱛᱟᱞᱟ ᱛᱮ ᱯᱞᱮᱵᱮᱠ ᱥᱤᱯᱞᱤ ᱞᱮᱠᱟᱛᱮ ᱥᱮᱨᱤᱧ ᱰᱟᱦᱟᱨ ᱨᱮ ᱧᱩᱛᱩᱢ ᱮ ᱦᱟᱢᱮᱴ ᱠᱮᱫᱟ᱾ ᱟᱹᱰᱤ ᱜᱮ ᱠᱚ ᱠᱩᱥᱤᱣᱟᱫ ᱛᱟᱭᱟ ᱥᱮᱨᱤ ''ᱰᱷᱟᱠᱟ ᱥᱚᱦᱚᱨ ᱟᱭᱥᱟ ᱟᱢᱟᱨ ᱟᱥᱟ ᱯᱷᱩᱨᱟᱭ ᱥᱮ''᱾

==ᱥᱮᱨᱤᱧ ᱠᱚ==
*ᱰᱷᱟᱠᱟ ᱥᱚᱦᱚᱨ ᱟᱭᱥᱟ ᱟᱢᱟᱨ
*ᱟᱢᱤ ᱛᱚᱢᱟᱨ ᱵᱚᱫᱷᱩ, ᱪᱤᱴᱷᱤ ᱟᱥᱵᱮ ᱡᱟᱱᱤ ᱟᱥᱵᱮ
*ᱠᱷᱮᱞᱵᱤ ᱯᱨᱮᱢᱮᱨ ᱯᱟᱥᱟ, ᱱᱮᱳ ᱜᱚ ᱟᱢᱟᱭ ᱠᱟᱪᱷᱮ ᱵᱮᱠᱮ ᱱᱟᱶ, ᱵᱚᱫᱷᱩ ᱡᱮ ᱫᱤᱱ ᱦᱚᱭᱛᱮ
*ᱛᱩᱢᱤ ᱟᱢᱟᱨ ᱵᱚᱱᱫᱷᱩ
*ᱵᱷᱟᱞᱚ ᱵᱟᱥᱞᱮᱭ ᱜᱷᱚᱨᱵᱟᱫᱷᱟ ᱡᱟᱭ ᱱᱟ
*ᱵᱤᱫᱮᱥᱮ ᱜᱤᱭᱟ ᱵᱚᱱᱫᱷᱩ ᱟᱢᱟᱭ ᱵᱷᱩᱞᱚ ᱱᱟ
*ᱢᱚᱱᱮ ᱵᱚᱲᱚ ᱟᱥᱟ ᱪᱷᱤᱞᱚ ᱛᱚᱢᱟᱠᱮ ᱥᱩᱱᱟᱵᱚ ᱜᱟᱱ
*ᱮᱭ ᱨᱟᱛ ᱰᱟᱠᱮ, ᱮᱭ ᱡᱚᱥᱱᱟ ᱰᱟᱵᱮ ᱛᱩᱢᱤ ᱠᱚᱛᱷᱟᱭ ᱦᱟᱭ
*ᱟᱢᱟᱨ ᱢᱚᱱᱮᱨ ᱵᱮᱫᱚᱱᱟ ᱵᱚᱱᱫᱷᱩ ᱪᱷᱟᱲᱟ ᱵᱩᱡᱷᱮ ᱱᱟ
*ᱠᱷᱚᱫᱟᱨ ᱯᱚᱨᱮ ᱛᱩᱢᱤ ᱵᱚᱲᱚ ᱵᱚᱞᱮ ᱡᱟᱱᱤ
*ᱟᱢᱤ ᱡᱮᱢᱚᱱ ᱟᱪᱷᱤ ᱛᱮᱢᱚᱱ ᱨᱚᱵᱚ ᱵᱚᱣ ᱦᱚᱵᱚ ᱱᱟ ᱨᱮ
*ᱡᱷᱤᱞᱢᱤᱞ ᱡᱷᱤᱞᱢᱤ ᱠᱚᱨᱪᱷᱮ ᱨᱟᱛ

==ᱯᱩᱨᱩᱥᱠᱟᱨ ᱟᱨ ᱥᱚᱱᱢᱟᱱ==
᱒᱐᱑᱐ ᱥᱮᱨᱢᱟ [[ᱵᱷᱟᱞᱚ ᱵᱟᱥᱞᱮᱭ ᱜᱷᱚᱨᱵᱟᱫᱷᱟ ᱡᱟᱭ ᱱᱟ]] ᱥᱤᱱᱮᱢᱟ ᱨᱮ ᱥᱮᱨᱤᱧ ᱞᱟᱹᱜᱤᱫ ᱛᱮ ᱯᱩᱨᱩᱥᱠᱟᱨ ᱮ ᱯᱟᱱᱛᱮ ᱡᱚᱝ ᱠᱟᱣ ᱱᱟ᱾

==ᱵᱚᱝᱜᱟ ᱛᱟᱞᱟ==
ᱩᱱᱤ ᱫᱚ ᱢᱚᱬᱮ ᱥᱮᱨᱢᱟ ᱡᱟᱹᱥᱛᱤ ᱮᱥᱛᱱᱚᱱᱚ ᱠᱮᱱᱥᱟᱨ ᱨᱮᱭ ᱛᱟᱦᱮ ᱠᱟᱱᱟ᱾ ᱑᱖ ᱡᱟᱱᱩᱭᱟᱨᱤ ᱒᱐᱑᱘, ᱨᱩᱣᱟᱹ ᱡᱟᱹᱥᱛᱤ ᱟᱴᱠᱟᱨ ᱞᱮ ᱛᱟᱭᱚᱢ ᱚᱲᱟᱜ ᱠᱷᱚᱱ ᱦᱟᱥᱯᱟᱞ ᱤᱫᱤ ᱰᱟᱦᱟᱨ ᱨᱮ ᱢᱩᱪᱟᱹᱫᱽ ᱥᱟᱦᱮᱫ ᱮ ᱟᱲᱟᱜ ᱠᱮᱫᱟ᱾ ᱑᱗ ᱡᱟᱱᱩᱭᱟᱨᱤ ᱰᱷᱟᱠᱟ ᱥᱟᱦᱚᱡᱟᱦᱟᱱᱯᱩᱨ ᱛᱚᱯᱟ ᱨᱮᱠᱚ ᱛᱚᱯᱟᱣ ᱟᱠᱟᱫᱤᱭᱟ᱾

==ᱵᱟᱨᱦᱮ ᱡᱚᱱᱚᱲ==
==ᱯᱷᱮᱵᱟᱛ==
