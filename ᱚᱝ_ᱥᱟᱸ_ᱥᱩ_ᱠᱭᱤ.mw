{| class="wikitable floatright"
|-
| colspan="2" | <gallery caption="ᱚᱝ ᱥᱟᱸ ᱥᱩ ᱠᱭᱤ" widths="300" heights="600">
Aung San Suu Kyi (December 2011).jpg
</gallery>
|-
! ᱧᱩᱛᱩᱢ !! ᱚᱝ ᱥᱟᱸ ᱥᱩ ᱠᱭᱤ
|-
! ᱡᱟᱱᱟᱢ ᱢᱟᱦᱟᱸ
| ᱑᱗ ᱥᱮᱯᱴᱮᱢᱵᱚᱨ ᱑᱙᱕᱐
|-
! ᱟᱯᱟᱛ
| ᱩᱱᱝ ᱥᱟᱸ
|-
! ᱮᱸᱜᱟᱛ
| ᱠᱦᱤᱱ ᱠᱩᱤ
|-
! ᱫᱤᱥᱚᱢ
| ᱢᱭᱟᱢᱟᱨ
|-
! style="background: yellow; colour: black;" | ᱢᱚᱱᱛᱨᱤ ᱛᱷᱚᱠ !! style="background: orange; colour: black;" | ᱢᱟᱨᱟᱝ ᱢᱚᱱᱛᱨᱤ(᱖ ᱮᱯᱨᱤᱞ ᱒᱐᱑᱖)
|-
|}

'''ᱚᱝ ᱥᱟᱸ ᱥᱩ ᱠᱭᱤ''' (/aʊŋˌsæn.suːˈtʃiː/; Burmese: အောင်ဆန်းစုကြည်; MLCTS: aung hcan: cu. krany Burmese pronunciation: [àʊɴ sʰáɴ sṵ tɕì]; ᱡᱟᱱᱟᱢ ᱑᱙ ᱡᱩᱱ ᱑᱙᱔᱕) ᱢᱤᱰ ᱵᱚᱨᱢᱤᱡ ᱨᱟᱡᱽᱟᱹᱨᱤ ᱦᱚᱲ , ᱠᱩᱴᱱᱤᱛᱤᱭᱟᱹ,ᱚᱱᱚᱞᱤᱭᱟᱹᱟᱨ ᱱᱳᱵᱮᱞ ᱥᱤᱨᱯᱟᱹ (᱑᱙᱙᱑) ᱟᱢᱮᱴᱤᱭᱟᱹ ᱠᱟᱱᱟᱭ ᱾ᱱᱮᱥᱱᱟᱞ ᱞᱤᱜ ᱯᱷᱨ ᱰᱮᱢᱳᱠᱨᱟᱥᱤ ᱨᱤᱱᱤᱡ ᱟᱹᱜᱩᱣᱟᱱ , ᱯᱩᱭᱞᱩ ᱯᱚᱱᱚᱛ ᱠᱟᱣᱱᱥᱮᱞᱚᱨ, ᱯᱩᱭᱞᱩ ᱠᱩᱲᱤ ᱵᱤᱫᱮᱥ ᱢᱚᱱᱛᱨᱤ  , ᱒᱐᱑᱒ᱼ᱒᱐᱑᱖ ᱫᱷᱟᱹᱵᱤᱡ ᱠᱟᱣᱦᱢᱩ ᱱᱟᱜᱟᱨ ᱨᱤᱱᱤᱡ ᱥᱟᱝᱥᱚᱫ ᱮ ᱛᱟᱦᱮᱸᱠᱟᱱᱟ ᱾
ᱱᱟᱦᱟᱜ ᱢᱤᱭᱟᱢᱟᱨ ᱫᱤᱥᱚᱢ ᱨᱤᱱᱤᱡ ᱟᱯᱟᱛ ᱚᱝ ᱥᱟᱸ ᱭᱤᱡ ᱦᱩᱰᱤᱧ ᱦᱚᱯᱚᱱᱮᱨᱟ ᱚᱝ ᱥᱟᱸ ᱥᱩ ᱠᱭᱤ, ᱚᱝ ᱥᱟᱸ ᱥᱩ ᱠᱭᱤ ᱵᱨᱤᱴᱤᱥ ᱵᱚᱨᱢᱟ ᱨᱮᱱᱟᱜ ᱨᱟᱱᱜᱩᱱ ᱨᱮ ᱡᱟᱱᱟᱢ ᱞᱮᱱᱟᱭ ᱾ ᱮᱴᱟᱜ ᱵᱚᱨᱢᱤᱡ ᱧᱩᱛᱩᱢ ᱞᱮᱠᱟ ᱚᱝ ᱥᱟᱸ ᱥᱩ ᱠᱭᱤ ᱦᱚᱸ ᱢᱩᱪᱟᱹᱫ ᱧᱩᱛᱩᱢ ᱫᱚ ᱵᱟᱱᱩᱜ ᱟᱹᱱᱤᱡ, "ᱚᱝ ᱥᱟᱸ" ᱫᱚ ᱟᱡ ᱵᱟᱵᱟ ᱦᱟᱜ ᱧᱩᱛᱩᱢ ᱠᱷᱚᱱ ᱟᱡ ᱜᱚᱲᱚᱢ ᱟᱭᱚ ᱴᱷᱮᱫ ᱠᱷᱚᱱ "ᱥᱩ" ᱟᱨ ᱟᱡ ᱟᱭᱚ ᱴᱷᱮᱫ ᱠᱷᱚᱱ "ᱠᱭᱤ" ᱟᱹᱲᱟᱹ ᱟᱹᱜᱩ ᱠᱟᱛᱮᱫ ᱟᱡᱟᱜ ᱧᱩᱛᱩᱢ ᱵᱮᱱᱟᱣ ᱦᱟᱠᱟᱱᱟ<ref>[https://www.nobelprize.org/prizes/peace/1991/kyi/biographical/ ᱡᱤᱭᱚᱱ ᱠᱟᱹᱦᱱᱤ ᱱᱳᱵᱮᱞ ᱯᱨᱟᱭᱤᱡ ᱯᱷᱟᱣᱱᱰᱮᱥᱚᱱ]</ref> ᱾<br>
ᱵᱚᱨᱢᱤᱡ ᱠᱚᱫᱚ ᱟᱡ " ᱫᱚ ᱚᱝ ᱥᱟᱸ ᱥᱩ ᱠᱭᱤ" ᱠᱚ ᱦᱚ ᱦᱚ ᱦᱟᱭᱟ  ᱾ ᱱᱚᱰᱮ "ᱫᱚ " ᱨᱮᱱᱟᱜ ᱢᱮᱱᱮᱛ ᱫᱚ "ᱠᱟᱹᱠᱤ" ᱵᱚᱱ ᱵᱩᱡᱷᱟᱹᱣᱼᱟ ᱾ ᱱᱚᱣᱟ ᱫᱚ ᱢᱤᱫ ᱢᱟᱱ ᱠᱟᱱᱟ , ᱛᱟᱞᱟᱨᱮ ᱛᱟᱞᱟᱨᱮ ᱟᱡ "ᱟᱢᱟᱭ ᱥᱩ" (ᱟᱭᱚ ᱥᱩ) ᱦᱚᱸᱠᱚ ᱦᱚᱦᱚ ᱦᱟᱭᱟ  <br> 
᱑᱙᱖᱔ ᱥᱟᱞ ᱨᱮ ᱫᱤᱞᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱟᱨ ᱑᱙᱖᱘ ᱥᱟᱞ ᱨᱮ ᱚᱠᱥᱯᱷᱳᱨᱰ ᱡᱮᱜᱮᱛᱵᱤᱨᱫᱟᱹᱜᱟᱲ ᱨᱮ ᱯᱟᱥ ᱠᱮᱫᱼᱟᱭ ᱾ ᱚᱱᱟ ᱛᱟᱭᱚᱢ ᱭᱩᱱᱟᱭᱴᱮᱰ ᱱᱮᱥᱚᱱ ᱨᱮ ᱯᱮ ᱥᱮᱨᱢᱟ ᱞᱟᱹᱜᱤᱫ ᱮ ᱪᱟᱹᱠᱨᱤ ᱞᱮᱫᱼᱟ ᱾᱑᱙᱗᱒ ᱥᱟᱞ ᱨᱮ ᱟᱡ ᱢᱟᱭᱠᱮᱞ ᱟᱨᱤᱥ ᱥᱟᱞᱟᱜ ᱮ ᱵᱟᱯᱞᱟ ᱮᱱᱟᱭ,ᱟᱠᱤᱱ ᱨᱤᱱ ᱵᱟᱨᱭᱟ ᱜᱤᱫᱨᱟᱹ ᱛᱟᱹᱠᱤᱱ ᱾ ᱑᱙᱘᱘ ᱥᱟᱞ ᱛᱮ ᱟᱡᱟᱜ ᱫᱤᱥᱚᱢ ᱟᱨ ᱨᱟᱡᱽᱟᱹᱨᱤ ᱨᱮ ᱮᱱᱮᱢ ᱟᱹᱰᱤ ᱜᱟᱹᱠᱷᱩᱲ ᱤᱫᱤ ᱮᱱᱟᱭ ᱿ ᱚᱱᱟ ᱥᱮᱨᱢᱟ ᱡᱩᱱᱛᱟ ᱢᱤᱞᱤᱴᱟᱨᱤ ᱥᱚᱨᱠᱟᱨᱼᱟ ᱠᱟᱢᱤ ᱡᱟᱦᱟᱸ ᱡᱤᱨᱟᱹᱣ ᱦᱟᱠᱟᱱ ᱟᱨᱢᱤ ᱟᱢᱟᱹᱞᱤᱭᱟᱹ ᱠᱚ ᱵᱟᱠᱚ ᱠᱩᱥᱤ ᱦᱟᱜ ᱡᱟᱱ ᱛᱟᱦᱮᱸᱫ ᱩᱱᱠᱩ ᱛᱩᱞᱩᱡ  ᱱᱮᱥᱱᱟᱞ ᱞᱤᱜ ᱚᱯᱷ ᱰᱮᱢᱳᱠᱨᱟᱥᱤ (NLD) ᱵᱮᱸᱟᱣ ᱠᱮᱫᱟᱭ ᱟᱨ ᱚᱱᱟ ᱨᱤᱱᱤᱡ ᱡᱚᱜ ᱥᱩᱛᱨᱮᱛ ᱠᱚ ᱵᱟᱪᱷᱚᱱ ᱠᱮᱫᱮᱭᱟ ᱾᱑᱙᱙᱐ ᱨᱮᱱᱟᱜ ᱵᱟᱪᱷᱚᱱ ᱨᱮ ᱮᱱ ᱮᱞ ᱰᱤ ᱘᱑% ᱴᱷᱟᱶ ᱮ ᱟᱢᱮᱴ ᱦᱟᱱ ᱛᱟᱦᱮᱸᱫ ᱤᱠᱷᱟᱱ ᱵᱚᱨᱢᱟ ᱨᱤᱱᱤᱡ ᱢᱤᱞᱴᱟᱨᱤ ᱥᱚᱨᱠᱟᱨ ᱟᱠᱚ ᱥᱚᱨᱠᱟᱨ ᱵᱮᱱᱟᱣ ᱞᱟᱹᱜᱤᱫ ᱵᱟᱭ ᱟᱲᱟᱜ ᱦᱟᱫ ᱠᱚᱣᱟ ᱾ ᱡᱟᱦᱟᱸᱠᱷᱟᱛᱤᱨ ᱚᱱᱰᱮ ᱥᱮᱬᱟ ᱮᱯᱮᱨᱮᱱᱰᱮ ᱦᱩᱭ ᱮᱱᱟ ᱾ ᱩᱱᱡᱚᱦᱚ ᱟᱡ ᱠᱚ ᱡᱤᱦᱚᱞ ᱠᱮᱫᱮᱭᱟ ᱑᱙᱘᱙  ᱠᱷᱳᱱ ᱒᱐᱑᱐ ᱫᱷᱟᱵᱤᱡ ᱟᱡ ᱡᱟᱹᱥᱛᱤ ᱚᱠᱛᱚ ᱚᱲᱟᱜ ᱨᱮ ᱡᱤᱦᱚᱞ ᱠᱟᱛᱮᱫ ᱠᱚ ᱫᱚᱦᱚ ᱞᱮᱫᱮᱭᱟ ᱾<br>
ᱟᱡᱟᱜ ᱨᱟᱡᱟᱹᱨᱤ ᱫᱚᱲ ᱒᱐᱑᱐ ᱨᱮᱱᱟᱜ ᱵᱟᱪᱷᱚᱱ ᱮ  ᱵᱚᱭᱠᱚᱴ ᱠᱮᱫᱼᱟ ᱡᱟᱦᱟᱸ ᱠᱷᱟᱹᱛᱤᱨ ᱒᱐᱑᱒ ᱨᱮᱱᱟᱜ ᱫᱚᱥᱟᱨ ᱵᱟᱪᱷᱚᱱ ᱨᱮ ᱢᱤᱞᱤᱴᱟᱨᱤ ᱥᱚᱨᱠᱟᱨ ᱵᱤᱨᱩᱫᱷᱨᱮ ᱟᱹᱰᱤ ᱵᱟᱹᱲᱛᱤ ᱜᱮ ᱡᱤᱛᱠᱟᱹᱨ ᱧᱟᱢ ᱠᱮᱫᱼᱟ ᱾ ᱚᱝ ᱥᱟᱸ ᱥᱩ ᱠᱤ ᱯᱭᱤᱛᱷᱩ ᱦᱩᱞᱛᱟᱹᱣ ᱨᱤᱱᱤᱡ ᱥᱟᱸᱥᱚᱫ ᱮ ᱦᱩᱭ ᱮᱱᱟ ᱟᱨ ᱟᱡᱟᱜ ᱫᱚᱲ ᱔᱕ ᱠᱷᱚᱱ ᱔᱓ ᱴᱤ ᱥᱤᱴ ᱥᱮ ᱫᱟᱲᱮ ᱮᱱᱟᱭ ᱾ ᱒᱐᱑᱕ ᱨᱮᱱᱟᱜ ᱘᱖ % ᱟᱥᱮᱢᱵᱞᱤ ᱥᱤᱴ ᱮ ᱫᱟᱲᱮ ᱮᱱᱟ ᱡᱟᱦᱟᱸ  ᱯᱨᱮᱥᱤᱰᱮᱱᱥᱤᱭᱟᱞ ᱮᱞᱮᱠᱴᱳᱨᱟᱞ ᱠᱚᱞᱮᱡ ᱨᱮ ᱟᱯᱱᱟᱨ ᱯᱚᱥᱚᱸᱫ ᱨᱤᱱᱤᱡ ᱨᱟᱥᱴᱨᱚᱯᱚᱛᱤ ᱟᱨ ᱩᱯᱚ ᱨᱟᱥᱴᱨᱚᱯᱚᱛᱤ ᱵᱟᱪᱷᱚᱱ ᱞᱟᱹᱜᱤᱫ ᱞᱟᱹᱠᱛᱤᱭᱟᱱ ᱥᱤᱴ ᱠᱷᱚᱱ  ᱖᱗ % ᱡᱟᱹᱥᱛᱤᱭᱟ ᱾ᱟᱹᱱᱟᱹᱨᱤ ᱨᱮ ᱢᱮᱱᱟᱜ ᱢᱤᱫ ᱟᱹᱨᱤ ᱡᱟᱦᱟᱸᱨᱮ ᱚᱞ ᱦᱟᱠᱟᱱᱟ ᱡᱟᱦᱟᱸᱭ ᱵᱟᱦᱨᱮ ᱫᱤᱥᱚᱢ ᱨᱤᱱ ᱦᱚᱲ ᱥᱟᱞᱟᱜ ᱠᱚ ᱡᱟᱶᱟᱭ ᱠᱚᱜᱼᱟ ᱩᱱᱠᱩ ᱫᱚ ᱵᱟᱠᱚ ᱨᱟᱥᱴᱨᱚᱯᱚᱛᱤ ᱫᱟᱲᱮ ᱦᱟᱜᱼᱟ ᱾ ᱚᱱᱟ ᱠᱷᱟᱹᱛᱤᱨ ᱚᱝ ᱥᱟᱸ ᱥᱩ ᱠᱤ ᱨᱟᱥᱴᱨᱚᱯᱚᱛᱤ ᱞᱟᱹᱜᱤᱫ ᱫᱚᱭ ᱵᱟᱨᱚᱱ ᱜᱮ ᱛᱟᱦᱮᱸᱫ ᱾ ᱟᱡ ᱮ ᱵᱷᱟᱹᱵᱤᱛ ᱞᱮᱫᱼᱟ ᱱᱟᱣᱟ ᱜᱮ ᱵᱮᱱᱟᱣ ᱦᱟᱠᱟᱱ ᱯᱚᱱᱚᱛ ᱠᱟᱣᱩᱱᱥᱮᱞᱚᱨ ᱦᱚᱸ ᱯᱨᱚᱫᱷᱟᱱ ᱢᱚᱱᱛᱨᱤ ᱞᱮᱠᱟᱱ ᱥᱮᱬᱟ ᱯᱚᱫ ᱠᱟᱱᱟ ᱡᱟᱦᱟᱸᱨᱮ ᱟᱡ ᱫᱤᱥᱚᱢ ᱵᱷᱟᱹᱞᱟᱹᱭ ᱞᱟᱹᱜᱤᱫ ᱵᱟᱹᱲᱛᱤ ᱜᱮ ᱜᱚᱲᱚᱭ ᱮᱢ ᱫᱟᱲᱮ ᱦᱟᱜᱼᱟ  ᱿ ᱑᱙᱙᱑ ᱥᱟᱞ ᱨᱮ ᱚᱝ ᱥᱟᱸ ᱥᱩ ᱠᱤ ᱱᱳᱵᱮᱞ ᱥᱤᱨᱯᱟᱹᱭ ᱧᱟᱢ ᱠᱮᱫᱼᱟ ᱾ ᱴᱟᱭᱤᱢ ᱢᱟᱜᱟᱡᱤᱱ ᱚᱝ ᱥᱟᱸ ᱥᱩ ᱠᱤ ᱜᱟᱱᱫᱷᱤ ᱭᱤᱡ ᱜᱤᱫᱨᱟᱹ ᱞᱮᱠᱟ ᱛᱮᱠᱚ ᱢᱟᱱ ᱦᱟᱫᱮ ᱛᱟᱦᱮᱸᱫ<ref>[http://content.time.com/time/magazine/article/0,9171,993026,00.html ᱜᱟᱱᱫᱷᱤ ᱭᱤᱡ ᱜᱤᱫᱨᱟᱹ]</ref> , ᱟᱨ ᱥᱟᱱᱛᱤ ᱨᱤᱱᱤᱡ ᱯᱤᱰᱷᱤ ᱠᱟᱱᱟᱭ ᱾ <br>
ᱟᱡ ᱯᱚᱱᱚᱛ ᱠᱟᱶᱱᱥᱤᱞᱚᱨ ᱛᱟᱦᱮᱱ ᱦᱤᱞᱚᱜ ᱠᱷᱚᱱ ᱨᱟᱠᱷᱤᱱᱮ ᱯᱚᱱᱚᱛ ᱨᱮ ᱨᱳᱷᱤᱸᱜᱤᱭᱟ ᱨᱤᱱ ᱦᱚᱲ ᱡᱤᱦᱚᱞ ᱤᱫᱤ ᱠᱟᱛᱮᱫ ᱪᱮᱫ ᱦᱚᱸ ᱵᱟᱝ ᱠᱟᱹᱢᱤ, ᱟᱨ ᱢᱤᱭᱟᱢᱟᱨ ᱨᱤᱱᱤᱡ ᱢᱤᱞᱤᱴᱟᱨᱤ ᱥᱚᱨᱠᱟᱨ ᱦᱚᱲ ᱮ ᱜᱚᱡ ᱞᱮᱫ ᱠᱚ ᱛᱟᱦᱮᱸᱫ ᱚᱱᱟ ᱠᱟᱛᱷᱟ ᱚᱱᱟ ᱵᱟᱝ ᱥᱤᱠᱟᱹᱨ  ᱟᱨ ᱰᱚᱜᱚᱨᱤᱭᱟᱹ ᱠᱚᱣᱟᱜ ᱡᱤᱦᱚᱨ ᱱᱤᱭᱟᱹ ᱠᱚ ᱠᱷᱟᱹᱛᱤᱨ ᱟᱹᱰᱤ ᱵᱟᱹᱲᱛᱤ ᱡᱮᱜᱮᱛ ᱡᱟᱠ ᱠᱷᱚᱱ ᱨᱚᱲ ᱮ ᱟᱸᱡᱚᱢ ᱞᱮᱫᱼᱟ ᱾<ref>[https://www.bbc.com/news/uk-41139319 ᱓ ᱥᱮᱯᱴᱮᱢᱵᱚᱨ ᱒᱐᱑᱗ ᱵᱷᱟᱭᱟ ᱵᱤ ᱵᱤ ᱥᱤ ᱱᱤᱭᱩᱡ]</ref>
==ᱵᱟᱦᱨᱮ ᱡᱚᱱᱚᱲ==
* [https://curlie.org/Regional/Asia/Myanmar/Society_and_Culture/Politics/Aung_San_Suu_Kyi/ ᱚᱝ ᱥᱟᱸ ᱥᱩ ᱠᱭᱤ]
* [https://www.nobelprize.org/prizes/uncategorized/the-nobel-peace-prize-1991-1991/ ᱱᱳᱵᱮᱞ ᱥᱤᱨᱯᱟᱹ]
* [https://en.wikipedia.org/wiki/Aung_San_Suu_Kyi English wiki - Aung San Suu Kyi]

==ᱥᱟᱹᱠᱷᱭᱟᱹᱛ==
{{Reflist}}


[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
