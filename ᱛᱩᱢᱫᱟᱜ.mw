[[File:A Santal drummer playing Tumda.jpg|right|thumb|A [[Santal]] drummer playing a tumdak']]
ᱛᱩᱢᱫᱟᱜ ᱫᱚ ᱦᱩᱭᱩᱜ ᱠᱟᱱᱟ [[ᱥᱤᱧᱚᱛ]], ᱵᱟᱝᱞᱟᱫᱮᱥ ᱟᱨ ᱱᱮᱯᱟᱞ ᱫᱤᱥᱚᱢ ᱨᱮᱱ ᱦᱚᱲ ᱦᱚᱯᱚᱱ ᱥᱮ ᱥᱟᱱᱛᱟᱞ ᱠᱚᱣᱟᱜ ᱨᱩᱨᱩᱭ ᱡᱟᱭ ᱠᱟᱱᱟ| ᱱᱚᱶᱟ ᱡᱟᱭ ᱫᱚ ᱜᱩᱞᱟᱺᱰ ᱢᱩᱰᱷᱟᱹᱫ ᱞᱮᱠᱟᱱᱟ, ᱵᱷᱤᱛᱤᱨ ᱫᱚ ᱠᱷᱚᱞ ᱜᱮᱭᱟ ᱾ ᱢᱤᱫ ᱢᱚᱠᱟ ᱟᱨ ᱢᱤᱫ ᱵᱤᱛᱟᱹ ᱜᱟᱱ ᱡᱤᱞᱤᱧᱼᱟ ᱾ ᱵᱟᱨ ᱱᱟᱠᱷᱟ  ᱵᱟᱨᱭᱟ ᱢᱚᱪᱟ ᱟᱨᱵᱟᱝ ᱛᱤᱻ ᱛᱮ ᱠᱚᱴᱟᱵ ᱥᱮ ᱫᱟᱞ ᱞᱟᱹᱜᱤᱫ ᱴᱷᱟᱶ ᱢᱮᱱᱟᱜ ᱟᱠᱟᱫᱼᱟ|ᱚᱱᱟ ᱴᱷᱟᱶ ᱫᱚ ᱠᱷᱟᱨᱮᱱ ᱠᱚ ᱢᱮᱛᱟᱜᱼᱟ ᱾ ᱚᱱᱟ ᱴᱷᱟᱶ ᱨᱮ ᱛᱤ ᱛᱮ ᱫᱟᱞ ᱞᱮᱠᱷᱟᱱ ᱨᱟᱲᱟᱝ ᱥᱟᱰᱮ ᱚᱰᱚᱠᱚᱜᱼᱟ ᱾ ᱦᱚᱲ ᱦᱚᱯᱚᱱ ᱠᱚ ᱛᱩᱢᱫᱟᱜ ᱫᱚ ᱫᱷᱚᱨᱚᱢ ᱠᱚᱨᱚᱢ ᱟᱨ ᱯᱚᱨᱚᱵᱽ ᱯᱩᱱᱟᱹᱭ ᱮᱱᱮᱡ ᱨᱮ [[ᱴᱟᱢᱟᱠ]] ᱥᱟᱶ ᱠᱚ ᱨᱩᱭᱟ| ᱱᱚᱶᱟ [[ᱛᱩᱢᱫᱟᱜ]] ᱟᱨ [[ᱴᱟᱢᱟᱠ]] ᱫᱚ ᱟᱠᱷᱽᱲᱟ ᱨᱮ ᱠᱚᱲᱟ ᱦᱚᱯᱚᱱ ᱠᱚ ᱨᱩᱭᱟ ᱟᱨ ᱠᱩᱲᱤ ᱦᱚᱯᱚᱱ ᱠᱚ ᱫᱚ ᱠᱚ ᱮᱱᱮᱡ-ᱟ |ᱛᱩᱢᱫᱟᱜ ᱨᱮᱭᱟᱜ ᱵᱟᱱᱟᱨ ᱢᱚᱪᱟ ᱫᱚ ᱰᱟᱸᱜᱽᱨᱟ ᱦᱟᱨᱛᱟ ᱛᱮ ᱠᱚ ᱵᱮᱱᱟᱣᱟ, ᱚᱱᱟ ᱪᱮᱛᱟᱱ ᱨᱮ ᱛᱟᱞᱟ ᱵᱟᱨᱟᱵᱟᱹᱨᱤ ᱨᱮ ᱢᱤᱫ ᱞᱮᱠᱟᱱ ᱦᱟᱥᱟ ᱛᱮ ᱜᱩᱞ ᱜᱮ ᱠᱚ ᱯᱚᱛᱟᱣᱟ ᱾ ᱚᱱᱟ ᱜᱩᱞᱟᱹᱤ ᱛᱮᱫ ᱫᱚ ᱠᱷᱟᱨᱮᱱ ᱠᱚ ᱢᱮᱛᱟᱜᱼᱟ ᱾ ᱮᱛᱚᱢ ᱱᱟᱠᱷᱟ ᱨᱮᱭᱟᱜ ᱠᱷᱟᱨᱮᱱ ᱠᱷᱚᱱ ᱠᱚᱧᱮ ᱱᱟᱠᱷᱟ ᱠᱷᱟᱨᱮᱱ ᱫᱚ ᱱᱟᱥᱮ ᱢᱟᱨᱟᱝ ᱧᱚᱜ ᱜᱮᱭᱟ |
ᱥᱟᱱᱛᱟᱲ ᱦᱚᱲ ᱠᱚ ᱮᱱᱮᱡ ᱡᱷᱚᱜ, ᱛᱩᱢᱫᱟᱜ ᱨᱩᱻᱨᱩ ᱤᱡ ᱫᱚ ᱢᱟᱫᱚᱲᱤᱭᱟᱹ ᱠᱚ ᱢᱮᱛᱟᱭᱟ ᱾ ᱢᱟᱫᱚᱲᱤᱭᱟᱹ ᱛᱩᱢᱫᱟᱜ ᱛᱤ ᱛᱮ ᱪᱮᱴᱟᱜ ᱮᱫ ᱡᱷᱚᱜ , ᱪᱮᱴᱟᱜ ᱨᱮᱱᱟᱜ ᱵᱚᱦᱚᱨ ᱤᱫᱤᱠᱟᱛᱮ ᱜᱮ ᱨᱟᱲᱟᱝ ᱥᱟᱰᱮ ᱟᱨ ᱛᱟᱹᱯᱩᱜ ᱥᱟᱰᱮ ᱠᱚ ᱯᱷᱚᱴᱮᱞᱚᱜᱼᱟ ᱾
