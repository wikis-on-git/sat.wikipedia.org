[[File:SiliconCroda.jpg|thumb|ᱥᱤᱞᱤᱠᱟᱱ ᱠᱨᱚᱰᱟ]]

'''ᱥᱤᱞᱤᱠᱟᱱ''' (Silicon); ᱩᱨᱩᱢ : Si) 
ᱢᱤᱫ ᱨᱟᱥᱟᱭᱱᱤᱠ ᱛᱟᱛᱣᱚ ᱠᱟᱱᱟ᱾ ᱱᱚᱶᱟ ᱫᱷᱟᱹᱨᱛᱤ ᱨᱮ ᱚᱠᱥᱤᱡᱚᱱ ᱛᱟᱭᱚᱢ ᱥᱟᱱᱟᱢ ᱠᱷᱚᱱ ᱵᱟᱬᱛᱤ ᱧᱟᱢᱚᱜ ᱟᱱ ᱛᱟᱛᱣᱚ ᱠᱟᱱᱟ᱾ ᱥᱤᱞᱤᱠᱟᱱ ᱨᱮᱱᱟᱜ ᱭᱚᱜᱤᱠ ᱤᱞᱮᱠᱴᱨᱚᱱᱤᱠ ᱟᱣᱭᱟᱣ, ᱥᱟᱵᱭᱱ, ᱥᱤᱥᱟ ᱟᱨ ᱠᱚᱢᱯᱭᱩᱴᱚᱨ ᱪᱤᱯᱥ ᱨᱮ ᱠᱟᱹᱢᱤ ᱞᱟᱹᱜᱤᱫ ᱦᱩᱭᱩᱜ ᱠᱟᱱᱟ᱾ ᱥᱤᱞᱤᱠᱟᱱ ᱨᱮᱱᱟᱜ ᱯᱟᱸᱡᱟ ᱑᱘᱒᱔ ᱨᱮ ᱥᱣᱤᱰᱟᱱ ᱨᱤᱱᱤᱡ ᱨᱟᱥᱟᱭᱱᱥᱟᱥᱛᱨᱤ ᱡᱚᱸᱥ ᱡᱚᱠᱚᱵ ᱵᱟᱡᱨᱮᱞᱤᱭᱟᱥ ᱮ ᱠᱟᱹᱢᱤ ᱞᱮᱫ ᱛᱟᱦᱮᱱ᱾ ᱟᱣᱟᱨᱛ ᱥᱟᱨᱱᱤ ᱨᱮ ᱱᱚᱶᱟ ᱒᱔ ᱡᱟᱭᱟᱜᱟ ᱨᱮ ᱫᱚᱦᱚ ᱦᱩᱭ ᱟᱠᱟᱱᱟ᱾

==ᱥᱤᱞᱤᱠᱟᱱ ᱨᱮᱱᱟᱜ ᱠᱟᱹᱢᱤ==
ᱥᱤᱞᱤᱠᱟᱱ ᱭᱚᱜᱤᱠ, ᱪᱮᱞᱮᱠᱟ ᱥᱤᱞᱤᱠᱟᱱ ᱠᱟᱨᱵᱟᱭᱤᱰ (SiC) ᱫᱚ ᱚᱱᱟ ᱟᱱᱚᱠᱷ ᱟᱥᱚᱞ ᱞᱟᱹᱜᱤᱫ ᱛᱮ ᱠᱟᱹᱢᱤ ᱨᱮ ᱦᱩᱭᱩᱜ ᱠᱟᱱᱟ᱾ ᱠᱮᱴᱮᱡ (ᱠᱟᱴᱷᱚᱨ) ᱨᱮ ᱱᱚᱶᱟ ᱛᱟᱛᱣᱚ ᱦᱤᱨᱟ ᱨᱮᱱᱟᱜ ᱵᱟᱨᱟᱵᱟᱨᱤ ᱨᱮ ᱠᱟᱹᱢᱤ-ᱟ᱾ ᱡᱚᱠᱷᱚᱱ ᱥᱤᱞᱤᱠᱟᱱ ᱮᱴᱟᱜ ᱛᱟᱛᱣᱚ ᱥᱟᱶ ᱥᱮᱞᱮᱫ ᱦᱩᱭᱩᱜ ᱠᱟᱱᱟ ᱠᱷᱟᱱ ᱚᱱᱟ ᱭᱚᱜᱤᱠ ᱫᱚ ᱥᱤᱞᱮᱠᱴ ᱠᱚ ᱢᱮᱛᱟᱣᱟᱜ-ᱟ᱾ ᱥᱤᱞᱮᱠᱴ ᱮᱢᱟᱱ ᱞᱟᱜᱟᱣ ᱠᱟᱹᱢᱤ ᱞᱟᱹᱜᱤᱫ ᱱᱚᱶᱟ ᱫᱚ ᱠᱟᱹᱢᱤ ᱨᱮ ᱞᱟᱜᱟᱜ ᱠᱟᱱᱟ᱾ ᱱᱚᱶᱟ ᱨᱮᱱᱟᱜ ᱟᱭᱢᱟ ᱨᱟᱥᱟᱭᱱᱤᱠ ᱭᱚᱜᱤᱠ ᱥᱟᱶ ᱠᱟᱹᱢᱤ ᱚᱪᱚᱭ ᱫᱟᱭ ᱛᱚᱵᱮ ᱱᱚᱶᱟ ᱟᱡ ᱥᱤᱞᱤᱠᱟᱱ ᱛᱟᱛᱣᱚ ᱡᱩᱫᱟ ᱠᱟᱛᱮᱜ ᱥᱮ ᱟᱨ ᱥᱮ ᱟᱨ ᱟᱭᱢᱟ ᱛᱟᱛᱣᱚ ᱥᱟᱶᱛᱮ ᱡᱩᱫᱟ ᱠᱟᱹᱢᱤ ᱦᱩᱭ ᱫᱟᱲᱮᱭᱟᱜᱟ᱾ ᱥᱮ ᱭᱚᱜᱤᱠ ᱥᱟᱶ ᱠᱟᱹᱢᱤ ᱚᱪᱚᱭᱟᱭ ᱵᱮᱠᱨᱤ ᱨᱮᱱᱟᱜ ᱱᱚᱱ ᱥᱴᱚᱯ ᱢᱚᱥᱤᱱ, ᱵᱤᱡᱞᱤ, ᱵᱤᱡᱞᱤ ᱨᱮᱱᱟᱜ ᱠᱟᱹᱢᱤ᱾ 
ᱥᱤᱞᱤᱠᱟᱱ ᱨᱮᱱᱟᱜ ᱤᱞᱮᱠᱴᱨᱚᱱᱤᱠ ᱡᱟᱭᱜᱟ ᱨᱮ ᱵᱟᱬᱛᱤ ᱠᱷᱚᱱ ᱵᱟᱬᱛᱤ ᱠᱟᱹᱢᱤ ᱞᱟᱹᱜᱤᱫ ᱛᱮ ᱟᱢᱮᱨᱤᱠᱟ ᱨᱮᱱᱟᱜ ᱠᱚᱢᱯᱭᱩᱴᱚᱨ ᱡᱟᱜᱟᱛ ᱨᱮ ᱥᱮᱸᱴᱟᱨ ᱥᱤᱞᱤᱠᱟᱱ ᱣᱮᱞᱤ ᱭᱟᱜ ᱧᱩᱛᱩᱢ ᱮᱢ ᱦᱩᱭ ᱮᱱᱟ᱾


==ᱥᱤᱞᱤᱠᱟᱱ ᱨᱮᱱᱟᱜ ᱯᱨᱚᱯᱷᱤᱴ==
ᱟᱹᱰᱤ ᱥᱮᱨᱢᱟ ᱯᱟᱹᱦᱤᱞ ᱥᱤᱞᱤᱠᱟᱱ ᱫᱚ ᱥᱩᱢᱩᱝ ᱫᱟᱨᱮ ᱟᱨ ᱡᱟᱱᱣᱟ ᱠᱚ ᱞᱟᱹᱜᱤᱫ ᱜᱮ ᱟᱹᱰᱤ ᱫᱚᱨᱚᱠᱟᱨ ᱢᱟᱱᱟᱜ ᱠᱟᱱ ᱛᱟᱦᱮᱱ,ᱢᱮᱱᱠᱷᱟᱱ ᱛᱟᱭᱚᱢ ᱛᱮ ᱦᱩᱭ ᱮᱱᱟ ᱨᱤᱥᱚᱨᱪ ᱠᱷᱚᱱ ᱱᱚᱶᱟ ᱵᱟᱰᱟᱭ ᱮᱱᱟ ᱡᱮ ᱱᱚᱶᱟ ᱢᱟᱹᱱᱢᱤ ᱦᱚᱲᱢᱚ ᱞᱟᱹᱜᱤᱫ ᱦᱚᱸ ᱟᱹᱰᱤ ᱜᱮ ᱫᱚᱨᱚᱠᱟᱨ-ᱟ᱾ ᱱᱚᱶᱟ ᱨᱮᱱᱟᱜ ᱯᱷᱟᱭᱫᱟ ᱵᱟᱵᱚᱛ ᱞᱟᱛᱟᱨ ᱨᱮ ᱮᱢ ᱟᱠᱟᱫ ᱵᱤᱥᱛᱟᱨ ᱛᱮ ᱧᱮᱞ ᱢᱮ-

•ᱡᱟᱝ ᱠᱚ ᱞᱟᱹᱜᱤᱫ ᱟᱹᱰᱤ ᱜᱮ ᱫᱚᱨᱠᱟᱨᱟ
ᱡᱟᱝ ᱠᱚ ᱨᱮᱱᱟᱜ ᱡᱚᱲ,ᱡᱟᱝ ᱨᱮᱱᱟᱜ ᱵᱤᱠᱟᱥ, ᱚᱱᱟ ᱨᱮᱱᱟᱜ ᱫᱚᱦᱚ ᱟᱨ ᱞᱟᱪᱤᱞᱚᱯᱚᱱ ᱨᱮ ᱠᱮᱞᱥᱤᱭᱟᱢ ᱥᱟᱶ ᱢᱮᱥᱟ ᱠᱟᱛᱮᱜ ᱟᱹᱰᱤ ᱠᱷᱟᱥ ᱮ ᱠᱟᱹᱢᱤᱭᱟ᱾ ᱱᱚᱶᱟ ᱥᱟᱶᱛᱮ ᱥᱤᱞᱤᱠᱟᱱ ᱡᱟᱝ ᱨᱮ ᱦᱩᱭᱩᱜ ᱟᱱ ᱵᱚᱫᱚᱞ ᱟᱨ ᱨᱟᱹᱯᱩᱫ ᱟᱠᱟᱱ ᱡᱟᱝ ᱟᱹᱰᱤ ᱩᱥᱟᱹᱨᱟ ᱡᱩᱛ ᱞᱟᱹᱜᱤᱫ ᱮ ᱜᱚᱲᱚᱜ-ᱟ᱾

•ᱮᱞᱚᱯᱤᱥᱤᱭᱟ ᱨᱮᱱᱟᱜ ᱤᱞᱟᱡ ᱨᱮ ᱠᱷᱟᱥ ᱢᱮᱱᱟᱜ-ᱟ᱾
ᱟᱦᱟᱨ (ᱡᱚᱢ) ᱨᱮ ᱥᱤᱞᱤᱠᱟᱱ ᱟᱨ ᱡᱚᱢᱟᱜ ᱨᱮᱱᱟᱜ ᱠᱟᱹᱢᱤ ᱠᱷᱚᱱ ᱠᱷᱚᱱ ᱟᱢ ᱜᱟᱸᱡᱟᱯᱚᱱ ᱦᱚᱸ ᱦᱩᱭ ᱫᱟᱲᱮ ᱟᱢᱟ ᱥᱮ ᱩᱵ ᱠᱚᱢ ᱫᱟᱲᱮᱭᱟᱜ-ᱟ᱾ ᱥᱤᱞᱤᱠᱟᱱ ᱨᱮᱱᱟᱜ ᱫᱤᱱᱟᱢ ᱜᱮ ᱟᱦᱟᱨ ᱨᱮ ᱥᱮᱞᱮᱫ ᱞᱮᱠᱷᱟᱱ ᱩᱵ ᱱᱟᱯᱟᱭ ᱛᱟᱦᱮᱱᱟ᱾ ᱱᱚᱶᱟ ᱥᱟᱶᱛᱮ ᱩᱵ ᱨᱮᱱᱟᱜ ᱪᱟᱢᱟᱠ ᱟᱨ ᱠᱮᱴᱮᱡ ᱫᱚᱦᱚᱭ ᱞᱟᱹᱜᱤᱫ ᱥᱤᱞᱤᱠᱟᱱ ᱟᱹᱰᱤ ᱜᱮ ᱫᱚᱨᱠᱟᱨᱟ ᱟᱨ ᱢᱟᱱᱟᱜ ᱠᱟᱱᱟ᱾
== ᱱᱚᱸᱰᱮ ᱦᱚᱸ ᱧᱮᱞᱢᱮ ==
•[[ᱦᱤᱞᱤᱭᱟᱢ]] </br>
•[[ᱦᱟᱭᱰᱨᱳᱡᱟᱱ]] </br>
== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}
