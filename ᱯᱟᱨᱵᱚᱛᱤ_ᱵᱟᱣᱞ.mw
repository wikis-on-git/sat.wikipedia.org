[[File:Parvati Baul at Ruhaniyat, Purana Qila.JPG|thumb|200px| Parvati Baul at ''[[Ruhaniyat – The All India Sufi & Mystic Music Festival|Ruhaniyat]]'' mystic music festival, at [[Purana Qila]], Delhi, 2011]]

'''ᱯᱟᱨᱵᱚᱛᱤ ᱵᱟᱣᱞ''' ᱫᱚ ᱢᱤᱫ ᱵᱟᱣᱞ ᱥᱟᱶᱛᱟ ᱟᱹᱨᱤ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ (folk singer), ᱢᱟᱹᱫᱟᱹᱲᱤᱭᱟᱹ ( musician) ᱟᱨ ᱠᱟᱹᱦᱱᱤ ᱞᱟᱹᱞᱟᱹᱭᱤᱡ (storyteller) ᱠᱟᱱᱟᱭ ᱾ ᱱᱩᱭᱟᱜ ᱚᱲᱟᱜ ᱫᱚ ᱵᱮᱝᱚᱞ ᱨᱮ ᱟᱨ ᱥᱤᱧᱚᱛ ᱨᱤᱱᱤᱡ ᱢᱟᱬᱟᱝ ᱫᱷᱟᱹᱲ ᱨᱤᱱᱤᱡ ᱵᱟᱣᱞ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱠᱟᱱᱟᱭ ᱾<ref name=cnn/> ᱱᱩᱭ ᱫᱚ ᱵᱟᱣᱞ ᱩᱨᱩ ''ᱥᱚᱱᱟᱛᱚᱱ ᱫᱟᱥ ᱵᱟᱣᱞ'' ᱟᱨ ''ᱥᱚᱥᱟᱝᱠᱚ ᱜᱚᱥᱟᱭ ᱵᱟᱣᱞ'' ᱴᱷᱮᱱ ᱠᱷᱚᱱ ᱵᱟᱣᱞ ᱥᱮᱨᱮᱧ ᱮ ᱥᱮᱪᱮᱫ ᱞᱮᱱ ᱛᱟᱦᱮᱸᱫ ᱾ ᱱᱩᱭ ᱫᱚ ᱑᱙᱙᱕ ᱥᱟᱹᱦᱤᱛ ᱠᱷᱚᱱ ᱥᱤᱧᱚᱛ ᱟᱨ ᱥᱤᱧᱚᱛ ᱵᱟᱨᱦᱮᱸ ᱟᱡᱟᱜ ᱥᱮᱨᱮᱧ ᱮ ᱩᱫᱩᱜ ᱥᱚᱫᱚᱨ ᱟᱠᱟᱫᱼᱟ ᱾

ᱩᱱᱤᱫᱚ ᱢᱤᱫ ''ᱯᱟᱵᱟ ᱠᱚᱛᱷᱚᱠᱟᱞᱤ'' ᱜᱽᱞᱚᱵᱷ ᱯᱩᱯᱮᱴ ᱟᱨᱴᱤᱥᱴ (glove puppet artist) '''ᱨᱚᱵᱤ ᱚᱯᱟᱞᱚᱱ ᱱᱟᱭᱟᱨ''' (Ravi Gopalan Nair) ᱥᱟᱶ ᱮ ᱵᱟᱯᱞᱟ ᱦᱟᱠᱟᱱᱟ, ᱡᱟᱦᱟᱸ ᱫᱚ ᱠᱮᱨᱚᱲ ᱨᱮᱱᱟᱜ ᱛᱷᱤᱨᱤᱣᱚᱱᱚᱱᱛᱯᱩᱨᱚᱢ ᱨᱮ ᱑᱙᱙᱗ ᱠᱷᱚᱱᱮ ᱛᱟᱦᱮᱸᱱ ᱠᱟᱱᱟ ᱾ ᱚᱸᱰᱮ ᱜᱮ "ᱮᱠᱛᱟᱨᱟ ᱵᱟᱣᱞ ᱥᱟᱝᱜᱤᱛᱷᱟ ᱠᱟᱞᱟᱨᱤ" ᱧᱩᱛᱩᱢᱟᱱ ᱵᱟᱣᱞ ᱟᱥᱲᱟᱭ ᱪᱟᱪᱞᱟᱣ ᱮᱫᱼᱟ ᱾

==ᱯᱩᱭᱞᱩ ᱡᱤᱭᱚᱱ==
[[File:Parvathy Baul at Kolkata concert 2015.jpg|thumb|238x238px|PARVATHY AT KOLKATA, 2015]]
ᱯᱟᱨᱵᱚᱛᱤ ᱵᱟᱣᱞ ᱟᱜ ᱡᱟᱱᱟᱢ ᱧᱩᱛᱩᱢ ᱫᱚ '''ᱢᱚᱣᱥᱩᱢᱤ ᱯᱚᱨᱤᱭᱟᱞ'''  ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱯᱩᱪᱷᱤᱢ ᱵᱮᱝᱜᱚᱞ ᱨᱮᱱᱟᱜ ᱢᱤᱫ ᱵᱮᱝᱜᱚᱞᱤ ᱵᱟᱵᱽᱬᱮ ᱚᱲᱟᱜ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱠᱚᱣᱟᱜ ᱜᱷᱟᱨᱯᱡᱽ ᱫᱚ ᱞᱟᱦᱟ ᱛᱮ ᱥᱟᱢᱟᱝ ᱵᱮᱝᱜᱚᱞ (East Bengal) ᱨᱮ ᱛᱟᱦᱮᱸ ᱠᱟᱱᱟ ᱟᱨ ᱛᱟᱭᱚᱢ ᱛᱮ ᱯᱩᱪᱷᱤᱢ ᱵᱮᱝᱜᱚᱞ ᱠᱚ ᱩᱪᱟᱹᱲ ᱞᱮᱸ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ ᱫᱚ ᱥᱤᱧᱚᱛ ᱨᱮᱹᱞ ᱨᱮ ᱢᱤᱫ ᱤᱧᱡᱤᱱᱤᱭᱟᱹᱨ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱟᱨ ᱥᱤᱧᱚᱛ ᱨᱮᱱᱟᱜ  ᱥᱟᱶᱛᱟ ᱟᱹᱨᱤ ᱥᱮᱨᱮᱧ (classical music) ᱥᱮᱨᱮᱧ ᱟᱹᱰᱤ ᱠᱩᱥᱤᱭᱟᱜ ᱛᱟᱦᱮᱸᱫ ᱾ ᱢᱤᱢᱤᱫ ᱚᱠᱛᱚ ᱨᱮ ᱚᱱᱟ ᱥᱮᱨᱮᱧ ᱠᱚ ᱦᱩᱭᱩᱜ ᱠᱟᱱ ᱴᱷᱟᱶ ᱛᱮᱧᱮᱞ ᱞᱟᱹᱜᱤᱫ ᱮ ᱤᱫᱤᱭᱮ ᱠᱟᱱ ᱛᱟᱦᱮᱸᱫ ᱾ ᱟᱡᱤᱡ ᱮᱸᱜᱟᱛ ᱫᱚ ᱢᱤᱫ ᱜᱷᱟᱨᱚᱡᱽ ᱥᱚᱦᱮᱫ ᱮ ᱛᱟᱦᱮᱸ ᱠᱟᱱᱟ ᱟᱨ ᱥᱚᱱᱛ ᱨᱟᱢᱠᱨᱤᱥᱱᱟᱭ ᱵᱳᱸᱜᱟ ᱦᱟᱭ ᱠᱟᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛᱟᱜ ᱦᱟᱱᱟ ᱱᱷᱟᱣᱟ ᱴᱷᱟᱶ ᱨᱮ ᱠᱟᱹᱢᱤ ᱛᱟᱦᱮᱸᱱ ᱠᱟᱱ ᱠᱷᱟᱹᱛᱤᱨ, ᱩᱱᱤ ᱫᱚ ᱟᱥᱟᱢ ᱨᱮᱱᱟᱜ ᱠᱚᱪ ᱵᱮᱦᱟᱨ ᱨᱮ ᱦᱟᱨᱟᱵᱩᱨᱩ ᱞᱮᱱ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱯᱩᱪᱷᱤᱢ ᱵᱮᱝᱜᱚᱞ ᱵᱷᱤᱲᱟᱹᱣ ᱨᱮ ᱢᱮᱱᱟᱜᱼᱟ ᱾ ᱩᱱᱤ ᱫᱚ ᱠᱚᱪᱵᱮᱦᱟᱨ ᱨᱮᱱᱟᱜ ''ᱥᱩᱱᱤᱛᱤ ᱮᱠᱟᱰᱮᱢᱤ'' ᱠᱷᱚᱱ ᱩᱥᱩᱥᱞ ᱛᱟᱱᱟᱞᱟ ᱵᱤᱱᱤᱰ ᱮ ᱞᱮᱫ ᱛᱟᱦᱮᱸᱫ ᱾<ref name="hinduism" /><ref name="hindu05" />
