ᱟᱨᱩᱱ ᱡᱮᱴᱞᱤ(ᱡᱟᱱᱟᱢᱺ ᱒᱘ ᱰᱤᱥᱮᱢᱵᱚᱨ ᱑᱙᱕᱒ ᱜᱩᱨ ᱒᱔ ᱟᱜᱩᱥᱴ ᱒᱐᱑᱙) ᱫᱚ ᱥᱤᱧᱳᱴ ᱨᱮᱱ ᱨᱟᱡᱟᱨᱤᱭᱟᱹ ᱟᱨ ᱟᱴᱚᱨᱱᱤ ᱭᱮ ᱛᱟᱸᱦᱮᱸ ᱠᱟᱱᱟ| ᱵᱷᱟᱨᱳᱴᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱨᱮᱱ ᱥᱚᱦᱮᱫ ᱞᱮᱠᱟ ᱛᱮ ᱡᱮᱴᱞᱤ ᱫᱚ ᱒᱐᱑᱔ ᱥᱮᱨᱢᱟ ᱠᱷᱚᱱ ᱒᱐᱑᱙ ᱥᱮᱨᱢᱟ ᱦᱟᱹᱵᱤᱡ ᱠᱟᱹᱣᱰᱤ ᱟᱨ ᱵᱟᱹᱱᱤᱡᱽ ᱢᱤᱱᱤᱥᱴᱟᱨ ᱞᱮᱠᱟ ᱛᱮ ᱫᱟᱭᱤᱠ ᱵᱷᱟᱨᱮ ᱦᱟᱢᱮᱴ ᱞᱮᱫᱟ|   

ᱡᱮᱴᱞᱤ ᱫᱚ ᱵᱟᱡᱽᱯᱤᱭᱮ ᱟᱨ ᱢᱚᱫᱤ ᱥᱚᱨᱠᱟᱨ ᱟᱜ ᱠᱮᱵᱤᱱᱮᱴ ᱛᱟᱹᱨᱤ ᱨᱮ ᱠᱟᱹᱣᱰᱤ, ᱫᱩᱜ-ᱫᱟᱨᱟᱢ, ᱵᱟᱹᱱᱤᱡᱽ, ᱟᱨ ᱵᱮᱨᱮᱛ ᱟᱨ ᱟᱹᱱ-ᱟᱹᱨᱤ ᱮᱢᱟᱱ ᱰᱤᱯᱟᱹᱴ ᱠᱚ ᱨᱮ ᱫᱟᱭᱤᱠ ᱵᱷᱟᱨᱮ ᱦᱟᱢᱮᱴ ᱞᱮᱫᱟ| ᱒᱐᱐᱙ ᱥᱮᱨᱢᱟ ᱠᱷᱚᱱ ᱒᱐᱑᱔ ᱥᱮᱨᱢᱟ ᱦᱟᱹᱵᱤᱡ ᱩᱱᱤ ᱫᱚ ᱨᱟᱡᱽᱭᱚ ᱥᱚᱵᱷᱟ ᱨᱮ ᱵᱤᱨᱩᱫᱷᱤ ᱫᱚᱞ ᱨᱮᱱ ᱟᱹᱭᱩᱨᱤᱡ ᱞᱮᱠᱟᱭ ᱛᱟᱸᱦᱮᱸ ᱠᱟᱱᱟ| ᱩᱱᱤ ᱫᱚ ᱟᱨᱦᱚᱸ ᱥᱩᱯᱨᱤᱢ ᱠᱚᱨᱴ ᱨᱮᱱ ᱥᱮᱱᱤᱭᱚᱨ ᱩᱠᱤᱞ ᱞᱮᱠᱟ ᱛᱮᱭᱮ ᱠᱟᱹᱢᱤ ᱞᱮᱫᱟ| ᱩᱱᱤ ᱫᱚ ᱢᱚᱫᱤ ᱥᱚᱨᱠᱟᱨ ᱟᱜ ᱛᱟᱹᱨᱤ ᱨᱮ ᱡᱤᱱᱤᱥ ᱟᱨ ᱥᱮᱣᱟ ᱠᱷᱟᱡᱽᱱᱟ ᱡᱤᱹᱮᱥᱹᱴᱤ ᱭᱮ ᱟᱹᱜᱩ ᱞᱮᱫᱟ ᱟᱨ ᱕᱐᱐ ᱴᱟᱠᱟ ᱱᱚᱴ ᱟᱨ ᱑᱐᱐᱐ ᱴᱟᱠᱟ ᱱᱚᱴ, ᱵᱷᱮᱜᱟᱨ ᱨᱮᱞᱣᱮ ᱵᱟᱡᱮᱴ ᱮᱢᱟᱱ ᱠᱚᱭ ᱟᱫ ᱞᱮᱫᱟ| ᱡᱮᱴᱞᱤ ᱫᱚ ᱢᱚᱫᱤᱭᱟᱜ ᱫᱚᱥᱟᱨ ᱢᱚᱱᱛᱨᱤ ᱠᱮᱵᱤᱱᱮᱴ ᱨᱮ ᱵᱟᱝ ᱥᱮᱞᱮᱰᱳᱜ ᱞᱟᱹᱜᱤᱫ-ᱮ ᱜᱚᱴᱟ ᱞᱮᱫᱟ ᱟᱡᱟᱜ ᱦᱚᱲᱢᱚ ᱠᱷᱟᱹᱴᱤᱨ ᱛᱮ|
==ᱮᱛᱚᱦᱚᱵ ᱡᱤᱭᱚᱱ==
ᱟᱨᱩᱱ ᱡᱮᱴᱞᱤ ᱫᱚ ᱒᱘ ᱡᱩᱞᱟᱭ ᱑᱙᱕᱒ ᱥᱮᱨᱢᱟ ᱫᱤᱞᱞᱤ ᱱᱟᱝᱜᱽᱨᱟᱦᱟ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱢᱟᱦᱟᱨᱟᱡᱽ ᱠᱤᱥᱟᱱ ᱫᱚ ᱩᱠᱤᱞᱮ ᱛᱟᱸᱷᱮᱸ ᱠᱟᱱᱟ ᱟᱨ ᱮᱝᱜᱟᱛ ᱯᱨᱟᱵᱦᱟ ᱡᱮᱴᱞᱤ ᱫᱚ ᱜᱽᱨᱤᱱᱤ ᱮᱨᱟᱭ ᱛᱟᱸᱦᱮᱸ ᱠᱟᱱᱟ| ᱩᱱᱤ ᱫᱯᱚ ᱥᱮᱱᱴ ᱡᱮᱵᱷᱤᱭᱟᱨ ᱥᱠᱩᱞ ᱨᱮᱭᱮ ᱯᱟᱲᱦᱟᱣ ᱞᱮᱫᱟ ᱑᱙᱕᱗ ᱥᱮᱨᱢᱟ ᱠᱷᱚᱱ ᱑᱙᱖᱙ ᱥᱮᱨᱢᱟ ᱦᱟᱹᱵᱤᱡ| ᱩᱱᱤ ᱫᱚ ᱠᱚᱢᱟᱨᱥ ᱨᱮ ᱚᱱᱟᱨᱥ ᱦᱟᱛᱟᱣ ᱠᱟᱛᱮ ᱵᱤᱹᱠᱚᱢ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ,᱑᱙᱗᱓ ᱥᱮᱨᱢᱟ ᱨᱮ ᱱᱟᱣᱟ ᱫᱤᱞᱞᱤ ᱠᱷᱚᱱ| ᱩᱱᱤ ᱫᱚ ᱑᱙᱗᱗ ᱥᱮᱨᱢᱟ ᱨᱮ ᱫᱤᱞᱞᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱮᱞᱹᱮᱞᱹᱵᱤᱹ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ|

ᱡᱮᱴᱞᱤ ᱫᱚ ᱮᱭᱟᱭ ᱜᱮᱞ ᱟᱱᱟᱜ ᱥᱮᱨᱢᱟ ᱚᱠᱛᱮ ᱨᱮ ᱫᱤᱞᱞᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱨᱮᱭᱟᱜ ᱠᱮᱢᱯᱟᱥ ᱨᱮ ᱟᱠᱷᱤᱞ ᱵᱷᱟᱨᱚᱛᱤᱭᱚ ᱵᱤᱫᱽᱭᱟᱨᱛᱷᱤ ᱯᱚᱨᱤᱥᱚᱫᱽ ᱨᱴᱮᱱ ᱯᱟᱨᱥᱮᱛᱮ ᱛᱟᱸᱦᱮᱸ ᱠᱟᱱᱟ, ᱑᱙᱗᱔ ᱥᱮᱨᱢᱟ ᱨᱮ|
