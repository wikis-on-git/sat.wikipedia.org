[[File:Athene noctua (cropped).jpg|thumb|ᱠᱚᱠᱚᱨ ᱪᱮᱬᱮ]]
'''ᱠᱚᱠᱚᱨ''' ᱫᱚ ᱧᱤᱫᱟᱹ ᱫᱟᱬᱟᱱ ᱪᱮᱬᱮ ᱠᱟᱱᱟᱭ ᱟᱨ ᱮᱴᱟᱜ ᱪᱮᱬᱮ ᱢᱩᱸᱫᱽ ᱠᱷᱚᱱ ᱱᱩᱠᱩᱣᱟᱜ ᱦᱟᱛᱟᱝ ᱫᱚ ᱡᱟᱹᱥᱛᱤ ᱜᱮᱭᱟ ᱾ ᱢᱮᱫ ᱫᱚ ᱥᱟᱢᱱᱟ ᱥᱮᱫ ᱨᱮ ᱛᱟᱦᱮᱸᱱᱟ ᱟᱨ [[ᱞᱩᱛᱩᱨ]] ᱫᱚ ᱠᱩᱞᱟᱹᱭ ᱞᱩᱛᱩᱨ ᱞᱮᱠᱟ ᱛᱩᱞ ᱠᱚᱜ-ᱟ ᱾ ᱱᱩᱠᱩ ᱫᱚ ᱟᱱᱴᱟᱨᱴᱤᱠᱟ ᱵᱟᱫᱽ ᱠᱟᱛᱮ ᱜᱚᱴᱟ ᱫᱤᱥᱟ.ᱢ ᱨᱮᱜᱮ ᱠᱚ ᱧᱮᱞᱚᱜ-ᱟ ᱟᱨ ᱱᱩᱠᱩ ᱨᱤᱱ ᱥᱩᱨᱥᱩᱯᱩᱨ ᱒᱐᱐ ᱜᱚᱴᱟᱝ ᱡᱟᱹᱛ ᱢᱮᱱᱟᱜ ᱠᱚᱣᱟ ᱾ ᱠᱚᱠᱚᱨ ᱫᱮ ᱥᱟᱺᱜᱤᱧ ᱧᱮᱱᱮᱞ ᱠᱚ ᱠᱟᱱᱟ ᱠᱚ, ᱢᱮᱱᱫᱚ ᱥᱩᱨ ᱨᱮᱱᱟᱜ ᱫᱚ ᱵᱟᱠᱚ ᱧᱮᱞ ᱧᱟᱢ ᱫᱟᱲᱮᱭᱟᱜ-ᱟ ᱾ ᱡᱟᱦᱟᱸᱱ ᱥᱟᱰᱮ ᱟᱧᱡᱚᱢ ᱞᱟᱹᱜᱤᱫ ᱟᱨ ᱥᱮᱦᱮᱫ ᱵᱟᱰᱟᱭ ᱞᱟᱹᱜᱤᱫ ᱫᱚ ᱵᱟᱱᱟᱨ ᱞᱩᱛᱩᱨ ᱠᱚ ᱵᱮᱵᱷᱟᱨᱟ ᱾

==ᱜᱩᱱ==
ᱠᱚᱠᱚᱨ ᱫᱮ ᱧᱤᱫᱟᱹ ᱫᱟᱬᱟᱱ ᱠᱩᱜ ᱠᱟᱱᱟ ᱠᱚ ᱪᱮᱫᱟᱜ ᱥᱮ ᱢᱟᱨᱥᱟᱞ ᱨᱮ ᱫᱚ ᱵᱟᱠᱚ ᱵᱮᱸᱜᱮᱫ ᱫᱟᱲᱮᱭᱟᱜ-ᱟ ᱾ ᱱᱩᱠᱩ ᱫᱚ ᱢᱤᱫ ᱞᱮᱠᱟᱱ ᱥᱮᱫᱽᱨᱟ ᱪᱮᱬᱮ ᱠᱟᱱᱟ ᱠᱚ ᱾ ᱱᱩᱠᱩ ᱫᱚ ᱦᱟᱹᱠᱩ, ᱜᱩᱰᱩ ᱟᱨ ᱛᱤᱡᱩ ᱠᱚ ᱡᱚᱢ ᱠᱚᱣᱟ ᱾ ᱠᱚᱠᱚᱨ ᱢᱮᱫ ᱫᱚ ᱥᱮᱬᱟ ᱜᱮᱭᱟ ᱟᱨ ᱢᱮᱫ ᱰᱚᱵᱷᱟᱜ ᱨᱮ ᱴᱟᱨᱦᱟᱣ ᱠᱚᱜ-ᱟ ᱵᱟᱭ ᱦᱤᱞᱟᱹᱣ-ᱟ ᱚᱠᱟ ᱥᱮᱫ ᱦᱚᱸ, ᱚᱱᱟ ᱠᱷᱟᱹᱛᱤᱨ ᱟᱠᱚᱣᱟᱜ ᱵᱚᱦᱚᱜ ᱫᱚ ᱒᱗᱐<sup>o</sup> ᱠᱚ ᱟᱹᱪᱩᱨ ᱫᱟᱲᱮᱭᱟᱜ-ᱟ ᱾

ᱠᱚᱠᱚᱨᱟᱜ ᱵᱟᱨ ᱞᱩᱛᱩᱨ ᱦᱚᱸ ᱥᱟᱢᱟᱝ ᱥᱮᱫ ᱨᱮ ᱛᱟᱦᱮᱸᱱᱟ ᱡᱟᱦᱟᱸ ᱥᱮᱫ ᱨᱮ ᱥᱟᱰᱮ ᱠᱚ ᱟᱧᱡᱚᱢ ᱞᱮᱠᱷᱟᱱ ᱚᱱᱛᱮ ᱜᱮ ᱵᱚᱦᱚᱜ ᱠᱚ ᱟᱹᱪᱩᱨᱟ ᱾ ᱛᱤᱱ ᱵᱷᱩᱨ ᱵᱟᱱᱟᱨ ᱞᱩᱛᱩᱨ ᱨᱮ ᱥᱟᱰᱮ ᱵᱮᱥ ᱛᱮ ᱵᱟᱭ ᱵᱟᱡᱟᱣ ᱟᱠᱟᱱᱟ ᱵᱟᱠᱚ ᱛᱷᱤᱛ ᱫᱟᱲᱮᱭᱟᱜ-ᱟ ᱾ ᱱᱩᱠᱩᱣᱟᱜ ᱞᱩᱛᱩᱨ ᱟᱨ ᱢᱮᱫ ᱯᱱᱟᱹᱜ ᱵᱷᱟᱹᱜᱤ ᱵᱟᱝ ᱨᱮᱦᱚᱸ ᱴᱷᱚᱱᱴᱟ ᱫᱚ ᱪᱷᱟᱨ ᱜᱮᱭᱟ ᱡᱟᱦᱟᱸ ᱫᱚ ᱦᱟᱹᱪᱭᱟᱹᱨ ᱞᱮᱠᱟᱛᱮ ᱠᱚ ᱵᱮᱵᱷᱟᱨᱟ ᱾ ᱟᱨ ᱱᱚᱶᱟ ᱫᱚ ᱫᱷᱟᱨ ᱠᱚᱨᱟᱛ ᱞᱮᱠᱟᱭ ᱠᱟᱹᱢᱤᱭᱟ ᱾ ᱴᱷᱚᱱᱴᱟ ᱨᱮᱱᱟᱜ ᱜᱚᱲᱜᱚᱱ ᱱᱚᱝᱠᱟ ᱪᱤ ᱡᱟᱦᱟᱸ ᱫᱚ ᱧᱮᱞ ᱨᱮᱦᱚᱸ ᱵᱟᱭ ᱟᱱᱟᱴᱮᱭᱟ ᱾ ᱱᱩᱠᱩᱣᱟᱜ ᱩᱰᱟᱹᱣᱜ ᱡᱚᱠᱟᱜ ᱫᱚ ᱥᱟᱰᱮ ᱦᱚᱸ ᱵᱟᱭ ᱦᱤᱡᱩᱜ-ᱟ ᱾

==ᱡᱟᱱᱟᱢ==
ᱠᱚᱠᱚᱨᱟᱜ ᱵᱤᱞᱤ ᱫᱚ ᱯᱩᱸᱰ ᱟᱨ ᱜᱩᱞᱟᱹᱭ ᱜᱮᱭᱟ ᱾ ᱱᱩᱠᱩ ᱫᱚ ᱟᱹᱰᱤ ᱜᱟᱱ ᱠᱚ ᱵᱤᱞᱤᱭᱟ ᱾ ᱵᱮᱡ ᱞᱟᱹᱜᱤᱫ ᱑ ᱠᱷᱚᱱ ᱓ ᱫᱤᱱ ᱚᱠᱛᱚ ᱠᱚ ᱤᱫᱤᱭᱟ , ᱡᱟᱦᱟᱸ ᱞᱟᱹᱜᱤᱫ ᱛᱮ ᱵᱤᱞᱤ ᱯᱚᱥᱟᱜᱚᱜ ᱚᱠᱛᱚ ᱦᱚ ᱵᱷᱮᱜᱮᱫ ᱜᱮᱭᱟ ᱾ 
==ᱦᱚᱲ ᱟᱨ ᱠᱚᱠᱚᱨ==
ᱠᱚᱠᱚᱨ ᱠᱚ ᱤᱫᱤ ᱠᱟᱛᱮ ᱟᱵᱚ ᱦᱚᱲ ᱥᱟᱶᱛᱟ ᱨᱮ ᱟᱹᱰᱤ ᱞᱮᱠᱟᱱ ᱟᱸᱫᱷᱟ ᱯᱟᱹᱛᱭᱟᱹᱣ ᱢᱮᱱᱟᱜ-ᱟ ᱾ ᱡᱟᱦᱟᱸ ᱞᱮᱠᱟ ᱪᱤ ᱧᱤᱫᱟᱹ ᱵᱮᱲᱟ ᱠᱚᱠᱚᱨ "ᱜᱚᱡᱛᱩᱫ ᱜᱚᱡᱛᱩᱫ" ᱠᱚ ᱨᱟᱜ ᱞᱮᱠᱷᱟᱱ ᱴᱚᱞᱟ ᱨᱮ ᱦᱚᱲ ᱠᱚ ᱜᱩᱡᱩᱜᱼᱟ ᱢᱮᱱᱛᱮ ᱟᱸᱫᱷᱟ ᱯᱟᱹᱛᱟᱹᱣ ᱢᱮᱱᱟᱜᱼᱟ ᱾ ᱟᱢᱮᱨᱤᱠᱟ, ᱟᱯᱷᱨᱤᱠᱟ ᱟᱨ ᱟᱨᱚᱵᱽ ᱫᱤᱥᱚᱢ ᱠᱚᱨᱮ ᱫᱚ ᱜᱩᱡᱩᱜ ᱨᱮᱱᱟᱜ ᱪᱤᱱᱦᱟᱹ ᱢᱮᱱᱛᱮ ᱠᱚ ᱵᱟᱰᱟᱭ ᱠᱚᱣᱟ ᱾ ᱢᱮᱱᱠᱷᱟᱱ ᱯᱷᱨᱟᱱᱥ, ᱵᱮᱞᱡᱤᱭᱚᱢ, ᱱᱮᱫᱚᱨᱞᱟᱸᱰ ᱮᱢᱟᱱ ᱫᱤᱥᱚᱢ ᱠᱚᱨᱮ ᱫᱚ ᱵᱩᱫᱷᱤᱭᱟᱱ ᱨᱮᱱᱟᱜ ᱪᱤᱱᱦᱟᱹ ᱢᱮᱱᱛᱮ ᱠᱚ ᱢᱚᱱᱮ ᱠᱚᱣᱟ ᱾ ᱠᱟᱛᱷᱟ ᱨᱮ ᱠᱚ ᱢᱮᱱᱟ, ''ᱠᱚᱠᱚᱨ ᱫᱚ ᱠᱚ ᱠᱚᱠᱞᱚ ᱜᱮᱭᱟ'' ᱾ ᱟᱫᱚ ᱚᱱᱟ ᱠᱚᱠᱞᱚ ᱠᱷᱚᱱ ᱜᱮ ᱯᱟᱞᱮ ᱧᱩᱛᱩᱢ ᱫᱚ ᱠᱚ ᱨᱚᱠᱚᱨ ᱟᱠᱟᱫᱟ ᱾

==ᱵᱟᱨᱦᱮ ᱡᱚᱱᱚᱲ==
* [http://www.owlpages.com/index.php The Owl Pages]
* [http://brainmaps.org/index.php?p=speciesdata&species=tyto-alba Owl Brain Atlas]
* [http://www.mnh.si.edu/arctic/html/owl.html Smithsonian Snowy Owl Info]
* [http://www.owls.org World Owl Trust]
* [http://rg.ancients.info/owls Athenian Owl coins]

Eurasia:
* [http://www.worldofowls.com World of Owls] – Northern Ireland's only owl, bird of prey and exotic animal centre
* [http://www.fishowls.com/ Current Blakiston's Fish Owl Research in Russia]

North America:
* [http://www.birdwatching-bliss.com/owl-pictures.html List of Owl Species Breeding In North American and Owl Photos]

Oceania:
* [http://home.iprimus.com.au/readman/owls.htm iprimus] info. re Australian owls and frogmouths

[[Category:ᱪᱮᱬᱮ]]
