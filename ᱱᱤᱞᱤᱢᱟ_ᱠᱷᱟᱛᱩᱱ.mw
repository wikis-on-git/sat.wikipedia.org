ᱱᱤᱞᱤᱢᱟ ᱠᱷᱟᱛᱩᱱ ᱫᱚ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱫᱴᱟᱝ ᱥᱮᱨᱮᱧ ᱵᱟᱰᱚᱦᱤ ᱛᱟᱦᱮᱠᱟᱱᱟ᱾ ᱩᱱᱤ ᱫᱚ ᱟᱥᱟᱢᱤᱥ ᱥᱤᱱᱮᱢᱟ, ᱨᱤᱠᱮᱰᱤᱭᱚ ᱛᱟᱞᱢᱟ ᱟᱨ ᱜᱽᱨᱟᱦᱟᱢ ᱯᱷᱚᱱ ᱮᱢᱟᱱ ᱠᱚ ᱨᱮ ᱥᱮᱨᱮᱧ ᱟᱠᱟᱫᱟ, ᱚᱱᱟ ᱵᱮᱜᱚᱨ ᱥᱴᱮᱡ᱿ ᱨᱮᱦᱚᱸᱭ ᱥᱮᱨᱮᱧ ᱟᱠᱟᱫᱟ᱾ ᱵᱟᱜᱮ ᱥᱟᱭ ᱥᱮᱨᱢᱟ ᱨᱮᱱᱟᱜ ᱮᱭᱥᱭ ᱜᱮ ᱥᱮᱨᱢᱟ ᱠᱚᱨᱮ ᱩᱱᱤ ᱫᱚ ᱟᱹᱰᱤ ᱟᱭᱢᱟ ᱥᱤᱱᱮᱢᱟ ᱟᱨ ᱨᱮᱰᱤᱭᱳ ᱠᱚ ᱨᱮᱭᱮ ᱥᱮᱨᱮᱧ ᱠᱟᱛᱮ ᱱᱮ-ᱦᱚᱲ ᱠᱚ ᱛᱟᱞᱟ ᱨᱮ ᱟᱡᱟᱜ ᱴᱷᱟᱶᱮ ᱦᱟᱢᱮᱴ ᱞᱮᱫᱟ᱾ ᱩᱱᱤ ᱫᱚ ᱠᱟᱹᱢᱤ ᱠᱟᱹᱥᱱᱤ ᱞᱮᱠᱟ ᱛᱮ ᱢᱟᱪᱮᱛᱟᱱᱤ ᱨᱮᱭᱟᱜ ᱥᱟᱵ ᱟᱱᱟ ᱟᱨ ᱢᱤᱫᱴᱟᱝ ᱥᱚᱨᱚᱥ ᱢᱟᱪᱮᱛᱟᱱᱤ ᱞᱮᱠᱟ ᱛᱮ "ᱯᱚᱱᱚᱛ ᱢᱟᱪᱮᱛ ᱥᱤᱨᱯᱟᱹ" ᱦᱚᱸᱭ ᱦᱟᱢᱮᱴ ᱞᱮᱫᱟ᱾
==ᱵᱟᱞᱮ ᱩᱢᱟᱹᱨ ᱟᱨ ᱠᱟᱹᱢᱤ ᱠᱟᱹᱥᱱᱤ==
ᱱᱤᱞᱤᱢᱟ ᱠᱷᱟᱛᱩᱱ ᱫᱚᱭ ᱡᱟᱱᱟᱢ ᱞᱮᱱᱟ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ ᱠᱟᱢᱨᱩᱯ ᱦᱚᱱᱚᱛ ᱨᱮᱭᱟᱜ ᱨᱚᱝᱤᱭᱟ ᱧᱩᱛᱩᱢᱟᱱᱟᱜ ᱡᱟᱭᱜᱥ ᱨᱮ᱾ ᱩᱱᱤ ᱨᱮᱱ ᱟᱯᱟᱛᱛᱮᱫ ᱫᱚᱭ ᱛᱟᱦᱮᱠᱟᱱᱟ ᱥᱤᱧᱚᱛ ᱨᱮᱞ ᱨᱮᱱ ᱢᱤᱫᱴᱮᱱ ᱠᱟᱹᱢᱭᱟ᱾ ᱱᱤᱞᱤᱢᱟ ᱠᱷᱟᱛᱩᱱ ᱫᱚ ᱦᱟᱭ ᱤᱥᱠᱩᱞ ᱨᱮᱭᱮᱜ ᱥᱮᱪᱮᱫ ᱫᱚ ᱨᱚᱝᱤᱭᱟ ᱦᱟᱭ ᱢᱟᱫᱽᱨᱟᱥᱟ (ᱱᱮᱛᱟᱨ ᱫᱚ ᱨᱚᱝᱤᱭᱟ ᱢᱟᱫᱽᱨᱟᱥᱟ ᱩᱪᱪᱚᱛᱚᱨ ᱢᱟᱫᱽᱭᱚᱢᱤᱠ ᱵᱤᱫᱫᱟᱞᱚᱭ) ᱟᱨ ᱟᱨ ᱵᱤᱨᱫᱟᱹ ᱜᱟᱲ ᱨᱮᱭᱟᱜ ᱥᱮᱪᱮᱫ ᱫᱚ ᱨᱚᱝᱤᱭᱟ ᱵᱤᱨᱫᱟᱹ ᱜᱟᱲ ᱠᱷᱚᱱᱮ ᱦᱟᱢᱮᱴ ᱞᱮᱫᱟ᱾ ᱚᱱᱟ ᱛᱟᱭᱚᱢ ᱩᱱᱤ ᱫᱚ ᱜᱩᱣᱟᱦᱟᱴᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱨᱟᱡᱽ ᱟᱹᱨᱤ ᱮᱢᱹ ᱮᱹ ᱰᱤᱜᱽᱨᱤ ᱦᱥᱢᱮᱴ‌ ᱞᱮᱫᱟ᱾ ᱑᱙᱗᱗ ᱥᱮᱨᱢᱟ ᱨᱮ ᱜᱩᱣᱟᱦᱟᱴᱤ ᱨᱮᱭᱟᱜ ᱞᱟᱠᱷᱚᱴᱤᱭᱟ ᱨᱮᱱ ᱢᱤᱫᱴᱮᱱ ᱜᱤᱨᱟᱹᱵᱟᱹᱥᱤ ᱦᱚᱲ, ᱱᱟᱞᱷᱟ ᱛᱩᱢᱟᱹᱞ‌ᱨᱮ ᱫᱚ ᱤᱱᱡᱤᱱᱤᱭᱟᱨ ᱠᱟᱱᱟᱭ ᱟᱯᱷᱛᱟᱵᱽ ᱦᱩᱥᱮᱭᱮᱱ ᱥᱟᱶᱮ ᱵᱟᱯᱞᱟ ᱞᱮᱱᱟ᱾

ᱵᱟᱯᱞᱟ ᱛᱟᱭᱱᱚᱢ ᱱᱤᱞᱤᱢᱟ ᱠᱷᱟᱛᱩᱱ ᱫᱚ ᱢᱟᱪᱮᱛᱟᱱᱤ ᱠᱟᱹᱢᱤ ᱨᱮᱭᱮ ᱵᱚᱵᱚᱭᱮᱱᱟ᱾ ᱤᱱᱟᱹ ᱞᱮᱛᱟᱲ ᱜᱮ ᱩᱱᱤ ᱫᱚ ᱜᱩᱣᱟᱦᱟᱴᱤ ᱨᱮᱭᱟᱜ ᱵᱷᱚᱨᱚᱞᱩᱢᱩᱠᱷ ᱨᱮᱱᱟᱜ ᱠᱟᱞᱤᱨᱟᱢ‌ᱢᱮᱫᱷᱤ ᱛᱤᱨᱞᱟᱹ ᱦᱟᱭ ᱤᱥᱠᱩᱞ ᱨᱮ ᱢᱟᱨᱟᱝ ᱢᱟᱪᱮᱛᱟᱱᱤ ᱯᱚᱥᱴ ᱠᱷᱚᱱᱮ ᱡᱤᱨᱟᱹᱣᱮᱱᱟ᱾ ᱟᱥᱟᱢ ᱥᱚᱨᱠᱟᱨᱟᱜ "ᱯᱚᱱᱚᱛᱤᱭᱟᱹ ᱢᱟᱪᱮᱛ ᱥᱤᱨᱯᱟ" ᱦᱟᱢᱮᱴ ᱞᱮᱫ ᱢᱤᱫᱴᱮᱱ ᱜᱟᱹᱠᱷᱩᱲ ᱢᱟᱪᱮᱛᱟᱱᱤ ᱭᱮ ᱛᱟᱦᱮ ᱠᱟᱱᱟ᱾
==ᱥᱮᱨᱮᱧ ᱡᱤᱭᱚᱱ==
ᱢᱤᱫᱴᱮᱱ ᱠᱩᱠᱩᱞᱤ ᱨᱚᱯᱚᱲ ᱟᱠᱷᱲᱟ ᱨᱮ ᱥᱮᱨᱮᱧ ᱵᱟᱰᱚᱦᱤ ᱱᱤᱞᱤᱢᱟ ᱠᱷᱟᱛᱩᱱ ᱫᱚ ᱦᱩᱰᱤᱧ ᱠᱷᱚᱱ ᱢᱤᱫᱴᱮᱱ ᱨᱮᱰᱤᱭᱳ ᱜᱟᱭᱱᱟᱦᱟᱠᱤᱭᱟᱹ ᱦᱚᱭᱚᱜ ᱨᱮᱭᱟᱜ ᱠᱩᱠᱢᱩᱭ ᱧᱮᱞᱮᱫ ᱠᱟᱱ ᱛᱟᱦᱮᱠᱟᱱᱟ ᱢᱮᱱᱛᱮᱭᱮ ᱞᱟᱹᱭ ᱥᱚᱫᱚᱨ ᱟᱠᱟᱫᱟ᱾ ᱚᱲᱟᱜ ᱨᱮ ᱦᱚᱸ ᱢᱤᱫᱴᱮᱱ ᱥᱮᱨᱮᱧ ᱨᱮᱭᱟᱜ ᱦᱚᱭ ᱦᱤᱥᱤᱫ ᱟᱹᱯᱷᱤᱨ ᱵᱟᱲᱟᱭ ᱠᱟᱱ ᱛᱟᱦᱮᱠᱟᱱᱟ᱾ ᱩᱱᱤ ᱨᱮᱱ ᱥᱮᱨᱮᱧ ᱨᱮᱱ ᱯᱟᱹᱦᱤᱞ ᱜᱩᱨᱩ ᱫᱚ ᱠᱤᱱ ᱦᱚᱭᱚᱜ ᱠᱟᱱᱟ ᱟᱡ ᱨᱮᱱ ᱮᱝᱜᱟᱛ ᱜᱮ,ᱚᱠᱟᱭ ᱫᱚ ᱫᱤᱯᱟᱞᱤ ᱵᱚᱨ ᱴᱷᱟᱠᱩᱨᱟᱜ ᱥᱮᱨᱮᱧ ᱠᱚᱭ ᱪᱮᱫ ᱟᱫᱮ ᱛᱟᱦᱮᱠᱟᱱᱟ᱾ ᱩᱱᱤ ᱨᱮᱱ ᱮᱴᱟᱜ ᱥᱮᱨᱮᱧ ᱢᱟᱪᱮᱛ ᱠᱚ ᱫᱚ ᱠᱚ ᱛᱟᱦᱮᱠᱟᱱᱟ ᱺ- ᱥᱩᱵᱤᱨ ᱢᱩᱠᱷᱟᱨᱡᱤ, ᱱᱤᱨᱚᱨᱚᱫ ᱥᱚᱨᱠᱟᱨ ᱟᱨ ᱵᱩᱨᱮᱱ ᱯᱷᱩᱠᱚᱱ ᱮᱢᱟᱱ᱾ ᱑᱙᱗᱐ ᱥᱮᱨᱢᱟ ᱠᱷᱚᱱ ᱩᱱᱤ ᱫᱚ ᱞᱮᱛᱟᱲ ᱜᱮ ᱟᱠᱟᱥᱵᱟᱱᱤ ᱨᱮᱱ ᱥᱮᱨᱮᱧ ᱵᱟᱰᱚᱦᱤᱭᱮ ᱦᱚᱭ ᱞᱮᱱᱟ᱾ ᱩᱱᱤ ᱫᱚ ᱢᱚᱬᱮ ᱜᱚᱴᱟᱝ ᱟᱥᱟᱢᱤᱥ ᱥᱤᱱᱮᱢᱟ ᱨᱮᱦᱚᱸᱭ ᱥᱮᱨᱮᱧ ᱟᱠᱟᱫᱟ᱾ ᱚᱱᱟ ᱠᱚ ᱫᱚ ᱦᱚᱭᱚᱜ ᱠᱟᱱᱟ ᱺ- ᱦᱨᱤᱭᱚᱫᱚᱨ ᱯᱨᱚᱭᱚᱡᱚᱱ, ᱥᱚᱱᱟ ᱛᱚᱨᱟ, ᱯᱚᱨᱤᱱᱟᱢ, ᱚᱡᱟ ᱦᱩᱱᱚᱨ ᱢᱟᱴᱤ ᱟᱨ ᱛᱩᱢᱤᱭᱮ ᱢᱳᱨ ᱠᱚᱞᱯᱚᱱᱟᱨ᱾
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱦᱚᱠᱺᱥᱮᱨᱮᱧ ᱵᱟᱰᱚᱦᱤ]]
