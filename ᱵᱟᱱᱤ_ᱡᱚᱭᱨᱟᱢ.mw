'''ᱵᱟᱱᱤ ᱡᱚᱭᱨᱟᱢ''' (ᱡᱟᱱᱟᱢ-᱓᱐ ᱱᱚᱵᱷᱮᱢᱵᱚᱨ ᱑᱙᱔᱕) ᱡᱟᱦᱟ ᱫᱚ '''ᱱᱟᱦᱟ ᱡᱩᱜ ᱨᱮᱱ ᱵᱷᱟᱨᱚᱛᱤᱳ ᱢᱤᱨᱟ''' ᱧᱩᱛᱩᱢ ᱛᱮᱦᱚᱸ ᱠᱚ ᱵᱟᱰᱟᱭᱮ ᱜᱮᱭᱟ᱾ ᱢᱤᱫ ᱚᱱᱛᱚᱨ ᱡᱤᱛᱠᱟᱹᱨ ᱵᱷᱟᱨᱚᱛᱤᱳ ᱥᱮᱨᱤᱧ ᱥᱤᱞᱯᱤ ᱠᱟᱱᱟᱭ᱾ ᱩᱱᱤ ᱫᱚ [[ᱫᱟᱹᱠᱷᱤᱱ ᱥᱤᱧᱚᱛ|ᱵᱷᱟᱨᱚᱛᱤᱳ]]  ᱥᱤᱱᱮᱢᱟ ᱥᱮᱨᱤᱧ ᱥᱤᱞᱯᱤ ᱞᱮᱠᱟᱛᱮ ᱪᱤᱱᱦᱟᱹ ᱢᱮᱱᱟᱜ ᱛᱟᱭᱟ᱾ ᱵᱟᱱᱤᱭᱟᱜ ᱯᱩᱭᱞᱩ ᱠᱟᱹᱦᱤ ᱡᱤᱭᱚᱱ ᱥᱟᱹᱨᱫᱤ ᱞᱮᱱᱟ ᱑᱙᱗᱑ ᱥᱮᱨᱢᱟ ᱠᱷᱚᱱ᱾ ᱟᱨ ᱯᱩᱱ ᱫᱚᱥᱚᱠ ᱫᱷᱟᱹᱵᱤᱡ ᱛᱮ ᱦᱚᱲ ᱠᱚᱣᱟᱜ ᱢᱚᱱᱮ ᱡᱤᱛᱠᱟᱹᱨ ᱟᱠᱟᱛ ᱛᱟᱠᱚᱣᱟ᱾ ᱩᱱᱤ ᱫᱚ ᱥᱤᱱᱮᱢᱟ ᱨᱮ ᱥᱮᱨᱤᱧ ᱞᱟᱹᱜᱤᱫ ᱑᱐ ᱜᱮᱥᱟᱭ (ᱦᱟᱡᱟᱨ) ᱡᱟᱹᱥᱛᱤ ᱥᱮᱨᱤᱧ ᱮ ᱨᱮᱠᱚᱨᱰ ᱟᱠᱟᱫᱟ᱾ ᱚᱱᱟ ᱵᱮᱜᱚᱨ ᱦᱚᱸ ᱵᱷᱚᱠᱛᱤ ᱮᱢ ᱥᱮᱨᱤᱧ ᱥᱟᱶ ᱮᱞᱵᱟᱢ ᱦᱚᱸ ᱟᱹᱰᱤ ᱜᱮ ᱢᱮᱱᱟᱜ ᱛᱟᱭᱟ᱾ ᱵᱷᱟᱨᱚᱛ ᱵᱮᱜᱚᱨ ᱵᱤᱫᱮᱥ ᱠᱚᱨᱮ ᱦᱚᱸ ᱟᱭᱢᱟ ᱯᱟᱨᱵᱚᱱ ᱠᱚᱨᱮ ᱜᱮᱭ ᱫᱟᱜ ᱥᱮᱴᱮᱨ ᱟᱠᱟᱱᱟ᱾ 
ᱩᱱᱤᱭᱟᱜ ᱛᱟᱲ ᱨᱮ ᱡᱟᱦᱟᱱ ᱢᱩᱥᱠᱤᱞ ᱥᱮᱨᱤᱧ ᱦᱚᱸ ᱟᱹᱰᱤ ᱩᱥᱟᱹᱨᱟᱛᱮ ᱥᱮᱨᱤᱧ ᱮ ᱨᱟᱹᱲ ᱟᱠᱟᱫᱟ᱾ ᱵᱟᱱᱤ ᱫᱚ ᱑᱙᱗᱐ ᱠᱷᱚᱱ ᱑᱙᱙᱐ ᱫᱚᱥᱚᱠ ᱫᱷᱟᱹᱵᱤᱡ ᱟᱭᱢᱟ ᱞᱮᱠᱟᱱ ᱟᱭᱢᱟ ᱯᱟᱹᱨᱥᱤ ᱨᱮᱱ ᱥᱩᱨᱩᱠᱟᱨ ᱨᱮᱱ ᱟᱹᱰᱤ ᱠᱩᱥᱤ ᱥᱤᱞᱯᱤᱭ ᱛᱟᱦᱮ ᱠᱟᱱᱟ᱾ ᱩᱱᱤ ᱫᱚ ᱵᱷᱟᱨᱚᱛ ᱨᱮᱱᱟᱜ [[ᱛᱟᱢᱤᱞ ᱯᱟᱹᱨᱥᱤ|ᱛᱟᱢᱤᱞ]], [[ᱦᱤᱱᱫᱤ ᱯᱟᱹᱨᱥᱤ|ᱦᱤᱱᱫᱤ]], [[ᱛᱮᱞᱮᱜᱩ ᱯᱟᱹᱨᱥᱤ|ᱛᱮᱞᱮᱜᱩ]], [[ᱢᱟᱞᱟᱭᱟᱢ ᱯᱟᱹᱨᱥᱤ|ᱢᱟᱞᱟᱭᱟᱢ]], [[ᱠᱚᱱᱱᱚᱲ ᱯᱟᱹᱨᱥᱤ|ᱠᱚᱱᱱᱚᱲ]], [[ᱢᱟᱨᱟᱴᱷᱤ ᱯᱟᱹᱨᱥᱤ|ᱢᱟᱨᱟᱴᱷᱤ]], [[ᱳᱲᱤᱭᱟ ᱯᱟᱹᱨᱥᱤ|ᱳᱲᱤᱭᱟ]], [[ᱜᱩᱡᱨᱟᱴᱤ ᱯᱟᱹᱨᱥᱤ|ᱜᱩᱡᱨᱟᱴᱤ]] ᱟᱨ [[ᱵᱟᱝᱞᱟ ᱯᱟᱹᱨᱥᱤ|ᱵᱟᱝᱞᱟ]] ᱞᱮᱠᱟᱱ ᱟᱹᱰᱤ ᱜᱟᱱ ᱯᱟᱹᱨᱥᱤ ᱛᱮᱭ ᱥᱮᱨᱤᱧ ᱟᱠᱟᱫᱟ᱾ 
ᱩᱱᱤ ᱫᱚ ᱯᱮ ᱫᱷᱟᱣ [[ᱡᱟᱛᱤᱳ ᱪᱚᱞᱚᱪᱤᱛᱨᱚ]] ᱯᱩᱨᱩᱥᱠᱟᱨ ᱡᱚᱸᱭ ᱦᱟᱢᱮᱴ ᱟᱠᱟᱫᱟ᱾ ᱚᱱᱟ ᱵᱮᱜᱚᱨᱦᱚᱸ ᱳᱲᱤᱥᱥᱟ, ᱟᱱᱫᱨᱚ ᱯᱚᱱᱚᱛ, ᱛᱟᱢᱤᱞ ᱱᱟᱲᱩ, ᱜᱩᱡᱨᱟᱴ ᱯᱚᱱᱚᱛ ᱥᱚᱨᱠᱟᱨ ᱴᱷᱮᱱ ᱠᱷᱚᱱ ᱦᱚᱸ ᱯᱩᱨᱩᱥᱠᱟᱨ ᱮ ᱦᱟᱢᱮᱴ ᱥᱠᱟᱫᱟ᱾ ᱒᱐᱑᱒ ᱥᱮᱨᱢᱟ ᱨᱮ, ᱩᱱᱤ ᱫᱚ ᱵᱷᱟᱨᱚᱛᱤᱳ ᱪᱚᱞᱚᱪᱤᱛᱨᱚ ᱠᱷᱚᱱ ᱥᱚᱝᱜᱤᱛ ᱠᱞᱟᱵᱽ ᱠᱷᱚᱱ [[ᱫᱟᱹᱠᱷᱤᱱ ᱵᱷᱟᱨᱚᱛ]] [[ᱟᱡᱤᱵᱚᱱ ᱥᱚᱱᱢᱟᱱ]] ᱯᱩᱨᱩᱥᱠᱟᱨᱠᱚᱭ ᱯᱟᱱᱛᱮᱳ ᱟᱠᱟᱫᱟ᱾ ᱒᱐᱑᱗ ᱥᱮᱨᱢᱟ ᱨᱮᱱᱟᱜ ᱡᱩᱞᱟᱭ ᱪᱟᱸᱫᱚ [[ᱱᱤᱣ-ᱤᱭᱟᱨᱠ ᱥᱤᱴᱤ]] ᱠᱷᱚᱱ ᱥᱮᱨᱟ ᱛᱤᱨᱞᱟᱹ ᱥᱤᱞᱯᱤ ᱯᱩᱨᱩᱥᱠᱟᱨ ᱮ ᱧᱟᱢ ᱟᱠᱟᱫᱟ᱾
