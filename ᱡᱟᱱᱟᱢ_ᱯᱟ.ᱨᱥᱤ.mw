'''ᱡᱟᱱᱟᱢ ᱯᱟ.ᱨᱥᱤ'''  

ᱢᱟ.ᱱᱢᱤ ᱞᱟ.ᱜᱤᱫ ᱡᱟᱱᱟᱢ ᱟᱲᱟᱝ ᱫᱚ ᱡᱚᱛᱚ ᱠᱷᱚᱱ ᱫᱩᱞᱟ.ᱲᱟᱜ ᱠᱟᱱᱟ ᱾ ᱡᱟᱱᱟᱢ ᱯᱟ.ᱨᱥᱤ ᱡᱟᱦᱟᱸ ᱛᱤᱱᱟ.ᱜ ᱟᱯᱱᱟᱨ ᱢᱮᱱᱛᱮᱭ ᱩᱭᱦᱟ.ᱨᱟ, ᱮᱴᱟᱜ ᱯᱟ.ᱨᱥᱤ ᱫᱚ ᱚᱱᱠᱟ ᱫᱚ ᱵᱟᱭ ᱟᱯᱱᱟᱨ ᱫᱟᱲᱮᱭᱟᱜᱼᱟ ᱾ ᱠᱟ.ᱴᱤᱡ ᱜᱤᱫᱽᱨᱟ. ᱦᱟᱜ ᱢᱚᱪᱟ ᱠᱷᱚᱱ ᱦᱚᱸ ᱡᱚᱛᱚ ᱠᱷᱚᱱ ᱯᱩᱭᱞᱩ ᱨᱮᱫᱚ ᱡᱟᱱᱟᱢ ᱟᱲᱟᱝ ᱜᱮ ᱯᱷᱚᱴᱮᱞ ᱚᱰᱚᱠ ᱜᱚᱫᱚᱜᱼᱟ ᱾ ᱩᱱᱤ ᱡᱚᱛᱚ ᱠᱷᱚᱱ ᱞᱟ.ᱵᱤᱫ ᱞᱩᱴᱤ ᱛᱮ ᱡᱟᱱᱟᱢ ᱟᱲᱟᱝ ᱮ ᱯᱷᱚᱴᱮᱞᱟ ᱟᱨ ᱚᱱᱟ ᱟ.ᱭᱠᱟ.ᱣ ᱞᱟ.ᱜᱤᱫ ᱮ ᱨᱤᱠᱟ.ᱭᱟ ᱾ ᱚᱱᱛᱚᱨ ᱨᱮᱭᱟᱜ ᱟ.ᱭᱠᱟ.ᱣ ᱢᱤᱫ ᱦᱚᱲ ᱟᱡᱟᱜ ᱡᱟᱱᱟᱢ ᱯᱟ.ᱨᱥᱤ ᱛᱮ ᱡᱟᱦᱟᱸ ᱞᱮᱠᱟᱭ ᱥᱚᱫᱚᱨ ᱫᱟᱲᱮᱭᱟᱜᱼᱟ, ᱮᱴᱟᱜ ᱯᱟ.ᱨᱥᱤ ᱛᱮᱫᱚ ᱚᱱᱠᱟ ᱫᱚ ᱚᱦᱚ ᱜᱮᱭ ᱥᱚᱫᱚᱨ ᱫᱟᱲᱮ ᱠᱮᱭᱟ ᱾ ᱟ.ᱭᱠᱟ.ᱣ ᱨᱮᱭᱟᱜ ᱞᱟ.ᱠᱛᱤ ᱞᱮᱠᱟ ᱥᱚᱫᱚᱨ ᱫᱟᱲᱮ ᱫᱚ ᱥᱩᱢᱩᱝ ᱡᱟᱱᱟᱢ ᱯᱟ.ᱨᱥᱤ ᱨᱮᱜᱮ ᱛᱟᱦᱮᱸᱱᱟ ᱾ ᱡᱟᱱᱟᱢ ᱯᱟ.ᱨᱥᱤ ᱩᱛᱱᱟ.ᱣ ᱞᱮ ᱮᱱᱟᱝ ᱡᱟ.ᱛᱤ ᱨᱮᱭᱟᱜ ᱩᱛᱱᱟ.ᱣ ᱦᱩᱭᱩᱜᱼᱟ ᱾

==ᱥᱮᱪᱮᱫ ᱪᱟᱞ==

ᱡᱟᱱᱟᱢ ᱯᱟ.ᱨᱥᱤ ᱥᱮᱪᱮᱫ ᱪᱟᱞ ᱨᱮᱭᱟᱜ ᱵᱮᱵᱥᱛᱟ ᱫᱚ ᱵᱷᱟᱨᱚᱛ ᱥᱟᱶᱛᱮ ᱡᱮᱜᱮᱛ ᱨᱮ ᱟ.ᱰᱤ ᱫᱤᱥᱚᱢ ᱨᱮ ᱢᱤᱫ ᱞᱮᱠᱟᱱ ᱨᱤᱛ ᱢᱮᱱᱟᱜᱼᱟ ᱾ ᱟ.ᱰᱤ ᱯᱟ.ᱦᱤᱞ ᱨᱮᱫᱚ ᱥᱚᱸᱥᱠᱨᱩᱛ ᱯᱟ.ᱨᱥᱤ ᱵᱷᱟᱨᱚᱛ ᱨᱮᱭᱟᱜ ᱨᱟᱥᱴᱨᱚ ᱵᱷᱟᱥᱟ ᱞᱮᱠᱟᱛᱮ ᱟᱯᱱᱟᱨ ᱞᱮᱱᱟ ᱾ ᱢᱳᱜᱚᱞ ᱥᱟᱥᱚᱱ ᱚᱠᱛᱚ ᱨᱮ ᱩᱨᱫᱷᱩ ᱯᱟ.ᱨᱥᱤ ᱢᱩᱬᱩᱛ ᱯᱟ.ᱨᱥᱤ ᱞᱮᱠᱟᱛᱮ ᱢᱟᱱᱟᱣ ᱵᱟᱛᱟᱣ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱥᱮᱪᱮᱫ ᱴᱷᱟᱶ ᱨᱮᱫᱚ ᱩᱨᱫᱷᱩ ᱯᱟ.ᱨᱥᱤ ᱜᱮ ᱢᱩᱬᱛᱮ ᱟᱯᱱᱟᱨ ᱞᱮᱱᱟ ᱾ ᱤᱱᱟ. ᱛᱟᱭᱚᱢ ᱤᱸᱜᱽᱨᱟ.ᱡᱽ ᱠᱚ ᱵᱷᱟᱨᱚᱛ ᱠᱚ ᱜᱚᱵᱚᱞ ᱠᱮᱜᱼᱟ ᱾ ᱩᱱᱠᱩ ᱫᱚ ᱤᱸᱜᱽᱞᱤᱥ ᱜᱮ ᱯᱟ.ᱨᱥᱤ ᱞᱮᱠᱟ ᱛᱮᱠᱚ ᱵᱮᱵᱷᱟᱨ ᱠᱮᱫ ᱥᱟᱶ ᱥᱟᱶᱛᱮ ᱥᱮᱪᱮᱫ ᱪᱟᱞ ᱞᱟ.ᱜᱤᱫ ᱦᱚᱸ ᱱᱚᱶᱟ ᱵᱮᱵᱷᱟᱨ ᱠᱮᱜᱼᱟ ᱾ ᱞᱚᱨᱰ ᱢᱟᱠᱞᱮ ᱟᱜ ᱥᱮᱪᱮᱫ ᱨᱤᱛ ᱞᱮᱠᱟᱛᱮ ᱯᱩᱨᱟ. ᱵᱷᱟᱨᱚᱛ ᱨᱮ ᱤᱸᱜᱽᱞᱤᱥ ᱯᱟ.ᱨᱥᱤ ᱜᱮ ᱥᱮᱪᱮᱫ ᱨᱮᱭᱟᱜ ᱰᱟᱦᱟᱨ ᱫᱚ ᱟᱯᱱᱟᱨ ᱦᱩᱭ ᱮᱱᱟ ᱾ ᱡᱚᱛᱚ ᱴᱷᱟᱶ ᱨᱮᱜᱮ ᱤᱸᱜᱽᱞᱤᱥ ᱯᱟ.ᱨᱥᱤ ᱢᱩᱬᱩᱛ ᱴᱷᱟᱶ ᱮᱢᱟᱦᱟᱫ ᱠᱷᱟ.ᱛᱤᱨ ᱫᱤᱥᱚᱢ ᱨᱮᱭᱟᱜ ᱟ.ᱰᱤᱜᱟᱱ ᱯᱟ.ᱨᱥᱤ ᱦᱤᱥᱟ.ᱵᱽ ᱠᱷᱚᱱ ᱵᱟᱦᱨᱮ ᱮᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱟ.ᱰᱤ ᱴᱚᱴᱷᱟ ᱯᱟ.ᱨᱥᱤ ᱪᱮᱛᱟᱱ ᱨᱮ ᱫᱷᱮᱭᱟᱱ ᱵᱟᱝ ᱛᱟᱦᱮᱸ ᱞᱮᱱ ᱠᱷᱟ.ᱛᱤᱨ ᱫᱤᱥᱚᱢ ᱨᱮᱭᱟᱜ ᱱᱟᱜᱟᱢ, ᱞᱟ.ᱭ ᱞᱟᱠᱪᱟᱨ ᱵᱟ.ᱭ ᱵᱟ.ᱭ ᱛᱮ ᱠᱷᱤᱭᱟ.ᱣ ᱤᱫᱤᱭᱮᱱᱟ ᱾ ᱤᱠᱷᱟ.ᱱ ᱯᱷᱩᱨᱜᱟ.ᱞ ᱟᱢᱮᱴ ᱛᱟᱭᱚᱢ ᱫᱤᱥᱚᱢ ᱨᱮᱭᱟᱜ ᱯᱟ.ᱨᱥᱤ ᱪᱮᱛᱟᱱ ᱨᱮ ᱫᱷᱮᱭᱟᱱ ᱮᱢ ᱠᱟᱛᱮ ᱥᱮᱪᱮᱫ ᱴᱷᱟᱶᱨᱮ ᱵᱮᱵᱷᱟᱨ ᱞᱟ.ᱜᱤᱫ ᱟᱯᱱᱟᱨ ᱦᱩᱭ ᱮᱱᱟ ᱾ ᱥᱚᱢᱵᱤᱫᱷᱟᱱ ᱨᱮ ᱢᱟᱱᱟᱣ ᱵᱟᱛᱟᱣ ᱟᱠᱟᱱ ᱵᱟᱜᱮ ᱯᱩᱱ ᱜᱚᱴᱟᱝ ᱯᱟ.ᱨᱥᱤ ᱫᱚ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱚᱨᱮ ᱪᱚᱞᱚᱱ ᱨᱮᱭᱟᱜ ᱴᱷᱟ.ᱣᱠᱟ. ᱜᱚᱴᱟ ᱟᱠᱟᱱᱟ ᱾

==ᱡᱟᱱᱟᱢ ᱯᱟ. ᱨᱥᱤ ᱪᱮᱛᱟᱱ ᱨᱮ ᱫᱷᱮᱭᱟᱱ==

ᱯᱷᱩᱨᱜᱟ.ᱞ ᱟᱢᱮᱴ ᱛᱟᱭᱚᱢ ᱫᱤᱥᱚᱢ ᱨᱤᱱ ᱨᱟᱡᱽ ᱟ.ᱨᱤᱭᱟ. ᱟᱨᱵᱟᱝ ᱥᱮᱪᱮᱫ ᱪᱟᱪᱟᱞᱤᱭᱟ. ᱠᱚ ᱡᱟᱱᱟᱢ ᱯᱟ.ᱨᱥᱤ ᱛᱮ ᱥᱮᱪᱮᱫ ᱪᱟᱞ ᱰᱟᱦᱟᱨ ᱪᱮᱛᱟᱱ ᱨᱮ ᱵᱟ.ᱲᱛᱤ ᱫᱷᱮᱭᱟᱱ ᱠᱚ ᱦᱟᱛᱟᱣ ᱟᱠᱟᱜᱼᱟ ᱾ ᱡᱟ.ᱛᱤ ᱨᱮᱱᱤᱡ ᱡᱟᱱᱟᱢ ᱫᱟᱛᱟ ᱢᱚᱦᱟᱛᱢᱟ ᱜᱟᱸᱫᱷᱤ ᱦᱚᱸ ᱡᱟᱱᱟᱢ ᱟᱲᱟᱝ ᱟᱨ ᱵᱟᱝ ᱡᱟᱱᱟᱢ ᱯᱟ.ᱨᱥᱤ ᱛᱮ ᱥᱮᱪᱮᱫ ᱪᱟᱞ ᱟᱠᱚ ᱫᱚᱭ ᱥᱟᱨᱦᱟᱣ ᱞᱮᱜᱼᱟ ᱾ ᱰᱟᱠᱛᱚᱨ ᱡᱤᱵᱽᱨᱟᱢ ᱢᱮᱦᱮᱴᱟ ᱦᱚᱸ ᱰᱟᱠᱛᱚᱨᱤ ᱥᱮᱪᱮᱫ ᱫᱚ ᱟᱨ ᱟᱨ ᱰᱟᱠᱛᱚᱨ ᱥᱚᱛᱣᱮᱱ ᱵᱳᱥ ᱥᱟᱬᱮᱥ ᱥᱮᱪᱮᱫ ᱫᱚ ᱡᱟᱱᱟᱢ ᱯᱟ.ᱨᱥᱤ ᱛᱮ ᱥᱮᱪᱮᱫ ᱪᱟᱞ ᱫᱟᱲᱮᱭᱟᱜ ᱨᱮᱭᱟᱜ ᱦᱚᱸ ᱞᱟ.ᱠᱛᱤ ᱞᱮᱠᱟᱱ ᱢᱚᱱᱚᱛ ᱠᱤᱱ ᱪᱟᱞ ᱟᱠᱟᱜᱼᱟ ᱾ ᱠᱚᱴᱷᱟᱨᱤ ᱠᱚᱢᱤᱥᱳᱱ (᱑᱙᱖᱔ - ᱖᱗)  ᱦᱚᱸ ᱴᱚᱴᱷᱟᱣᱟᱨᱤ ᱯᱟ.ᱨᱥᱤ ᱛᱮ ᱟᱥᱲᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱮᱢᱟᱱ ᱠᱚᱨᱮ ᱥᱮᱪᱮᱫ ᱪᱟᱞ ᱞᱟ.ᱜᱤᱫ ᱢᱚᱱᱚᱛ ᱮ ᱮᱢ ᱟᱠᱟᱜᱼᱟ  ᱾ ᱠᱚᱴᱷᱟᱨᱤ ᱢᱤᱥᱳᱱ ᱨᱮᱭᱟᱜ ᱱᱚᱶᱟ  ᱥᱩᱯᱟᱨᱤᱥ ᱑᱙᱖᱘ ᱥᱟᱞᱮᱨᱮ ᱞᱳᱠᱥᱳᱵᱷᱟ ᱟᱨ ᱨᱟᱡᱽ ᱥᱳᱵᱷᱟ ᱨᱮ ᱴᱚᱴᱷᱟᱣᱟᱨᱤ ᱯᱟ.ᱨᱥᱤ ᱩᱛᱱᱟ.ᱣ ᱨᱮᱭᱟᱜ ᱦᱩᱫᱤᱥ ᱨᱮ ᱟᱯᱱᱟᱨ ᱮᱱᱟ ᱾ 

ᱡᱟᱱᱟᱢ ᱯᱟ.ᱨᱥᱤ ᱛᱮ ᱥᱮᱪᱮᱫ ᱪᱟᱞ ᱦᱩᱭ ᱞᱮᱱ ᱠᱷᱟᱱ ᱥᱮᱪᱮᱫ ᱞᱟ.ᱜᱤᱫ ᱪᱮᱛᱮᱫᱤᱭᱟ. ᱠᱚ ᱟᱞᱜᱟ ᱛᱮᱠᱚ ᱟᱯᱱᱟᱨ ᱫᱟᱲᱮᱭᱟᱜᱼᱟ ᱢᱮᱱᱛᱮ ᱱᱚᱣᱟ ᱨᱮ ᱦᱤᱫᱤᱡ ᱜᱮ ᱵᱟ.ᱱᱩᱜ ᱟᱱᱟ ᱾ 

==ᱟᱨ ᱦᱚᱸ ᱧᱮᱞ ᱢᱮ ==

https://en.m.wikipedia.org/wiki/Heritage_language

https://en.m.wikipedia.org/wiki/Child_of_deaf_adult

https://en.m.wikipedia.org/wiki/List_of_languages_by_number_of_native_speakers
https://en.m.wikipedia.org/wiki/Statistical_learning_in_language_acquisition

==ᱥᱟᱠᱷᱭᱟ.ᱛ==

==ᱵᱟᱦᱨᱮ ᱡᱚᱱᱚᱲ==

http://unesdoc.unesco.org/images/0014/001466/146632e.pdf

http://unesdoc.unesco.org/images/0014/001466/146632e.pdf

http://www.educatorsforimmersion.org/LI_pdf/rationals.pdf
[[Category:!Main category]]
the
