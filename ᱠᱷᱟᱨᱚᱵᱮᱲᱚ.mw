'''ᱢᱚᱦᱟᱢᱮᱜᱷᱚᱵᱟᱦᱚᱱ ᱮᱭᱨᱚ ᱠᱷᱟᱨᱚᱵᱮᱲᱚ''' (IAST: Khārabeḷa) (᱑᱙᱓ ᱠᱹᱞᱹ - ᱑᱗᱐ ᱠᱹᱞ) ᱫᱚ ᱢᱚᱦᱟᱢᱮᱜᱷᱚᱵᱟᱦᱚᱱ ᱥᱟᱢᱨᱟᱡᱽ ᱠᱚᱲᱤᱝᱜᱚ ᱨᱮᱱᱟᱜ ᱪᱮᱫᱤ ᱨᱟᱡᱽᱵᱚᱝᱥᱚ ᱨᱤᱱᱤᱡ ᱢᱤᱫ ᱨᱟᱡᱟ ᱛᱟᱦᱮᱸ ᱠᱟᱱᱟᱭ ᱾ ᱠᱷᱟᱨᱚᱵᱮᱲᱚ ᱣᱟᱜ ᱠᱟᱛᱷᱟ ᱠᱚ ᱱᱤᱛ ᱵᱷᱩᱵᱚᱱᱮᱥᱚᱨ ᱨᱮᱱᱟᱜ ᱩᱫᱚᱭᱜᱤᱨᱤ ᱨᱮ ᱢᱮᱱᱟᱜ ᱦᱟᱹᱛᱤ ᱜᱚᱝᱜᱷᱚᱨ ᱫᱷᱤᱨᱤ ᱚᱞ ᱨᱮ ᱧᱟᱢᱚᱜᱼᱟ ᱾ 

ᱪᱮᱫᱤ ᱨᱟᱡᱽᱵᱚᱝᱥᱚ ᱫᱚ ᱟᱡᱟᱜ ᱥᱟᱥᱚᱱ ᱚᱠᱛᱚ ᱟᱹᱭᱫᱟᱹᱨ ᱨᱮᱱᱟᱜ ᱪᱚᱴᱢᱩᱴᱤ ᱨᱮ ᱥᱮᱴᱮᱨ ᱞᱮᱱ ᱛᱟᱦᱮᱸᱫ ᱟᱨ ᱠᱚᱲᱤᱝᱜᱚ ᱨᱮᱱᱟᱜ ᱢᱟᱨᱮ ᱢᱟᱹᱱ ᱜᱚᱨᱚᱵᱽ ᱨᱩᱣᱟᱹᱲ ᱞᱮᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮ ᱠᱚᱲᱤᱝᱜᱚ ᱨᱮᱱᱟᱜ ᱱᱟᱹᱭᱵᱮᱯᱟᱨ ᱩᱱ ᱚᱠᱛᱚ ᱨᱮᱱᱟᱜ ᱥᱤᱝᱦᱚᱲ (ᱥᱨᱤᱞᱚᱝᱠᱟ), ᱵᱚᱨᱢᱟ (ᱢᱤᱭᱟᱸᱢᱟᱨ), ᱥᱤᱭᱟᱢ (ᱛᱷᱟᱭᱞᱮᱱᱰ), ᱵᱷᱤᱭᱮᱛᱱᱟᱢ, ᱠᱟᱢᱵᱚᱡᱽ (ᱠᱟᱢᱵᱚᱰᱤᱭᱟ), ᱵᱚᱨᱱᱤᱭᱚ, ᱵᱟᱞᱤ, ᱥᱩᱢᱟᱛᱨᱟ ᱟᱨ ᱡᱟᱵᱷᱟᱰᱷᱤᱯᱩ (ᱡᱟᱵᱷᱟ) ᱦᱟᱹᱵᱤᱡ ᱯᱟᱥᱱᱟᱣ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱵᱮᱜᱚᱨ ᱢᱚᱜᱚᱫᱷᱚ, ᱚᱝᱜᱚ, ᱥᱟᱛᱵᱟᱦᱚᱱ ᱵᱟᱝᱢᱟ ᱟᱭᱢᱟ ᱠᱚᱧᱮ ᱥᱤᱧᱚᱛ ᱯᱚᱱᱚᱛ ᱡᱮᱢᱚ ᱯᱟᱱᱰᱭᱚ ᱥᱟᱢᱨᱟᱡᱽ (ᱟᱱᱫᱷᱨᱚ ᱯᱨᱚᱫᱮᱥ) ᱡᱤᱛᱠᱟᱹᱨ ᱠᱟᱛᱮ ᱠᱚᱲᱤᱝᱜᱚ ᱨᱮᱱᱟᱜ ᱡᱤᱛᱠᱟᱹᱨ ᱜᱟᱝ ᱱᱟᱹᱭ ᱠᱷᱚᱱ ᱠᱟᱵᱮᱨᱤ ᱜᱟᱰᱟ ᱦᱟᱹᱵᱤᱡ ᱮ ᱜᱚᱵᱚᱞ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱡᱚᱭᱱ ᱫᱷᱚᱨᱚᱢ ᱮ ᱟᱯᱱᱟᱨ ᱞᱮᱫ ᱛᱟᱦᱮᱸᱫ ᱾<ref>{{cite web |url=http://www.freeindia.org/biographies/kharavela/page6.htm |accessdate=2012-01-16 |title=ᱢᱟᱦᱟᱨᱟᱡᱽ ᱠᱷᱟᱨᱚᱵᱮᱲᱚ}}</ref><ref>{{cite web |url=http://www.freeindia.org/biographies/kharavela/page13.htm |accessdate=2012-01-16 |title=ᱢᱟᱦᱟᱨᱟᱡᱽ ᱠᱷᱟᱨᱚᱵᱮᱲᱚ ᱜᱷᱟᱨᱚᱡᱽ}}</ref>


== ᱯᱩᱭᱞᱩ ᱡᱤᱭᱚᱱ ==
ᱠᱷᱟᱨᱚᱵᱮᱲᱚ ᱫᱚ ᱪᱮᱫᱤ ᱨᱟᱡᱽᱵᱚᱝᱥᱚ ᱨᱤᱱᱤᱡ ᱨᱟᱡᱟᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱚᱱᱟ ᱵᱚᱝᱥᱚ ᱨᱤᱱᱤᱡ ᱛᱮᱥᱟᱴᱨ ᱨᱟᱡᱟᱭ ᱛᱟᱦᱮᱸ ᱠᱟᱱᱟ ᱾ 
ᱩᱱᱤ ᱫᱚ ᱥᱩᱢᱩᱝ ᱑᱓ ᱵᱚᱪᱷᱚᱨ ᱮ ᱥᱟᱥᱚᱱ ᱞᱮᱫ ᱛᱟᱦᱮᱸᱫ ᱾ ᱟᱠᱚᱣᱟᱜ ᱥᱟᱢᱨᱟᱡᱽ ᱫᱚ ᱢᱚᱨᱭᱚ ᱨᱟᱡᱽᱵᱚᱝᱥᱚ ᱵᱩᱱᱤᱭᱟᱹᱫᱤᱭᱟᱹ ᱪᱚᱱᱫᱽᱨᱚᱜᱩᱯᱛᱚ ᱢᱚᱨᱭᱚ ᱣᱟᱜ ᱥᱟᱢᱨᱟᱡᱽ ᱠᱷᱚᱱ ᱦᱚᱸ ᱢᱟᱨᱟᱝ ᱛᱟᱦᱮᱸᱠᱟᱱᱟ ᱾ ᱱᱟᱜᱟᱢᱤᱭᱟᱹ ᱠᱚᱣᱟᱜ ᱞᱟᱹᱭ ᱞᱮᱠᱟᱛᱮ ᱟᱡ ᱨᱤᱱ ᱖ ᱜᱮᱥᱟᱥᱟᱭ ᱠᱷᱚᱱ ᱦᱚᱸ ᱵᱟᱹᱲᱛᱤ ᱯᱷᱟᱹᱫᱽ ᱠᱚ ᱛᱟᱦᱮᱸ ᱠᱟᱱᱟ ᱾

ᱠᱷᱟᱨᱚᱵᱮᱲᱚ ᱨᱤᱱ ᱟᱭᱢᱟ ᱨᱟᱹᱱᱤ ᱠᱚ ᱛᱟᱦᱮᱸ ᱠᱟᱱᱟ ᱾ ᱟᱡᱤᱡ ᱯᱩᱭᱞᱩ ᱨᱟᱹᱱᱤ ᱭᱟᱜ ᱧᱩᱛᱩᱢ ᱫᱚ ᱫᱷᱩᱥᱤ ᱟᱨ ᱩᱱᱤ ᱫᱚ ᱞᱟᱞᱨᱟᱡᱽ ᱨᱤᱱᱤᱡ ᱦᱚᱥᱛᱤ ᱥᱤᱝ ᱧᱩᱛᱢᱟᱱ ᱢᱤᱫ ᱨᱟᱡᱟ ᱭᱤᱡ ᱦᱚᱯᱚᱱ ᱮᱨᱟ ᱠᱟᱱᱟᱭ ᱾ ᱞᱟᱞᱨᱟᱡᱽ ᱨᱟᱰᱷ (ᱯᱚᱥᱪᱤᱢᱵᱚᱝᱜᱚ) ᱟᱨᱵᱟᱝ ᱞᱟᱴ (ᱜᱩᱡᱽᱨᱟᱴ) ᱢᱮᱱᱛᱮ ᱠᱚ ᱯᱟᱭᱛᱟᱨ ᱵᱟᱲᱟᱭᱟ ᱾ ᱩᱫᱚᱭᱜᱤᱨᱤ ᱨᱮ ᱢᱚᱧᱪᱚᱯᱩᱨᱤ, ᱡᱚᱢᱚᱯᱩᱨᱤ ᱟᱨ ᱦᱩᱰᱤᱧ ᱦᱟᱹᱛᱤ ᱜᱚᱝᱜᱷᱚᱨ ᱨᱮ ᱢᱮᱱᱟᱜ ᱵᱨᱟᱢᱦᱤ ᱞᱤᱯᱤ ᱠᱷᱚᱫᱟ ᱠᱷᱚᱱ ᱟᱡᱨᱤᱱ ᱵᱟᱨᱭᱟ ᱦᱚᱯᱚᱱ  ᱠᱚᱱᱫᱚᱨᱯᱚᱥᱨᱤ ᱟᱨ ᱵᱚᱨᱮᱥᱚᱥᱨᱤ ᱛᱤᱠᱤᱱᱟᱜ ᱧᱩᱛᱩᱢ ᱧᱟᱢᱚᱜᱼᱟ ᱾ ᱠᱚᱱᱫᱚᱨᱯᱚᱥᱨᱤ ᱫᱚ ᱫᱷᱩᱥᱤ ᱭᱤᱡ ᱢᱟᱨᱟᱝ ᱠᱚᱲᱟᱭ ᱛᱟᱦᱮᱱ ᱠᱟᱱᱟ ᱟᱨ ᱥᱚᱢᱨᱟᱴ ᱠᱷᱟᱨᱚᱵᱮᱲ ᱛᱟᱭᱚᱢ ᱠᱚᱲᱤᱝᱜᱚ ᱥᱟᱢᱨᱟᱡᱽ ᱨᱤᱱᱤᱡ ᱨᱟᱡᱟᱭ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾  

ᱠᱷᱟᱨᱚᱵᱮᱲᱚ ᱣᱟᱜ ᱢᱟᱨᱮ ᱠᱟᱛᱷᱟ ᱫᱚ ᱵᱷᱩᱵᱚᱱᱮᱥᱚᱨ ᱨᱮᱱᱟᱜ ᱩᱫᱚᱭᱜᱤᱨᱤ ᱦᱟᱹᱛᱤ ᱜᱚᱝᱜᱷᱚᱨ ᱫᱷᱤᱨᱤ ᱚᱞ ᱠᱷᱚᱱ ᱧᱟᱢᱚᱜᱼᱟ ᱾ ᱚᱱᱟ ᱚᱞ ᱠᱚ ᱞᱮᱠᱟᱛᱮ ᱠᱷᱟᱨᱚᱵᱮᱲᱚ ᱫᱚ  ᱪᱮᱫᱤ ᱵᱚᱝᱥᱚ ᱨᱤᱱᱤᱡ ᱨᱟᱡᱟ ᱟᱨ ᱢᱚᱦᱚᱥᱤ ᱵᱟᱥᱩ ᱭᱤᱡ ᱵᱩᱥ ᱨᱤᱱᱤᱡ ᱛᱟᱦᱮᱸ ᱠᱟᱱᱟᱭ ᱢᱮᱱᱛᱮ ᱚᱞ ᱧᱟᱢᱚᱜᱼᱟ ᱾ ᱱᱟᱹᱭᱵᱮᱯᱟᱨ ᱛᱮ ᱠᱤᱥᱟᱹᱬ ᱮ ᱛᱟᱦᱮᱸ ᱠᱟᱱ ᱛᱮ ᱖ ᱜᱮᱥᱟᱥᱟᱥᱟᱭ ᱠᱷᱚᱱ ᱵᱟᱹᱲᱛᱤ ᱚᱯᱷᱟᱹᱫᱽ ᱠᱚ ᱛᱟᱦᱮᱸ ᱠᱟᱱ ᱛᱟᱭᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱱᱟᱜᱟᱢ]]
