[[File:CathedralofLearningLawinWinter.jpg|thumb|]]
'''ᱨᱟᱵᱟᱝ ᱨᱤᱛᱩ''' ᱫᱚ ᱯᱩᱥ ᱟᱨ ᱢᱟᱜᱽ ᱵᱚᱸᱜᱟ ᱨᱮ ᱵᱟᱰᱟᱭ ᱧᱟᱢᱚᱜᱼᱟ ᱾ ᱦᱟᱣᱮᱫ ᱨᱩᱛᱩ ᱪᱟᱵᱟ ᱪᱟᱵᱟ ᱥᱟᱶ ᱛᱮᱜᱮ ᱨᱟᱵᱟᱝ ᱨᱤᱛᱩ ᱫᱚ ᱵᱚᱞᱚ ᱦᱤᱡᱩᱜᱼᱟ ᱾ ᱚᱱᱟᱛᱮ ᱱᱚᱣᱟ ᱨᱤᱛᱩ ᱫᱚ ᱢᱤᱫ ᱜᱮ ᱟᱴᱠᱟᱨᱚᱜᱼᱟ ᱾ ᱨᱟᱵᱟᱝ ᱨᱤᱫᱩ ᱨᱮ ᱫᱚ ᱟᱹᱰᱤ ᱡᱩᱨ ᱨᱟᱵᱟᱝᱟ ᱾ ᱤᱱᱠᱟᱹ ᱫᱷᱟᱨᱟ ᱩᱭᱩ ᱠᱚᱛᱷ ᱫᱚ ᱵᱟᱢ ᱥᱟᱢᱵᱽᱲᱟᱣ ᱠᱮᱭᱟ ᱾ ᱧᱤᱫᱟᱹ ᱫᱚ ᱢᱟᱨᱟᱝᱚᱜᱼᱟ ᱟᱨ ᱧᱤᱫᱟᱹ ᱜᱮ ᱡᱟᱹᱥᱛᱤ ᱨᱟᱵᱟᱝ ᱵᱩᱡᱷᱟᱹᱣᱜ ᱾ ᱱᱚᱶᱟ ᱚᱠᱛᱚ ᱨᱮ ᱫᱚ ᱥᱮᱛᱟᱜ ᱵᱮᱲᱟ ᱠᱟᱱᱠᱟᱱᱟᱣ ᱨᱮᱭᱟᱲ ᱵᱩᱡᱷᱟᱹᱣᱜᱼᱟ ᱾ ᱱᱚᱣᱟ ᱨᱤᱛᱩ ᱨᱮ ᱫᱤᱱ ᱫᱚ ᱦᱩᱰᱤᱧ ᱜᱮ ᱵᱩᱡᱷᱟᱹᱣᱜᱼᱟ, ᱟᱹᱰᱤ ᱞᱟᱜᱮ ᱟᱹᱭᱩᱵ ᱜᱚᱫᱚᱜᱼᱟ ᱾

==ᱱᱟᱭᱠᱚ==
ᱨᱟᱵᱟᱝ ᱨᱤᱛᱩ ᱫᱚ ᱦᱟᱣᱮᱫ ᱨᱤᱛᱩ ᱯᱟᱨᱟᱢ ᱠᱟᱛᱮ ᱦᱩᱭᱩᱜ-ᱟ ᱾ ᱩᱱ ᱚᱠᱛᱚ ᱥᱮᱨᱢᱟ ᱨᱮᱱᱟᱜ ᱠᱩᱲᱟᱹᱭ ᱪᱟᱹᱥᱤ ᱧᱟᱢ ᱠᱟᱜ ᱛᱮ ᱟᱹᱰᱤ ᱨᱟᱹᱥᱠᱟᱹᱭ ᱟᱹᱭᱠᱟᱹᱣᱟ ᱟᱨ ᱱᱚᱣᱟ ᱨᱟᱵᱟᱝ ᱨᱤᱛᱩ ᱨᱮ ᱜᱮ ᱯᱟᱨᱟᱵᱽ ᱠᱚᱦᱚᱸ ᱧᱟᱢᱚᱜ-ᱟ ᱥᱟᱠᱨᱟᱛ ᱯᱟᱨᱟᱵᱽ ᱾ ᱚᱱᱟᱛᱮ ᱨᱟᱹᱥᱠᱟᱹ ᱨᱚᱢᱚᱡᱽ ᱜᱮ ᱫᱤᱱ ᱯᱚᱞᱚᱢᱚᱜ-ᱟ ᱵᱟᱭ ᱴᱷᱤᱠᱟᱹᱜ-ᱟ ᱾ 
==ᱨᱩᱯ ᱨᱚᱝ==
ᱨᱟᱵᱟᱝ ᱨᱤᱛᱩ ᱨᱮ ᱫᱚ ᱫᱷᱟᱹᱨᱛᱤ ᱨᱮᱱᱟᱜ ᱨᱩᱯᱨᱚᱝ ᱟᱹᱰᱤ ᱪᱮᱨᱦᱟ ᱧᱮᱞᱚᱜ-ᱟ ᱾ ᱥᱮᱛᱟᱜ ᱵᱮᱲᱟ ᱪᱟᱸᱫᱚ ᱨᱟᱠᱟᱵ ᱟᱨᱟᱜ ᱡᱚᱨᱚᱝ ᱡᱚᱨᱚᱝ ᱛᱟᱨᱟᱥ ᱪᱮ ᱛᱟᱥᱟᱫ ᱠᱚ ᱡᱤᱲᱤᱫ ᱡᱟᱲᱟᱝ ᱥᱚᱱᱟ ᱞᱮᱠᱟ ᱧᱮᱞᱚᱜ-ᱟ ᱾  ᱱᱟᱱᱟ ᱦᱩᱱᱟᱹᱨ ᱵᱟᱦᱟ ᱯᱷᱩᱴᱟᱹᱣ ᱠᱚᱜ-ᱟ ᱟᱨᱟᱜ, ᱥᱟᱥᱟᱝ, ᱞᱤᱞ ᱯᱩᱸᱰ ᱟᱹᱰᱤ ᱱᱟᱯᱟᱭ ᱜᱮ ᱧᱮᱞᱚᱜ-ᱟ ᱾ ᱥᱮᱛᱟᱜ ᱥᱤᱥᱤᱨ ᱛᱮ ᱟᱹᱨᱩᱵ ᱥᱟᱯᱷᱟ ᱠᱚᱜ-ᱟ ᱛᱟᱹᱦᱩᱸ ᱧᱮᱞᱚᱜ ᱡᱮᱸᱜᱮᱫ ᱡᱮᱸᱜᱮᱫ ᱾ ᱱᱚᱣᱟ ᱚᱠᱛᱚ ᱨᱮ ᱚᱱᱚᱞᱤᱭᱟᱹ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱚᱱᱚᱬᱦᱩᱭᱟᱹ ᱠᱚ ᱫᱷᱟᱹᱨᱛᱤ ᱨᱮᱱᱟᱜ ᱨᱩᱯᱨᱚᱝ ᱜᱟᱵᱟᱱ ᱠᱟᱛᱮ ᱟᱠᱚᱣᱟᱜ ᱵᱟᱵᱽᱱᱟ ᱠᱚ ᱯᱷᱚᱴᱮᱞ ᱚᱪᱚᱭᱟ ᱾

==ᱠᱟᱭᱠᱚ==
ᱨᱟᱵᱟᱝ ᱨᱤᱛᱩ ᱨᱮᱫᱚ ᱟᱹᱰᱤ ᱜᱮ ᱨᱟᱵᱟᱝ-ᱟ ᱾ ᱱᱚᱣᱟ ᱨᱤᱛᱩ ᱨᱮ ᱨᱮᱸᱜᱮᱡ ᱦᱚᱲ ᱵᱟᱹᱲᱛᱤ ᱠᱚ ᱠᱚᱥᱴᱚᱜ-ᱟ ᱾ ᱩᱭᱩ ᱞᱟᱹᱜᱤᱱ ᱠᱷᱟᱱᱛᱟ ᱦᱚᱸ ᱵᱟᱭ ᱛᱟᱦᱮᱸᱱ ᱛᱟᱠᱚᱣᱟ ᱾ ᱨᱟᱵᱟᱝ ᱛᱮ ᱛᱤᱱᱟᱹᱜ ᱨᱩᱣᱟᱹ ᱠᱚ ᱪᱚ ᱜᱷᱟᱹᱞ ᱠᱚᱣᱟ ᱾ ᱦᱟᱲᱟᱢ ᱵᱩᱰᱷᱤ ᱠᱚ ᱫᱚ ᱨᱟᱵᱟᱝ ᱛᱮᱠᱚ ᱯᱟᱨᱚᱢ ᱤᱫᱤ ᱜᱚᱫᱚᱜ-ᱟ ᱾

==ᱵᱟᱹᱲᱛᱤ==
ᱨᱟᱵᱟᱝ ᱨᱤᱛᱩ ᱠᱚᱥᱴᱚ ᱣᱟᱱ ᱨᱮᱦᱚᱸ ᱟᱹᱰᱤ ᱨᱟᱹᱥᱠᱟᱹ ᱟᱱ ᱨᱤᱛᱩ ᱠᱟᱱ ᱜᱮᱭᱟ ᱾ ᱦᱚᱲ ᱠᱚ ᱛᱩᱞᱩᱡ ᱧᱟᱯᱟᱢ ᱟᱨ ᱫᱷᱟᱹᱨᱛᱤ  ᱨᱮᱱᱟᱜ ᱜᱚᱲᱦᱚᱱ ᱛᱮ ᱢᱚᱱᱮ ᱡᱤᱣᱤ ᱟᱹᱰᱤ ᱛᱮᱫ-ᱮ ᱟᱹᱨᱩ ᱯᱷᱮᱨᱟᱣᱟ ᱾ ᱚᱱᱟᱛᱮ ᱵᱟᱹᱲᱛᱤ ᱦᱚᱲ ᱱᱚᱣᱟ ᱨᱤᱛᱩ ᱛᱟᱺᱜᱤ ᱛᱟᱬᱟᱜ ᱨᱮ ᱠᱚ ᱛᱟᱦᱮᱸᱱᱟ ᱾ 

[[Category:!Main category]]
[[Category:Season]]
