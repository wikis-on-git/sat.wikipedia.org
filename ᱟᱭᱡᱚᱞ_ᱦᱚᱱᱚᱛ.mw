ᱟᱭᱡᱚᱞ ᱦᱚᱱᱚᱛ (ᱤᱝᱨᱟ.ᱡᱤ: Aizawl district) ᱫᱚ ᱠᱚᱭᱮ- ᱥᱟᱢᱟᱝ ᱥᱤᱧᱚᱛ ᱨᱮᱭᱟᱜ ᱢᱤᱡᱚᱨᱟᱢ ᱯᱚᱱᱚᱛ ᱨᱮ ᱢᱮᱱᱟᱜ ᱮᱭᱟᱭ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫ ᱴᱮᱱ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱠᱚᱭᱮ ᱱᱟᱠᱷᱟ ᱨᱮ ᱫᱚ ᱢᱮᱱᱟᱜ-ᱟ ᱠᱚᱞᱟᱥᱳᱵᱽ ᱦᱚᱱᱚᱛ, ᱯᱟᱪᱷᱮ ᱱᱟᱠᱷᱟ ᱨᱮ ᱫᱚ ᱢᱮᱱᱟᱜ ᱢᱟᱢᱤᱛ ᱦᱚᱱᱚᱛ,  ᱮᱛᱚᱢ ᱱᱠᱷᱟ ᱨᱮ ᱫᱚ ᱢᱮᱱᱟᱜ-ᱟ ᱥᱮᱨᱪᱤᱯ ᱦᱚᱱᱚᱛ , ᱮᱛᱚᱢ- ᱯᱟᱪᱷᱮ ᱱᱟᱠᱷᱟ ᱨᱮ ᱫᱚ ᱢᱮᱱᱟᱜ-ᱟ ᱞᱩᱝᱜᱽᱞᱤᱭ ᱦᱚᱱᱚᱛ ([[ Lunglei district]]) ᱟᱨ ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱢᱮᱱᱟᱜ-ᱟ ᱪᱟᱢᱯᱟᱭ ᱦᱚᱱᱚᱛ᱾  ᱱᱤᱭᱟ. ᱦᱚᱱᱚᱛ ᱫᱚ ᱓,᱕᱗᱗  ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ (᱑,᱓᱘᱑ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ) ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾  ᱟᱭᱡᱚᱞ ᱱᱟᱝᱜᱽᱨᱟᱦᱟ ᱫᱚ ᱱᱤᱭᱟ. ᱦᱚᱱᱚᱛ ᱨᱮᱭᱟᱜ ᱫᱚᱵᱷᱟ.ᱴᱤᱭᱟ. ᱟᱨ ᱢᱤᱡᱚᱨᱟᱢ ᱯᱚᱱᱚᱛ ᱨᱮᱭᱟᱜ ᱨᱟᱡᱽ ᱜᱟᱲ ᱦᱚ ᱠᱟᱱᱟ᱾  ᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱱᱤᱭᱟ. ᱜᱮ ᱢᱤᱡᱚᱨᱟᱢ ᱨᱮᱱᱟᱜ ᱡᱚᱛᱚ ᱠᱷᱚᱱ ᱥᱟᱝᱜᱮ ᱩᱛᱟ.ᱨ ᱦᱚᱲ ᱞᱮᱠᱷᱟ ᱣᱟᱱ ᱦᱚᱱᱚᱛ ᱛᱟᱦᱮ ᱠᱟᱱᱟ᱾
==ᱧᱩᱛᱩᱢ ᱚᱢᱚᱱ==
ᱢᱤᱡᱩ ᱯᱟ.ᱨᱥᱤ ᱛᱮ "ᱟᱭ" ᱥᱮ ''ᱟᱭᱫᱩ'' ᱱᱚᱣᱟ ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱩᱜ ᱠᱟᱱᱟ ᱥᱟᱥᱟᱝ ᱟᱨ "ᱡᱚᱣᱞ" ᱥᱮ "ᱡᱚᱞ" ᱨᱮᱭᱟᱜ ᱢᱮᱬᱴᱱᱮᱛ ᱫᱚ ᱦᱩᱭᱩᱜ ᱠᱟᱱᱟ  ᱵᱟᱲᱜᱮ ᱥᱮ ᱜᱚᱰᱟ, ᱛᱚᱵᱮ ᱟᱭᱡᱚᱞ ᱨᱮᱭᱟᱜ ᱢᱮᱱᱮᱛ ᱢᱤᱫ ᱠᱟᱛᱷᱟ ᱛᱮ ᱜᱟᱱᱚᱜ-ᱟ ᱥᱟᱥᱟᱝ ᱜᱚᱰᱟ ᱥᱮ ᱥᱟᱥᱟᱝ ᱵᱟᱲᱜᱮ᱾ ᱱᱚᱣᱟ ᱱᱟᱝᱜᱽᱨᱟᱦᱟ ᱨᱮᱭᱟᱜ ᱧᱩᱛᱩᱢ ᱫᱚ ᱱᱤᱭᱟ. ᱟ.ᱰᱤ ᱧᱟᱢᱚᱜ ᱟᱭᱫᱩ (ᱥᱟᱥᱟᱝ) ᱠᱷᱚᱱ ᱜᱮ ᱦᱮᱡ ᱟᱠᱟᱱᱟ᱾
==ᱦᱟᱯᱟᱴᱤᱧ==
ᱱᱤᱭᱟ. ᱟᱭᱡᱚᱞ ᱫᱚ ᱢᱚᱲᱮ ᱜᱚᱴᱟᱝ ᱦᱤᱥ ᱥᱮ ᱢᱚᱲᱮ ᱜᱚᱴᱟᱝ ᱥᱟᱶᱛᱟᱨᱤ ᱩᱛᱱᱟ.ᱣ ᱵᱞᱚᱠ ᱨᱮ ᱠᱚ ᱦᱟ.ᱴᱤᱧ ᱟᱠᱟᱫᱟ᱾ ᱱᱚᱣᱟ ᱢᱚᱲᱮ ᱜᱚᱴᱟᱝ ᱥᱟᱶᱛᱟᱨᱤ ᱩᱛᱱᱟ.ᱣ ᱵᱞᱚᱠ ᱦᱩᱭᱩᱜ ᱠᱟᱱᱟ: ᱟᱭᱵᱚᱣᱠ (Aibawk), ᱰᱟᱨᱞᱚᱣᱱ (Darlawn), ᱯᱷᱩᱞᱮᱱ (Phullen) , ᱛᱷᱤᱝᱥᱩᱞᱛᱷ ᱞᱤᱭᱟ (Thingsulthliah)  ᱟᱨ ᱞᱟᱝ ᱱᱩᱣᱟᱢ (Tlangnuam)᱾

ᱱᱤᱭᱟ. ᱟᱭᱡᱚᱞ ᱦᱚᱱᱚᱛ ᱨᱮ ᱢᱤᱡᱚᱨᱟᱢ ᱵᱤᱫᱷᱟᱱ ᱥᱚᱵᱷᱟ ᱨᱮᱱᱟᱜ ᱑᱔ ᱜᱚᱴᱟᱝ ᱴᱚᱴᱷᱟ ᱯᱟᱲᱟᱣ ᱟᱠᱟᱱᱟ᱾ ᱱᱚᱣᱟ ᱜᱮ- ᱯᱚᱱ ᱜᱚᱴᱟᱝ ᱢᱤᱡᱚᱨᱟᱢ ᱵᱤᱫᱷᱟᱱ ᱥᱚᱵᱷᱟ ᱨᱮᱭᱟᱜ ᱴᱚᱴᱷᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ- ᱛᱩᱭᱣᱟᱣᱞ (Tuivawl), ᱪᱟᱞᱯᱷᱤᱞᱷ (Chalfilh), ᱛᱟᱣᱤ (Tawi), ᱟᱭᱡᱚᱞ ᱠᱚᱭᱮ- ᱑ (Aizawl North-I), ᱟᱭᱡᱚᱞ ᱠᱚᱭᱮ- ᱒ Aizawl North-II, ᱟᱭᱡᱚᱞ ᱠᱚᱭᱮ-᱓ (Aizawl North-III), ᱟᱭᱡᱚᱞ ᱥᱟᱢᱟᱝ- ᱑ (Aizawl East-I), ᱟᱭᱡᱚᱞ ᱥᱟᱢᱟᱝ- ᱒ (Aizawl East-II), ᱟᱭᱡᱚᱞ ᱯᱟᱪᱷᱮ (Aizawl West-I), ᱟᱭᱡᱚᱞ ᱯᱟᱪᱷᱮ- ᱒ (Aizawl West-II), ᱟᱭᱡᱚᱞ ᱯᱟᱪᱷᱮ- ᱓ (Aizawl West-III), ᱟᱭᱡᱚᱞ ᱮᱛᱚᱢ- ᱑ (Aizawl South I), ᱟᱭᱡᱚᱞ ᱮᱛᱚᱢ- ᱒ (Aizawl South II)  ᱟᱨ ᱟᱭᱡᱚᱞ- (Aizawl South III)᱾
==ᱥᱟᱜᱟᱲᱚᱢ==
ᱞᱮᱝᱯᱩᱭ ᱢᱟᱭᱴᱷᱟᱱ ᱫᱚ ᱟᱭᱡᱚᱞ ᱱᱟᱝᱜᱽᱨᱟᱦᱟ ᱠᱷᱚᱱ ᱓᱒ ᱠᱤᱞᱚ ᱢᱤᱴᱟᱨ ᱥᱟᱝᱜᱤᱧ ᱨᱮ ᱢᱮᱱᱟᱜ-ᱟ᱾ ᱱᱚᱣᱟ ᱢᱟᱭᱴᱷᱟᱱ ᱫᱚ ᱫᱤᱱᱟ.ᱢ ᱜᱮ ᱜᱩᱣᱟᱦᱟᱴᱤ ᱟᱨ ᱠᱚᱞᱠᱟᱛᱟ ᱦᱟ.ᱵᱤᱡ ᱩᱰᱟ.ᱱ ᱜᱟ.ᱰᱤ ᱦᱤᱡᱩᱜ ᱥᱮᱱᱚᱜ-ᱟ ᱟᱨ ᱤᱢᱯᱷᱚᱞ ᱥᱮᱡ ᱛᱮ ᱦᱟᱯᱛᱟ ᱨᱮ ᱯᱮ ᱫᱤᱱ ᱪᱟᱞᱟᱜ᱾
