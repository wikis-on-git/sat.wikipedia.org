{{Infobox settlement
| name                   = ᱞᱟᱛᱟᱨ ᱥᱩᱵᱚᱱᱥᱤᱨᱤ ᱦᱚᱱᱚᱛ
| settlement_type        = [[Districts of Arunachal Pradesh|ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ]]
| total_type             = Total
| native_name            = 
| image_map              = Arunachal Pradesh district location map Lower Subansiri.svg
| map_caption            = ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ ᱞᱟᱛᱟᱨ ᱥᱩᱵᱚᱱᱥᱤᱨᱤ ᱨᱮᱭᱟᱜ ᱞᱳᱠᱮᱥᱚᱱ
| coordinates            = 
| coor_pinpoint          = Ziro
| subdivision_type       = ᱫᱤᱥᱚᱢ
| subdivision_name       = [[ᱥᱤᱧᱚᱛ]]
| subdivision_type1      = [[States and union territories of India|ᱯᱚᱱᱚᱛ]]
| subdivision_name1      = [[ᱚᱨᱩᱬᱟᱪᱚᱞ ᱯᱨᱚᱫᱮᱥ]]
| subdivision_type2      = 
| subdivision_name2      = 
| established_title      = Established
| established_date       = 
| seat_type              = ᱢᱩᱠᱷᱤᱭᱟᱹᱥᱟᱲᱟ
| seat                   = [[ᱡᱤᱨᱳ]]
| parts_type             = [[Tehsils of India|Tehsils]]
| parts_style            = para
| p1                     = 
| area_total_km2         = 
| area_footnotes         = 
| population_as_of       = 2011
| population_total       = 82839<ref name=districtcensus>{{cite web |url=http://www.census2011.co.in/district.php |title= District Census 2011 |publisher=Census2011.co.in }}</ref>
| population_footnotes   = 
| population_urban       = 
| population_density_km2 = auto
| demographics_type1     = ᱦᱚᱲ ᱮᱞᱮᱞ
| demographics1_title1   = [[Literacy in India|ᱥᱮᱪᱮᱫ]]
| demographics1_info1    = 76.3%<ref name=districtcensus />
| demographics1_title2   = ᱡᱟᱱᱟᱝ ᱡᱟᱹᱱᱤ
| demographics1_info2    = 975<ref name=districtcensus />
| leader_title           = 
| leader_name            = 
| leader_title1          = 
| leader_name1           = 
| leader_title2          = 
| leader_name2           = 
| timezone1              = [[Indian Standard Time|IST]]
| utc_offset1            = +05:30
| registration_plate     = 
| blank_name_sec1        = 
| blank_info_sec1        = 
| blank_name_sec2        = 
| blank_info_sec2        = 
| website                = {{URL|http://lowersubansiri.nic.in/}}
}}

'''ᱞᱟᱛᱟᱨ ᱥᱩᱵᱚᱱᱥᱤᱨᱤ''' ᱫᱚ ᱥᱤᱧᱚᱛᱤᱭᱟᱹ ᱯᱚᱱᱚᱛ [[ᱚᱨᱩᱬᱟᱪᱚᱞ ᱯᱨᱚᱫᱮᱥ]] ᱨᱮᱭᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱫᱚ ᱡᱤᱨᱳ ᱠᱟᱱᱟ ᱾ 

ᱞᱟᱛᱟᱨ ᱥᱩᱵᱟᱱᱥᱤᱨᱤ ᱫᱚ [[ᱚᱨᱩᱬᱟᱪᱚᱞ ᱯᱨᱚᱫᱮᱥ]] ᱨᱮᱭᱟᱜ ᱟᱹᱰᱤ ᱜᱮ ᱪᱚᱨᱚᱠ ᱦᱚᱱᱚᱛ ᱠᱟᱱᱟ ᱾ ᱟᱡᱟᱜ ᱥᱤᱨᱫᱚᱱᱮᱛ ᱪᱚᱨᱚᱠ ᱞᱟᱹᱜᱤᱫ ᱦᱚᱲ ᱟᱹᱰᱤ ᱠᱚ ᱜᱚᱨᱚᱡᱟᱜ-ᱟ ᱾ ᱱᱚᱰᱮ ᱫᱚ ᱟᱹᱰᱤ ᱜᱟᱱ ᱵᱤᱨ, ᱱᱟᱹᱭ ᱟᱨ ᱜᱷᱟᱹᱴᱤ ᱠᱚᱦᱚᱸ ᱢᱮᱱᱟᱜ-ᱟ ᱾ ᱚᱱᱟ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱨᱩᱯ ᱨᱚᱝ ᱧᱮᱞ ᱡᱚᱝ ᱥᱟᱸᱜᱷᱟᱨᱤᱭᱟᱹ ᱦᱚᱲ ᱠᱚ ᱟᱹᱰᱤ ᱠᱚ ᱠᱩᱥᱤᱜ-ᱟ ᱾ ᱱᱚᱰᱮᱱᱟᱜ ᱵᱤᱨ ᱫᱚ ᱟᱹᱰᱤ ᱜᱮ ᱪᱚᱨᱚᱠᱟ ᱟᱨ ᱱᱚᱣᱟ ᱵᱤᱨ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱵᱤᱨ ᱡᱟᱱᱣᱟ ᱠᱚ ᱟᱹᱰᱤ ᱵᱷᱟᱹᱜᱤ ᱥᱟᱺᱦᱤᱡ ᱠᱚ ᱧᱮᱞ ᱫᱟᱲᱮ ᱟᱠᱚᱣᱟ ᱾ ᱱᱚᱣᱟ ᱵᱤᱨ ᱨᱮᱫᱚ ᱧᱮᱧᱮᱞᱤᱭᱟᱹ ᱠᱚ ᱪᱮᱴᱨᱟ, ᱦᱟᱰᱜᱟᱨ, ᱯᱩᱥᱤ, ᱵᱟᱱᱟ, ᱵᱤᱨ ᱥᱩᱠᱨᱤ ᱟᱨ ᱡᱤᱞ ᱮᱢᱟᱱ ᱠᱚ ᱧᱮᱞ ᱫᱟᱲᱮ ᱟᱠᱚᱣᱟ ᱾ ᱵᱤᱨ ᱥᱟᱶ ᱥᱟᱶᱛᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱱᱚᱰᱮᱱᱟᱜ ᱟᱹᱰᱤ ᱜᱟᱱ ᱪᱚᱨᱚᱠ ᱱᱟᱹᱭ ᱜᱟᱰᱟ ᱦᱚᱸ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱱᱟᱹᱭ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱫᱟᱜ ᱨᱮ ᱠᱷᱤᱞᱚᱲ ᱨᱮᱭᱟᱜ ᱨᱟᱹᱥᱠᱟᱹ ᱦᱚᱸᱠᱚ ᱦᱟᱛᱟᱣ ᱫᱟᱲᱮᱭᱟᱜ-ᱟ ᱾ ᱱᱚᱰᱮ ᱫᱚ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱰᱤ ᱜᱟᱱ ᱵᱩᱨᱩ ᱞᱚᱫᱚᱢ ᱟᱨ ᱪᱟᱴᱟᱱᱤ ᱦᱚᱸᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱠᱚᱨᱮ ᱠᱷᱚᱱ ᱥᱚᱞᱤᱱ ᱫᱚ ᱡᱚᱛᱚ ᱠᱷᱚᱱ ᱥᱚᱨᱮᱥ ᱞᱚᱫᱚᱢ ᱠᱟᱱᱟ ᱾ ᱞᱟᱛᱟᱨ ᱥᱩᱵᱟᱱᱥᱤᱨᱤ ᱨᱮᱭᱟᱜ ᱢᱩᱠᱷᱤᱭᱟᱥᱟᱲᱟ ᱫᱚ ᱡᱤᱨᱳ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱢᱩᱠᱷᱤᱭᱟᱹᱥᱟᱲᱟ ᱦᱚᱸ ᱟᱹᱰᱤ ᱜᱮ ᱪᱚᱨᱚᱠ ᱪᱮᱦᱨᱟᱦᱟ ᱾ ᱱᱚᱰᱮ ᱫᱚ ᱢᱩᱬᱩᱛ ᱞᱮᱠᱟᱛᱮ ᱦᱳᱲᱳ ᱠᱚ ᱪᱟᱥᱟ ᱾ ᱦᱳᱲᱳ ᱪᱟᱥ ᱥᱟᱶᱛᱮ ᱱᱚᱰᱮ ᱫᱚ ᱟᱹᱰᱤ ᱵᱟᱹᱲᱛᱤ ᱦᱟᱹᱠᱩ ᱴᱟᱥ ᱦᱚᱸ ᱦᱩᱭᱚᱜ-ᱟ ᱾ ᱴᱚᱴᱷᱟᱣᱟᱨᱤ ᱵᱚᱥᱠᱚᱫᱤᱭᱟᱹ ᱠᱚᱫᱚ ᱚᱯᱟᱛᱟᱱᱤ ᱧᱩᱛᱩᱢ ᱛᱮ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ ᱛᱟᱠᱚᱣᱟ ᱾ ᱱᱩᱠᱩ ᱫᱚ ᱥᱤᱨᱡᱚᱱ ᱨᱤᱱ ᱵᱚᱸᱜᱟ ᱵᱳᱨᱳ ᱠᱚ ᱫᱮᱵᱟᱥᱮᱵᱟ ᱠᱚᱣᱟ ᱾ ᱱᱩᱠᱩ ᱦᱚᱲ ᱠᱚᱣᱟᱜ ᱢᱩᱠᱷᱤᱭᱟᱹ ᱠᱟᱹᱢᱤ-ᱫᱷᱚᱸᱫᱟ ᱫᱚ ᱪᱟᱥᱵᱟᱥ ᱟᱨ ᱛᱤ ᱛᱮ ᱵᱮᱱᱟᱣᱟᱜ ᱡᱟᱭ ᱨᱮ ᱾ ᱱᱩᱠᱩᱣᱟᱜ ᱞᱟᱠᱪᱟᱨ ᱦᱚᱸ ᱟᱹᱰᱤ ᱜᱮ ᱨᱚᱝ ᱨᱚᱸᱜᱟᱣᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱩᱠᱩᱣᱟᱜ ᱞᱟᱠᱪᱟᱨ ᱫᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱥᱮᱨᱢᱟ ᱨᱮ ᱱᱚᱰᱮ ᱫᱚ ᱟᱹᱰᱤ ᱜᱟᱱ ᱯᱟᱨᱟᱵᱽ ᱯᱩᱱᱟᱹᱭ ᱦᱚᱸᱠᱚ ᱢᱟᱱᱟᱣ ᱵᱟᱛᱟᱣᱟ ᱾ ᱚᱱᱟ ᱯᱟᱨᱟᱵᱽ ᱯᱩᱱᱟᱹᱭ ᱠᱚᱨᱮ ᱠᱷᱚᱱ ᱢᱭᱟᱠᱳ, ᱢᱩᱨᱩᱸᱜᱽ, ᱟᱨ ᱰᱨᱤ ᱮᱢᱟᱣ ᱢᱩᱬᱩᱛ-ᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱡᱩᱫᱤ ᱠᱚ ᱢᱚᱱᱮᱨᱮ ᱱᱚᱣᱟ ᱯᱟᱨᱟᱵᱽ ᱯᱩᱱᱟᱹᱭ ᱨᱮ ᱥᱮᱞᱮᱫ ᱦᱚᱸᱠᱚ ᱥᱮᱞᱮᱫ ᱫᱟᱲᱮᱭᱟᱜ-ᱟ ᱾ 

== ᱢᱩᱠᱷᱤᱭᱟᱹ ᱢᱩᱦᱤᱛ ==

==== ᱠᱤᱞᱮ ᱯᱟᱠᱷᱚ ====

ᱠᱤᱞᱮ ᱯᱟᱠᱷᱚ ᱫᱚ ᱱᱚᱰᱮᱱᱟᱜ ᱦᱚᱲ ᱜᱚᱨᱚᱡᱟᱱᱟᱜ ᱢᱤᱫ ᱧᱮᱢᱮᱞ ᱴᱚᱴᱷᱟ ᱠᱟᱱᱟ ᱾ ᱱᱚᱰᱮᱱᱟᱜ ᱥᱮᱛᱟᱜ ᱫᱚ ᱟᱹᱰᱤ ᱜᱮ ᱢᱚᱱ ᱢᱩᱦᱤᱛᱟᱱᱟᱜ-ᱟ ᱟᱨ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱰᱮ ᱟᱹᱰᱤᱜᱟᱱ ᱪᱚᱨᱚᱠ ᱪᱚᱨᱚᱠ ᱪᱮᱬᱮ ᱪᱤᱯᱨᱩᱜ ᱠᱚ ᱟᱨ ᱪᱟᱸᱫᱚ ᱨᱟᱠᱟᱵ ᱨᱮᱭᱟᱜ ᱥᱚᱨᱮᱥ ᱪᱤᱛᱟᱹᱨ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱩᱠᱩ ᱪᱮᱬᱮ ᱪᱩᱯᱨᱩᱜ ᱠᱚ ᱪᱷᱟᱰᱟ ᱠᱟᱛᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱰᱮ ᱦᱮᱢᱟᱞ ᱵᱩᱨᱩ ᱨᱮᱭᱟᱜ ᱵᱚᱨᱚᱯᱷ ᱛᱮ ᱫᱟᱯᱟᱞ ᱟᱠᱟᱱ ᱟᱹᱰᱤ ᱪᱚᱨᱚᱠ ᱪᱚᱴᱟᱛ ᱦᱚᱸᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱪᱚᱴᱟᱛ ᱠᱚᱫᱚ ᱱᱟᱭᱤᱢᱮ ᱯᱮᱢᱵᱩ ᱧᱩᱛᱩᱢ ᱛᱮ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ-ᱟ ᱾ ᱠᱤᱞᱮ ᱯᱟᱠᱷᱚ ᱫᱚ ᱡᱤᱨᱳ ᱠᱷᱚᱱ ᱗ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾

==== ᱯᱟᱭᱤᱱ ᱜᱽᱨᱩᱵᱽ ====

ᱱᱚᱣᱟ ᱫᱚ ᱡᱤᱨᱳ ᱠᱷᱚᱱ ᱯᱮ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱱᱚᱰᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱟᱹᱰᱤ ᱪᱚᱨᱚᱠ ᱯᱟᱭᱤᱱ ᱫᱟᱨᱮ ᱨᱮᱭᱟᱜ ᱨᱩᱯ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱫᱚ ᱰᱤᱥᱮᱢᱵᱚᱨ ᱑᱙᱖᱑ ᱥᱟᱞᱮᱨᱮ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ 

==== ᱢᱤᱰᱮ ====

ᱢᱤᱰᱮ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱢᱚᱥᱛᱚ ᱥᱚᱛᱱᱤ ᱯᱤᱥᱟ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱫᱚ ᱯᱟᱭᱤᱱ ᱫᱟᱨᱮ ᱠᱟᱱᱟ ᱟᱨ ᱱᱚᱣᱟ ᱫᱚ ᱟᱯᱟᱛᱟᱱᱤ ᱜᱷᱟᱹᱴᱤ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱨᱮᱭᱟᱜ ᱜᱩᱸᱰ ᱨᱮᱭᱟᱜ ᱰᱟᱭᱟᱢᱤᱴᱚᱨ ᱫᱚ ᱥᱩᱨ ᱥᱩᱯᱩᱨ ᱗ ᱢᱤᱴᱚᱨ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱡᱤᱨᱳ ᱠᱷᱚᱱ ᱒ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾

=== ᱡᱤᱨᱳ ᱯᱩᱴᱩ ===
ᱱᱚᱣᱟ ᱫᱚ ᱢᱤᱫ ᱵᱩᱨᱩ ᱠᱟᱱᱟ ᱟᱨ ᱱᱚᱣᱟ ᱫᱚ ᱡᱤᱨᱳ ᱯᱩᱴᱩ ᱪᱷᱟᱰᱟ ᱠᱟᱛᱮ ᱟᱨᱢᱤ ᱯᱩᱴᱩ ᱧᱩᱛᱩᱢ ᱛᱮᱦᱚᱸ ᱦᱚᱲ ᱠᱚ ᱵᱟᱰᱟᱭ ᱫᱟᱲᱮᱭᱟᱜ-ᱟ ᱾ ᱯᱷᱩᱨᱜᱟᱹᱞ ᱛᱟᱭᱚᱢ ᱱᱚᱰᱮ ᱫᱚ ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱯᱩᱭᱞᱩ ᱯᱨᱚᱥᱟᱥᱚᱱᱤᱭᱟᱹ ᱛᱟᱞᱢᱟ ᱞᱮᱠᱟᱛᱮ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱤᱱᱟᱹ ᱛᱟᱭᱚᱢ ᱖ ᱜᱮᱞᱟᱝ ᱨᱮ ᱱᱚᱰᱮ ᱫᱚ ᱥᱮᱱᱟ ᱠᱚ ᱞᱟᱹᱜᱤᱫ ᱠᱮᱸᱯ ᱦᱚᱸ ᱵᱮᱱᱟᱣ ᱦᱩᱭ ᱮᱱᱟ ᱾ ᱱᱚᱰᱮ ᱠᱷᱚᱱ ᱯᱩᱨᱟᱹ ᱦᱚᱱᱚᱛ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱨᱩᱯ ᱨᱚᱝ ᱧᱮᱞ ᱜᱟᱱ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱵᱩᱨᱩ ᱞᱟᱛᱟᱨ ᱨᱮ ᱩᱰᱟᱹᱱ ᱟᱰᱟ ᱦᱚᱸ ᱵᱮᱱᱟᱣ ᱟᱠᱟᱱᱟ ᱾

=== ᱰᱳᱞᱳ ᱢᱟᱰᱳ ===
ᱦᱚᱯᱳᱞᱤ ᱠᱷᱚᱱ ᱒ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ ᱰᱳᱞᱳ-ᱢᱟᱰᱳ ᱫᱚ ᱰᱳᱞᱳ ᱟᱨ ᱢᱟᱰᱳᱣᱟᱜ ᱫᱩᱯᱩᱞᱟᱹᱲ ᱥᱟᱹᱜᱟᱹᱭ ᱞᱟᱹᱜᱤᱫ ᱧᱩᱛᱩᱢ ᱮ ᱟᱢᱮᱴ ᱟᱠᱟᱫ-ᱟ ᱾ ᱱᱚᱣᱟ ᱫᱮ ᱧᱮᱞ ᱡᱚᱝ ᱨᱮ ᱟᱹᱰᱤ ᱜᱮ ᱪᱚᱨᱚᱠᱟ ᱾ ᱱᱚᱰᱮ ᱠᱷᱚᱱ ᱡᱤᱨᱳ ᱟᱨ ᱦᱚᱯᱳᱞᱤ ᱵᱟᱡᱟᱨ ᱨᱮᱭᱟᱜ ᱪᱮᱦᱨᱟᱱ ᱪᱤᱛᱟᱹᱨ ᱧᱮᱞ ᱜᱟᱱᱚᱜ-ᱟ ᱾

=== ᱰᱤ.ᱟᱭᱤ.ᱥᱤ. ===
ᱱᱚᱣᱟ ᱨᱮᱭᱟᱜ ᱯᱩᱨᱟᱹ ᱧᱩᱛᱩᱢ ᱫᱚ ᱰᱤᱥᱴᱨᱤᱠᱴ ᱤᱱᱰᱚᱥᱴᱨᱤᱡᱽ ᱥᱮᱱᱴᱚᱨ ᱠᱟᱱᱟ ᱾ ᱱᱚᱣᱟ ᱫᱚ ᱡᱤᱨᱳ ᱠᱷᱚᱱ ᱫᱚ ᱑ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱱᱚᱰᱮ ᱫᱚ ᱥᱟᱸᱜᱷᱟᱨᱤᱭᱟᱹ ᱠᱚ ᱴᱚᱴᱷᱟᱣᱟᱨᱤ ᱵᱚᱥᱠᱚᱫᱤᱭᱟᱹ ᱦᱚᱛᱮᱛᱮ ᱵᱮᱱᱟᱣ ᱟᱠᱟᱱ ᱛᱤᱛᱮ ᱵᱮᱱᱟᱣ ᱡᱤᱱᱤᱥ ᱟᱨ ᱦᱚᱸ ᱮᱴᱟᱜ ᱟᱹᱡᱤ ᱞᱮᱠᱟᱱ ᱪᱮᱦᱨᱟᱱ ᱥᱟᱢᱟᱱ ᱠᱚ ᱧᱮᱞ ᱟᱨ ᱠᱚ ᱠᱤᱨᱤᱧ ᱫᱟᱲᱮᱭᱟᱜ-ᱟ ᱾

=== ᱛᱟᱨᱤᱱ ᱦᱟᱹᱠᱩ ᱯᱷᱟᱨᱢ ===
ᱱᱚᱣᱟ ᱦᱟᱹᱠᱩ ᱯᱷᱟᱨᱢ ᱫᱚ ᱦᱚᱯᱳᱞᱤ ᱠᱷᱚᱱ ᱓.᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱟᱨ ᱟᱹᱰᱤ ᱜᱮ ᱪᱚᱨᱚᱠ ᱪᱮᱦᱨᱟᱦᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱣᱟ ᱯᱷᱟᱨᱢ ᱫᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱱᱚᱰᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱟᱹᱰᱤ ᱞᱮᱠᱟᱱ ᱡᱟᱹᱛ ᱨᱤᱱ ᱦᱟᱹᱠᱩ ᱠᱚ ᱧᱮᱞ ᱫᱟᱲᱮᱭᱟ ᱠᱚᱣᱟ ᱾

=== ᱴᱮᱞᱤ ᱵᱤᱨ ᱡᱟᱱᱣᱟ ᱡᱩ ===
ᱡᱤᱨᱳ ᱠᱷᱚᱱ ᱓᱒ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ ᱴᱮᱞᱤ ᱵᱤᱨ ᱡᱟᱱᱣᱟ ᱡᱩ ᱫᱚ ᱟᱹᱰᱤ ᱜᱮ ᱪᱚᱨᱚᱠ-ᱟ ᱾ ᱱᱚᱣᱟ ᱡᱩ ᱨᱮᱫᱚ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱰᱤ ᱞ

== ᱥᱟᱹᱠᱷᱭᱟᱹᱛ ==
{{Reflist}}

== ᱵᱟᱦᱨᱮ ᱡᱚᱱᱚᱲ ==
* [http://lowersubansiri.nic.in/welcome.htm Official website]
