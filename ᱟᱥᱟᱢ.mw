     
       
       
             '''ᱟᱥᱟᱢ ''' ( ᱤᱝᱨᱥ.ᱡᱤ : Assam , অসমীয়া : অসম) ᱫᱚ ᱥᱤᱧᱩᱛ ᱨᱮᱭᱟᱜ ᱩᱛᱛᱟ.ᱨ ᱯᱩᱨᱩᱵᱽ ᱱᱟᱠᱷᱟ ᱨᱮ ᱢᱮᱱᱟᱜ ᱞᱟᱭ ᱞᱟᱭᱠᱟᱪᱟᱨ ᱟᱨ ᱚᱛᱱᱚᱛ ᱛᱮ ᱵᱷᱮᱜᱟᱨ ᱢᱤᱫᱴᱮᱱ ᱯᱚᱱᱚᱛ ᱠᱟᱱᱟ। ᱤᱝᱨᱟ.ᱡᱽ ᱠᱚ ᱟᱥᱟᱢ ᱫᱚᱠᱷᱚᱞ ᱢᱟᱲᱟᱝ ᱢᱤᱫᱴᱮᱱ ᱯᱷᱩᱨᱜᱟ.ᱞ ᱫᱤᱥᱚᱢ ᱛᱟᱦᱮ ᱠᱟᱱᱟ ৷ 1826 ᱥᱮᱨᱢᱟ ᱨᱮᱱᱟᱜ ᱤᱭᱟᱱᱰᱟᱵᱩ ᱪᱩᱠᱛᱤ ᱛᱟᱭᱚᱢ ᱤᱝᱨᱟ.ᱡᱽ ᱟᱜ ᱭᱚᱵᱚᱞ ᱪᱟᱞᱟᱣ ᱮᱱᱟ ৷ ᱥᱤᱧᱩᱛ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱨᱮ ᱟᱥᱟᱢ ᱨᱮᱱ ᱦᱚᱲ ᱠᱚ ᱦᱚ ᱦᱤ'ᱥ ᱠᱚ ᱦᱟᱛᱟᱣ ᱞᱮᱫᱟ ᱟᱨ ᱥᱤᱧᱩᱛ ᱯᱷᱩᱨᱜᱥ.ᱞ ᱛᱟᱭᱚᱢ ᱟᱥᱟᱢ  ᱢᱤᱫᱴᱮᱱ ᱯᱚᱱᱚᱛ ᱞᱮᱠᱟ ᱛᱮᱠᱚ ᱵᱟᱱᱫᱽᱦᱟᱣ ᱠᱮᱫᱟ ৷ ᱵᱨᱤᱴᱤᱥ ᱥᱟᱥᱚᱱ ᱚᱠᱛᱮ ᱨᱮ ᱟᱥᱟᱢ ᱢᱤᱫᱴᱮᱱ ᱢᱟᱨᱟᱝ ᱯᱚᱱᱚᱛ ᱛᱟᱦᱮ ᱠᱟᱱᱟ, ᱢᱮᱱᱠᱷᱟᱱ ᱯᱷᱩᱨᱜᱟ.ᱞᱱᱛᱟᱱᱚᱢ ᱟᱭᱢᱟ ᱴᱚᱴᱷᱟ ᱟᱭᱢᱟ ᱯᱚᱱᱚᱛ ᱨᱮ ᱠᱚ ᱠᱮᱪᱮᱫ ᱦᱟ.ᱴᱤᱧ ᱠᱮᱫᱟ । ᱟᱥᱟᱢ ᱨᱮᱭᱟᱜ ᱨᱟᱡᱽ ᱜᱟᱲ ᱫᱚ ᱠᱟᱱᱟ ᱫᱤᱥᱯᱩᱨ৷ ᱟᱥᱟᱢ ᱯᱚᱱᱚᱛ ᱫᱚ ᱵᱨᱚᱦᱢᱚᱯᱩᱛᱨᱚ ᱟᱨ ᱵᱚᱨᱟᱠ ᱵᱮᱰᱟ ᱥᱟᱶᱛᱮ ᱠᱟᱨᱵᱤ ᱟᱝᱞᱚᱝ ᱟᱨ ᱩᱛᱛᱚᱨ ᱠᱟᱥᱟᱨ ᱵᱩᱨᱩ ᱴᱚᱴᱷᱟ ᱢᱤᱞᱟ.ᱣ ᱠᱟᱛᱮ ( 78,438 ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ) ᱵᱟᱱᱽᱦᱟᱣ ᱟᱠᱟᱱᱟ ৷ ᱟᱥᱟᱢ ᱟᱨ  ᱥᱟᱨᱮᱡ ᱛᱩᱨᱩᱭ ᱜᱚᱴᱟᱝ ᱯᱚᱱᱚᱛ ᱟᱨᱩᱱᱟᱪᱚᱞ ᱯᱨᱚᱫᱮᱥᱷ, ᱱᱟᱜᱟᱞᱮᱱᱰ, ᱢᱚᱱᱤᱯᱩᱨ , ᱢᱤᱡᱳᱨᱟᱢ, ᱛᱨᱤᱯᱩᱨᱟ ᱟᱨ ᱢᱮᱜᱷᱟᱞᱚᱭ ᱢᱤᱞᱟ.ᱣ ᱠᱟᱛᱮ ''' ᱮᱭᱟᱭ ᱢᱤᱥᱨᱟ ᱫᱤᱥᱚᱢ ''' ᱠᱚ ᱢᱮᱛᱟᱜ ᱠᱟᱱᱟ৷ ᱱᱷᱟᱛᱮ ᱟᱨ ᱢᱤᱫᱴᱥᱝ ᱯᱚᱱᱚᱛ ᱯᱚᱥᱪᱷᱤᱢ ᱵᱚᱝᱜᱚ ᱛᱩᱞᱩᱡ ᱡᱟᱜ- ᱡᱟᱯᱟᱜ ᱟᱠᱟᱱᱟ। ᱟᱥᱟᱢ ᱫᱚ ᱯᱚᱱᱚᱛ ᱵᱷᱩᱴᱟᱱ ᱟᱨ ᱵᱟᱝᱞᱟᱫᱤᱥᱚᱢ ᱨᱮᱱᱟᱜ ᱤᱱᱴᱟᱨ ᱱᱮᱥᱚᱱᱟᱞ ᱛᱩᱞᱩᱡ  ᱥᱤᱢᱟ. ᱨᱮ ᱡᱟᱯᱟᱜ ᱟᱠᱟᱱᱟ৷ ᱠᱟᱡᱤᱨᱚᱝᱟ ᱨᱮᱱ ᱢᱤᱫ ᱥᱩ'ᱰ ᱟᱱ ᱜᱮᱱᱰᱟ , ᱪᱟ ᱥᱟᱞᱟᱢ, ᱞᱩᱢᱟ.ᱝ ᱥᱩᱛᱟ.ᱢ ᱮᱱᱟᱢ ᱛᱮᱭᱟᱜ ᱤᱫᱤ ᱠᱟᱛᱮ ᱟᱥᱟᱢ ᱫᱚ ᱜᱚᱴᱟ ᱫᱷᱟ.ᱨᱛᱤ ᱨᱮ ᱱᱟᱢ ᱰᱟᱠ ᱜᱮᱭᱟ ।

== ᱟᱥᱟᱢ ᱧᱩᱛᱩᱢ ᱚᱢᱚᱱ ==


              ᱟᱥᱟᱢ ᱧᱩᱛᱩᱢ ᱪᱮᱠᱟ ᱛᱮ ᱚᱢᱚᱱ ᱮᱱᱟ ᱱᱚᱣᱟ ᱠᱟᱛᱷᱟ ᱫᱚ   ᱚᱠᱚᱭ ᱵᱷᱟᱜᱤ ᱥᱟ'ᱦᱤᱡ ᱫᱚ ᱵᱟᱠᱚ ᱞᱟ.ᱭ ᱟᱠᱟᱫᱟ৷ ᱢᱟᱲᱟᱝ ᱨᱮ ᱱᱚᱣᱟ ᱡᱟᱭᱜᱟ ᱫᱚ ᱠᱟᱢᱨᱩᱯ ᱟᱨᱯᱨᱟᱜᱽᱡᱚᱛᱤᱥ ᱯᱩᱨ ᱧᱩᱛᱩᱢ ᱛᱮ ᱱᱟᱢ ᱰᱟᱠ ᱛᱟᱦᱮ ᱠᱟᱱᱟ৷ ᱜᱮᱞ ᱯᱮ ᱥᱟᱭᱟᱱᱟᱜ ᱥᱮᱨᱢᱟ ᱠᱚᱨᱮ ᱟᱦᱳᱢ ᱡᱟ.ᱛ ᱱᱚᱣᱟ ᱫᱤᱥᱚᱢ ᱠᱚ ᱡᱤᱛᱠᱟ.ᱨ ᱡᱚᱝᱟᱱ ᱛᱟᱭᱚᱢ ᱟᱥᱟᱢ ᱧᱩᱛᱩᱢ ᱫᱚ ᱞᱟᱲᱪᱟᱲᱚᱜ ᱮᱦᱚᱵ ᱮᱱᱟ৷ ᱟᱦᱳᱢ ᱥᱚᱨᱜᱚ ᱫᱮᱣ ᱠᱚᱣᱟᱜ ᱵᱤᱫᱟ.ᱞ ᱚᱞᱮᱱ ᱱᱟᱜᱟᱢ, ᱥᱟᱶᱦᱮᱫ, ᱪᱟ.ᱨᱤᱫ ᱯᱚᱛᱚᱵ ᱟᱨ ᱵᱚᱭᱥᱱᱚᱵᱽ ᱥᱟᱶᱦᱮᱫ ᱠᱚᱨᱮ ᱟᱥᱟᱢ, ᱟᱥᱚᱢ,ᱚᱥᱚᱢ, ᱟᱦᱚᱢ , ᱟᱦᱩᱢ , ᱟᱦᱳᱢ, ᱚᱦᱚᱢ, ᱚᱠᱷᱚᱢ ᱮᱢᱟᱱ ᱛᱮᱭᱟᱜ ᱟ.ᱲᱟ. ᱠᱚ ᱧᱮᱞᱚᱜ ᱠᱟᱱᱟ৷ᱟᱥᱟᱢ ᱧᱩᱛᱩᱢ ᱚᱢᱚᱱ




             ᱟᱥᱟᱢ ᱧᱩᱛᱩᱢ ᱚᱢᱚᱱᱚᱜ ᱵᱤᱥᱟ.ᱭ ᱛᱮ ᱟᱫᱚᱢ ᱦᱚᱲ ᱠᱚ ᱞᱟ.ᱭᱮᱫᱟ ᱵᱟᱝ ᱢᱟ ᱱᱚᱣᱟ ᱫᱤᱥᱚᱢ ᱵᱩᱨᱩ ᱠᱚᱛᱮ ᱩᱥᱩᱞ ᱪᱚᱯᱚᱫ ᱚᱥᱚᱢᱟᱱ  ᱜᱮᱛᱮ ᱟᱥᱟᱢ ᱧᱩᱛᱭᱢ ᱫᱚ ᱦᱮᱡ ᱮᱱᱟ  ৷ ᱱᱷᱟᱛᱮ ᱟᱨ ᱦᱚ ᱠᱚ ᱞᱟ.ᱭᱟ ᱟ.ᱰᱤ ᱥᱚᱨᱚᱥ ᱥᱤᱨᱡᱚᱱ ᱟᱥᱟᱢ ᱞᱮᱠᱟ ᱫᱚ ᱟᱨ ᱚᱠᱟ ᱨᱮᱜᱮ ᱵᱟᱱᱩᱜ-ᱟ ᱛᱮ ' ' ' ᱚ- ᱥᱚᱢ ' ' ' ᱦᱩᱭᱮᱱᱟ৷ ᱟᱫᱚᱢ ᱟᱫᱚᱢ ᱯᱚᱱᱰᱤᱛ ᱠᱚ ᱞᱟ.ᱭᱟ ᱟᱦᱳᱢ ᱠᱚᱠᱚ ᱥᱟᱥᱚᱱ ᱞᱮᱫ ᱛᱮ ᱱᱚᱣᱟ ᱫᱤᱥᱚᱢ ᱨᱮᱭᱟᱜ ᱧᱩᱛᱩᱢ ᱫᱚ ᱟᱥᱟᱢ ᱦᱩᱭᱮᱱᱟ৷ ᱟᱦᱳᱱ ᱟᱠᱚ ᱛᱮ ᱫᱚ ' ' '  ᱴᱟᱭ ' ' '  ᱠᱚ ᱞᱟ.ᱭᱚᱜᱚᱜ ᱠᱟᱱ ᱛᱟᱦᱮᱱᱟ , ᱢᱮᱱᱠᱷᱟᱱ ᱟᱦᱳᱱ ᱞᱮᱠᱟ ᱛᱮᱜᱮ ᱵᱟ.ᱲᱛᱤ ᱠᱚ ᱱᱟᱢ ᱰᱟᱠ ᱮᱱᱟ ।


=== ᱱᱚᱣᱟ ᱧᱩᱛᱩᱢ ===

         
             ᱟᱥᱟᱢ ᱫᱤᱥᱚᱢ ᱤᱝᱨᱟ.ᱡᱽ ᱠᱚᱣᱟᱜ ᱛᱤ ᱨᱮ ᱥᱮᱱᱮᱱ ᱛᱟᱭᱚᱢ ᱟᱥᱟᱢ ᱥᱮ ᱚᱦᱚᱢ ᱦᱩᱭ ᱮᱱᱟ ᱟᱨ ᱢᱩᱪᱟ.ᱫ ᱨᱮ ᱱᱚᱣᱟ ᱫᱤᱥᱚᱢ ᱨᱮᱭᱟᱜ ᱧᱩᱛᱩᱢ ᱫᱚ  ᱚᱦᱚᱢ ᱟᱨ ᱱᱚᱱᱰᱮᱱ ᱠᱚ ᱵᱟᱥᱤᱱᱫᱟ ᱫᱚ ᱚᱦᱚᱢᱤᱭᱟ ᱢᱮᱱ ᱛᱮᱠᱚ ᱧᱩᱢ ᱮᱱᱟ ৷ ᱤᱝᱨᱟ.ᱡᱽ ᱠᱚ ᱫᱚ ᱚᱦᱚᱢ ᱥᱮ ᱟᱥᱟᱢ ᱫᱚ Assam Iᱠᱚ ᱚᱞ ᱠᱮᱫᱟ ৷ ᱱᱟᱦᱟᱜ ᱚᱦᱚᱢ ᱵᱟᱱᱟᱱ ᱫᱚ ᱤᱝᱨᱟ.ᱡᱤ ᱛᱮ AXOM ᱥᱮ  ASOM ᱢᱮᱱ ᱛᱮ ᱚᱞᱚᱜ ᱠᱟᱱ ᱨᱮᱦᱚ ASSAM ৷
             
== ᱚᱛᱱᱚᱛ ==


              ᱟᱥᱟᱢ ᱨᱮᱭᱟᱜ ᱚᱛ -  ᱦᱟᱥᱟ ᱨᱮᱭᱟᱜ ᱞᱮᱠᱷᱟ ᱡᱚᱠᱷᱟ ᱫᱚ 78,438 ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱠᱟᱱᱟ। ᱱᱚᱣᱟ ᱥᱤᱧᱩᱛ ᱨᱮᱱᱟᱜ ᱛᱟᱞᱟ ᱢᱟᱞᱟ ( ᱞᱟ.ᱴᱩ ᱦᱚ ᱵᱟᱝ ᱠᱟ.ᱴᱤᱡ ᱦᱚ ᱵᱟᱝ ) ᱦᱤᱥᱟ.ᱵᱽ ᱨᱮᱭᱟᱜ ᱯᱚᱱᱯᱛ ᱠᱟᱱᱟ । ᱟᱥᱟᱢ ᱯᱚᱱᱚᱛ ᱫᱚ ᱚᱛᱱᱚᱛ ᱞᱮᱠᱟ ᱛᱮ ᱯᱮᱭᱟ ᱦᱤ'ᱥ ᱨᱮ ᱦᱟ.ᱴᱤᱧ ᱟᱠᱟᱱᱟ । ᱯᱚᱱᱚᱛ ᱨᱮᱭᱟᱜ ᱩᱛᱛᱟ.ᱨ ᱱᱟᱠᱷᱟ ᱫᱚ ᱵᱨᱚᱦᱢᱚ ᱯᱩᱛᱨᱚ ᱵᱮᱰᱟ ᱟᱨ ᱫᱟ.ᱠᱷᱤᱱ ᱱᱟᱠᱷᱟ ᱫᱚ ᱵᱚᱨᱟᱠ ᱵᱮᱰᱟ ᱠᱚ ᱢᱮᱛᱟᱜ ᱠᱟᱱᱟ। ᱱᱚᱣᱟ ᱵᱟᱨᱭᱟ ᱜᱟᱰᱟ ᱠᱤᱱ ᱛᱟᱞᱟ ᱨᱮ ᱛᱟᱦᱟ ᱛᱟᱞᱟ ᱦᱤ'ᱥ ᱨᱮ ᱵᱩᱨᱩ ᱡᱟᱜᱟ ᱢᱮᱱᱟᱜ-ᱟ।


'''ᱵᱨᱚᱦᱢᱚᱯᱩᱛᱨᱚ ᱵᱮᱰᱟ '''


                ᱯᱩᱨᱩᱵᱽ ᱨᱮ ᱛᱤᱱᱤᱥᱩᱠᱤᱛᱟ ᱡᱤᱞᱟ. ᱨᱮᱭᱟᱜ ᱥᱚᱫᱤᱭᱟ ᱢᱚᱦᱩᱠᱢᱟ ᱠᱷᱚᱱ ᱯᱟ.ᱪᱷᱤᱢ ᱨᱮ ᱫᱷᱩᱵᱽᱲᱤ ᱡᱤᱞᱟ. ᱨᱮᱭᱟᱜ ᱫᱷᱩᱵᱽᱟᱤ  ᱢᱚᱦᱩᱠᱢᱟ ᱦᱟ.ᱵᱤᱡ ᱴᱟ.ᱱᱰᱤ ᱦᱟᱥᱟ ᱨᱮ 23  ᱜᱚᱴᱮᱱ ᱡᱤᱞᱟ. ᱢᱮᱱᱟᱜ-ᱟ। ᱱᱚᱣᱟ ᱵᱟᱦᱨᱮ ᱨᱮ ᱟᱨᱦᱚ ᱯᱚᱱᱭᱟ ᱡᱤᱞᱟ. ᱢᱤᱞᱟ.ᱣ ᱠᱟᱛᱮ ᱵᱚᱰᱚᱞᱮᱱᱰ ᱟ.ᱯᱟ.ᱱᱟᱛ ᱡᱤᱞᱟ. ᱮᱱᱟᱜ-ᱟ । ᱱᱚᱣᱟ ᱠᱚᱫᱚ ᱦᱩᱭᱩᱜ ᱠᱟᱱᱟ ᱠᱚᱠᱲᱟᱡᱷᱟᱲ , ᱪᱤᱨᱟᱝ , ᱵᱟᱠᱥᱟ ᱟᱨ ᱩᱫᱟ.ᱞ ᱜᱩᱲᱤ  । ᱱᱚᱣᱟ ᱟ.ᱰᱤ ᱢᱟᱨᱟᱝ ᱴᱟ.ᱱᱰᱤ ᱦᱟᱥᱟ ᱠᱟᱱ ᱜᱮᱭᱟ। ᱯᱩᱨᱩᱵᱽ ᱠᱷᱚᱱ ᱯᱟᱪᱷᱤᱢ ᱦᱟ.ᱵᱤᱡ  720 ᱠᱤᱞᱚᱢᱤᱴᱟᱨ ᱟᱨ ᱩᱛᱛᱟ.ᱨ ᱠᱷᱚᱱ ᱫᱟ.ᱠᱷᱤᱱ ᱦᱟ.ᱵᱤᱡ  80 ᱠᱤᱞᱚᱢᱤᱴᱟᱨ  ᱡᱤᱞᱤᱧ ᱟᱨ ᱚᱥᱟᱨᱟ।


''' ᱵᱚᱨᱟᱠ ᱵᱮᱰᱟ ' ' '


          ᱱᱚᱣᱟ ᱴᱚᱴᱷᱟ ᱫᱚ ᱟᱥᱟᱢ ᱨᱮᱭᱟᱜ ᱫᱟ.ᱠᱷᱩᱱ ᱱᱟᱠᱷᱟ ᱨᱮ ᱢᱮᱱᱟᱜ-ᱟ। ᱵᱚᱨᱟᱠ ᱜᱟᱰᱟ ᱠᱷᱚᱱ ᱜᱮ ᱱᱚᱣᱟ ᱧᱤᱛᱩᱢ ᱫᱚ ᱦᱮᱡ ᱠᱟᱱᱟ। ᱵᱚᱨᱟᱠ ᱵᱮᱰᱟ  ᱨᱮ ᱯᱮᱭᱟ ᱡᱤᱞᱟ.  ᱢᱮᱱᱟᱜ-ᱟ ᱡᱮᱞᱮᱠᱟ - ᱠᱟᱥᱟᱨ, ᱠᱚᱨᱤᱢ ᱜᱚᱧᱡᱚ ᱟᱨ ᱦᱟᱭᱞᱟ ᱠᱟᱱᱫᱤ । ᱥᱤᱞᱪᱚᱨ ᱫᱚ ᱦᱩᱭᱩᱜ ᱠᱟᱱᱟ ᱵᱚᱨᱟᱠ ᱵᱮᱰᱟ ᱫᱚᱵᱟ.ᱴᱤᱭᱟ. ᱱᱟᱝᱜᱨᱟᱦᱟ। ᱵᱚᱨᱟᱠ ᱵᱮᱰᱟ ᱨᱮᱫᱚ ᱵᱟᱝᱞᱟ ᱯᱟ.ᱨᱥᱤ ᱞᱟᱲᱪᱟᱲᱚᱜ ᱠᱟᱱᱟ ।

== ᱫᱤᱥᱣᱟ. ᱜᱟᱛᱷᱟᱣ ==

       
           2011 ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱟᱥᱟᱢ ᱨᱮᱭᱟᱜ 3,11,69,211 ᱡᱚᱱᱟ ᱠᱟᱱᱟ । ᱱᱚᱣᱟ ᱫᱚ ᱵᱷᱟᱨᱚᱛ ᱨᱮᱭᱟᱜ  ᱢᱩᱴ ᱦᱚᱲ ᱞᱮᱠᱷᱟ ᱨᱮ 2.58 ᱦᱤ'ᱥ ᱠᱟᱱᱟ। ᱦᱮᱨᱮᱞ ᱟᱨ ᱢᱟᱡᱤᱣ ᱨᱮᱭᱟᱜ ᱦᱟᱨ ᱫᱚ 1000 : 954 ( ᱢᱤᱫ ᱦᱟᱡᱟᱨ ᱦᱮᱨᱮᱞ ᱢᱩᱫᱽ ᱨᱮ 954 ᱜᱚᱴᱟᱝ ᱢᱟᱡᱤᱣ ) ᱠᱟᱱᱟ। ᱯᱟᱨᱚᱢ ᱮᱱ ᱫᱚᱥᱚᱠ ᱨᱮ ᱟᱥᱟᱢ ᱨᱮᱭᱟᱜ ᱞᱮᱠᱷᱟ ᱵᱟ.ᱲᱛᱤᱜ ᱦᱟᱨ ᱫᱚ 16.93% ᱠᱟᱱᱟ । ᱥᱮᱪᱮᱫ ᱨᱮᱱᱟᱜ ᱦᱟᱨ ᱫᱚ 73.18% ᱠᱟᱱᱟ ।

 ᱟᱥᱟᱢ ᱨᱮᱱ ᱡᱟ.ᱛ ᱠᱚ ᱵᱷᱤᱛᱨᱤ ᱨᱮ ᱟᱦᱳᱢ, ᱵᱚᱰᱚ, , ᱥᱚᱱᱣᱟᱞ ᱠᱟᱥᱟᱨᱤ, , ᱪᱩᱛᱤᱭᱟ, ᱠᱚᱪ ᱨᱟᱡᱽ ᱵᱚᱝᱥᱤ, ᱢᱤᱥᱤᱝ, ᱰᱤᱢᱟᱥᱟ, ᱠᱟᱨᱵᱤ, ᱢᱚᱨᱟᱱ, ᱢᱚᱴᱚᱠ, ᱥᱟᱱᱛᱟᱞ ᱛᱤᱣᱟ ᱮᱢᱟᱱ।
