ᱟᱫᱤᱛᱭᱚ ᱢᱤᱛᱨᱚ "ᱥᱟᱱᱛᱟᱲᱤ" 

ᱥᱟᱱᱛᱟᱲᱤ ᱥᱟᱶᱦᱮᱫ ᱵᱟᱹᱠᱷᱩᱞ ᱨᱤᱱᱤᱡ ᱧᱩᱛᱩᱢᱟᱱ ᱚᱱᱚᱞᱤᱭᱟᱹ ᱟᱫᱤᱛᱭᱚ ᱢᱤᱛᱨᱚ ᱥᱟᱱᱛᱟᱲᱤᱭᱟᱜ ᱥᱟᱹᱨᱤ ᱧᱩᱛᱩᱢ ᱫᱚ ᱢᱚᱜᱚᱱ ᱦᱮᱸᱵᱽᱨᱚᱢ ᱾ ᱘ ᱢᱮ ᱑᱙᱒᱕ ᱥᱟᱞᱮᱨᱮ ᱟᱹᱛᱩ ᱯᱤᱸᱰᱟᱹᱨᱦᱟᱴ, ᱡᱤᱞᱞᱟ ᱜᱳᱰ-ᱰᱟ, ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱟᱡ ᱵᱟᱵᱟᱣᱟᱜ ᱧᱩᱛᱩᱢ ᱫᱚ ᱠᱷᱟᱹᱯᱩ ᱦᱮᱸᱵᱽᱨᱚᱢ ᱟᱨ ᱮᱸᱜᱟᱛ ᱟᱜ ᱧᱩᱛᱩᱢ ᱫᱚ ᱠᱟᱸᱫᱚᱱᱤ ᱦᱮᱸᱵᱽᱨᱚᱢ ᱛᱟᱦᱮᱸ ᱠᱟᱱᱟ ᱾

==ᱚᱞᱚᱜ ᱯᱟᱲᱦᱟᱣ==
ᱮᱛᱚᱦᱚᱵ ᱥᱮᱪᱮᱫ ᱫᱚ ᱫᱮᱣᱫᱟᱬ ᱩᱱᱩᱥᱩᱞ ᱟᱥᱲᱟ ᱨᱮᱭ ᱮᱛᱚᱦᱚᱵ ᱞᱮᱫᱼᱟ ᱾ ᱟᱨ ᱪᱮᱛᱟᱱ ᱥᱮᱪᱮᱫ ᱫᱚ ᱜᱩᱨᱩᱠᱩᱞ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱚᱡᱚᱫᱷᱭᱟ (ᱩᱛᱚᱨ ᱯᱨᱚᱫᱮᱥ) ᱠᱷᱚᱱ ᱥᱟᱸᱥᱠᱨᱤᱴ ᱟᱨ ᱦᱤᱱᱫᱤ ᱛᱮ ᱥᱮᱪᱮᱫ ᱮ ᱟᱢᱮᱴ ᱞᱮᱫᱼᱟ ᱾ ᱤᱱᱟᱹ ᱚᱠᱛᱚ ᱨᱮᱜᱮ ᱟᱨᱡᱚ ᱥᱚᱢᱟᱡᱽ ᱨᱤᱱ ᱟ.ᱭᱩᱨᱤᱭᱟ. ᱑᱐᱘ ᱥᱣᱟᱢᱤ ᱥᱤᱵᱟᱱᱚᱱᱫᱚ ᱛᱤᱨᱛᱷᱚᱯᱤᱛᱨᱟ.ᱦᱟᱴ ᱫᱮᱣᱫᱟᱬ ᱥᱟᱸᱜᱷᱟᱨ ᱮ ᱦᱮᱡ ᱞᱮᱱᱟ ᱾ ᱥᱨᱤ ᱥᱣᱟᱢᱤ ᱡᱤᱭᱟᱜ ᱢᱮᱱᱛᱮ ᱢᱚᱜᱚᱱ ᱦᱮᱸᱵᱽᱨᱚᱢ ᱫᱚ ᱟᱡ ᱨᱤᱱ ᱯᱩᱱᱭᱟ. ᱢᱚᱬᱮ ᱜᱚᱴᱟᱝ ᱜᱟᱛᱮ ᱠᱚ ᱥᱟᱶᱛᱮ ᱟᱡᱚᱫᱷᱭᱟ ᱛᱮᱭ ᱥᱮᱱ ᱮᱱᱟ ᱾ ᱵᱤᱨᱫᱟ.ᱯ ᱥᱚᱸᱥᱠᱟᱨ ᱨᱮᱭᱟᱜ ᱟ.ᱠᱤᱞ ᱦᱟ.ᱨ ᱡᱚᱝ ᱮ ᱫᱷᱩᱨᱟ.ᱣ ᱮᱱᱟ ᱾ ᱠᱟᱛᱷᱟᱡ ᱚᱸᱰᱮ ᱜᱮ ᱩᱱᱤᱭᱟᱜ ᱧᱩᱛᱩᱢ ᱫᱚ ᱢᱚᱜᱚᱱ ᱦᱮᱸᱵᱽᱨᱚᱢ ᱠᱷᱚᱱ ᱟᱫᱤᱛᱭᱚ ᱢᱤᱛᱨᱚ ᱛᱮᱠᱚ ᱵᱚᱫᱚᱞ ᱠᱮᱫ ᱛᱟᱭᱟ ᱾

==ᱠᱟᱢᱠᱟᱡᱽ==
ᱚᱡᱳᱫ-ᱫᱷᱟ ᱠᱷᱚᱱ ᱥᱟᱸᱥᱠᱨᱤᱴ ᱟᱨ ᱦᱤᱸᱫᱤ ᱛᱮ ᱟ.ᱠᱤᱞ ᱦᱟ.ᱨ ᱥᱟ.ᱛ ᱠᱟᱛᱮ ᱚᱲᱟᱜ ᱛᱮ ᱦᱮᱡ ᱨᱩᱣᱟ.ᱲ ᱠᱟᱛᱮ ᱡᱤᱭᱚᱱ ᱠᱷᱟᱸᱰᱟᱣ ᱞᱟ.ᱜᱤᱫ ᱱᱟᱥᱮ ᱫᱤᱱ ᱫᱚ ᱨᱚᱜᱷᱩᱱᱟᱛᱷᱯᱩᱨ ᱟᱥᱲᱟ (ᱜᱳᱰ-ᱰᱟ) ᱨᱮ ᱢᱟᱪᱮᱛ ᱞᱮᱠᱟᱭ ᱠᱟ.ᱢᱤ ᱞᱮᱜ-ᱟ ᱾ ᱤᱱᱟ. ᱛᱟᱭᱚᱢ ᱥᱟᱱᱛᱟᱲ ᱯᱟᱦᱟᱰᱤᱭᱟ. ᱥᱮᱵᱟ ᱢᱚᱱᱰᱚᱲ , ᱫᱮᱣᱜᱷᱚᱨ ᱟᱨ ᱟ.ᱫᱤᱢ ᱡᱟ.ᱛᱤ ᱥᱮᱵᱟ ᱥᱚᱝᱜᱷᱚ ᱨᱮᱭᱟᱜ ᱥᱚᱸᱥᱛᱷᱟ ᱠᱚᱨᱮ ᱦᱚᱸ ᱱᱟᱥᱮ ᱫᱤᱱ ᱫᱚᱭ ᱠᱟ.ᱢᱤ ᱞᱮᱜ-ᱟ ᱾ ᱤᱱᱟ. ᱛᱟᱭᱚᱢ ᱢᱩᱪᱟ.ᱫ ᱩᱛᱟ.ᱨ ᱫᱚ ᱥᱮᱨᱢᱟ ᱟᱲᱟᱝ ᱨᱟ.ᱧᱪᱤ ᱥᱴᱩᱰᱤᱭᱳ ᱨᱮ ᱜᱨᱟᱢᱤᱱ ᱚᱯᱷᱤᱥ ᱨᱮ ᱩᱫᱽᱜᱷᱚᱥᱚᱠ ᱞᱮᱠᱟᱛᱮᱭ ᱠᱟ.ᱢᱤ ᱞᱮᱜ-ᱟ ᱾

==ᱚᱞ-ᱵᱮᱞ==
ᱟᱫᱤᱛ-ᱛᱚ ᱢᱤᱛᱨᱚ ᱥᱟᱱᱛᱟᱲᱤᱭᱟᱜ ᱯᱟ.ᱦᱤᱞ ᱚᱱᱚᱬᱦᱮ ᱫᱚ '''ᱛᱚᱯᱟᱜ ᱡᱤᱣᱤ''' , ᱱᱚᱶᱟ ᱫᱚ ᱙ ᱮᱯᱨᱤᱞ ᱑᱙᱔᱘ ᱥᱟᱞᱮᱨᱮ ᱵᱤᱦᱟᱨ ᱥᱚᱨᱠᱟᱨᱟᱜ ᱪᱟᱸᱫᱚᱠᱤᱭᱟ. ᱯᱟᱛᱷᱟᱢ '''ᱦᱚᱲ ᱥᱚᱢᱵᱟᱫᱽ''' ᱨᱮ ᱪᱷᱟᱯᱟ ᱥᱚᱫᱚᱨ ᱞᱮᱱᱟ ᱾ ᱤᱱᱟ. ᱛᱟᱭᱚᱢ ᱛᱮᱜᱮ ᱥᱟᱶᱦᱮᱫ ᱵᱟᱜᱟᱱ ᱨᱮ ᱟᱫᱤᱛ-ᱛᱚ ᱢᱤᱛᱨᱚ ᱫᱚ ᱥᱟᱱᱛᱟᱲᱤ ᱢᱮᱱᱛᱮᱭ ᱵᱟᱰᱟᱭ ᱚᱪᱚ ᱮᱱᱟ ᱾ '''ᱛᱚᱯᱟᱜ ᱡᱤᱣᱤ''' ᱚᱱᱚᱬᱦᱮ ᱛᱟᱭ ᱪᱷᱟᱯᱟ ᱥᱚᱫᱚᱨ ᱮᱱ ᱛᱟᱭ ᱛᱟᱭᱚᱢ ᱟᱡᱟᱜ ᱢᱚᱱᱮ ᱫᱚ ᱥᱟᱱᱛᱟᱲᱤ ᱥᱟᱶᱦᱮᱫ ᱚᱞ-ᱛᱚᱞ ᱨᱮ ᱟᱨ ᱦᱚᱸ ᱜᱟ.ᱰᱭᱟ.ᱣ ᱮᱱ ᱛᱟᱭᱟ ᱾ ᱟᱨ ᱧᱮᱞ-ᱧᱮᱞ ᱛᱮᱜᱮ ᱵᱟᱝ ᱦᱤᱥᱟ.ᱵᱽ ᱚᱱᱚᱬᱦᱮ, ᱠᱟ.ᱦᱱᱤ ᱠᱚᱞ ᱚᱞ-ᱛᱚᱞ ᱠᱮᱜ-ᱟ ᱾ ᱥᱟᱱᱛᱟᱲᱤ ᱥᱟᱶ-ᱥᱟᱶᱛᱮ ᱦᱤᱱᱫᱤ ᱨᱮᱦᱚᱸ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ. ᱢᱮᱱᱛᱮᱭ ᱧᱩᱢ ᱦᱟᱞᱟᱝ ᱮᱱᱟ ᱾ ᱦᱤᱱᱫᱤ ᱛᱮᱦᱚᱸ ᱟᱭᱢᱟ ᱚᱱᱚᱬᱦᱮ, ᱠᱟ.ᱦᱱᱤ ᱠᱚᱭ ᱚᱞ-ᱛᱚᱞ ᱟᱠᱟᱜ-ᱟ ᱾ 

==ᱯᱚᱛᱚᱵ ᱯᱩᱛᱷᱤ==
ᱟᱫᱤᱛ-ᱛᱚ ᱢᱤᱛᱨᱚ ᱥᱟᱱᱛᱟᱲᱤᱭᱜ ᱯᱚᱛᱚᱵ ᱯᱩᱛᱷᱤ ᱠᱚᱫᱚ ᱦᱩᱭᱩᱜ ᱠᱟᱱᱟ, ᱑. ᱜᱚᱥᱚ ᱵᱟᱦᱟ, ᱒. ᱥᱟᱜᱟᱫ ᱥᱤᱠᱤᱲ ᱓. ᱢᱟᱱᱚᱛᱟᱱ ᱴᱷᱚᱠᱚᱨ ᱯᱟᱲᱟ, ᱔. ᱨᱳᱦᱚᱛᱟᱥ ᱨᱟᱱᱤ, ᱕. ᱢᱟᱨᱟᱝ ᱢᱟᱱᱣᱟ, ᱖. ᱧᱩᱛ ᱟᱨ ᱢᱟᱨᱥᱟᱞ, ᱗. ᱱᱟᱦᱟᱜ ᱚᱱᱚᱬᱦᱮ ᱠᱚ, ᱘. ᱱᱟᱦᱟᱜ ᱠᱟ.ᱦᱱᱤ ᱠᱚ ᱾

ᱦᱤᱱᱫᱤ ᱛᱮᱭᱟᱜ ᱯᱩᱛᱷᱤ ᱠᱚᱫᱚ ᱦᱩᱭᱩᱜ ᱠᱟᱱ ᱛᱟᱭᱟ, ᱙. ᱡᱚᱝᱜᱚᱞ ᱠᱤ ᱡᱳᱛᱤ (ᱛᱩᱢᱟ.ᱞ ᱚᱱᱚᱬᱦᱮ), ᱑᱐. ᱥᱚᱵᱨᱤ (ᱠᱷᱚᱱᱰᱚ ᱠᱟᱵᱭᱚ), ᱑᱑. ᱵᱳᱫ-ᱫᱷᱚᱢ ᱜᱚᱪ-ᱪᱷᱟᱢᱤ (ᱠᱷᱚᱱᱰᱚ ᱠᱟᱵᱭᱚ) ᱾

ᱟᱫᱤᱛ-ᱛᱚ ᱢᱤᱛᱨᱚ ᱥᱟᱱᱛᱟᱲᱤ ᱫᱚ ᱱᱟᱦᱟᱜ ᱥᱟᱶᱦᱮᱫᱤᱭᱟ. ᱵᱟ.ᱠᱷᱩᱞ ᱨᱮ ᱢᱤᱫ ᱠᱷᱟᱢ ᱠᱷᱩᱱᱴᱤ ᱜᱮ ᱾ ᱮᱴᱟᱜ ᱥᱟᱶᱦᱮᱫᱤᱭᱟ. ᱠᱚ ᱛᱟᱞᱟᱨᱮ ᱯᱟᱱᱛᱮ ᱛᱟᱞᱟᱜ ᱦᱚᱲ ᱠᱟᱱ ᱜᱮᱭᱟᱭ ᱾ ᱟᱡᱟᱜ ᱟᱸᱥ ᱛᱟᱦᱮᱸ ᱠᱟᱱᱟ, ᱫᱤᱥᱚᱢ ᱦᱚᱲ ᱠᱚ ᱟᱡᱟᱜ ᱚᱞ-ᱵᱮᱞ ᱛᱮᱭ ᱩᱫᱽᱜᱟ.ᱣ ᱠᱚᱣᱟ ᱾ 

==ᱢᱩᱪᱟ.ᱫ ᱡᱤᱭᱚᱱ==
ᱟᱫᱤᱛ-ᱛᱚ ᱢᱤᱛᱨᱚ ᱥᱟᱱᱛᱟᱲᱤ ᱫᱚ ᱩᱱ ᱚᱠᱛᱚ ᱨᱤᱱᱤᱡ ᱟ.ᱰᱤ ᱜᱮ ᱰᱟᱸᱴᱢᱚᱸᱴ ᱥᱟᱶᱦᱮᱫᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱥᱟᱱᱛᱟᱲᱤ, ᱦᱤᱱᱫᱤ ᱨᱤᱱᱤᱡ ᱜᱟ.ᱠᱷᱩᱞ ᱚᱱᱚᱞᱤᱭᱟ. ᱥᱟᱶᱦᱮᱫᱤᱭᱟ. ᱥᱟᱶ-ᱥᱟᱶᱛᱮ ᱩᱨᱟ.ᱝ, ᱢᱩᱱᱰᱟ.ᱨᱤ, ᱦᱳ, ᱠᱷᱟᱰᱭᱟ, ᱱᱟᱜᱽᱯᱩᱨᱤ, ᱯᱚᱧᱪᱚ ᱯᱚᱨᱜᱚᱱᱤᱭᱟ. ᱯᱟ.ᱨᱥᱤ ᱵᱟᱰᱟᱭᱤᱡ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ 

ᱫᱮᱣᱜᱷᱚᱨ ᱠᱷᱚᱱ ᱩᱪᱷᱟ.ᱱᱚᱜ ᱠᱟᱱ ᱛᱟᱦᱮᱸᱱ '''ᱯᱨᱚᱠᱟᱥ''' ᱦᱤᱱᱫᱤ ᱦᱟᱯᱛᱟᱠᱤᱭᱟ. ᱯᱟᱛᱷᱟᱢ '''ᱜᱨᱟᱢ ᱱᱤᱨᱢᱟᱬ''' ᱟᱨ '''ᱟ.ᱫᱤᱵᱟ.ᱥᱤ''' , ᱨᱟ.ᱧᱪᱤ ᱠᱷᱚᱱ ᱩᱪᱷᱟ.ᱱᱚᱜ ᱠᱟᱱ ᱛᱟᱦᱮᱸᱱ ᱵᱤᱦᱟᱨ ᱥᱚᱨᱠᱟᱨᱟᱜ ᱦᱤᱱᱫᱤ ᱯᱟᱛᱷᱟᱢ ᱨᱤᱱᱤᱡ ᱥᱟᱯᱲᱮᱛ ᱦᱚᱸ ᱢᱤᱫ ᱚᱠᱛᱚ ᱫᱚᱭ ᱛᱟᱦᱮᱸ ᱠᱟᱱᱟ ᱾ 

ᱟᱫᱤᱛ-ᱛᱚ ᱢᱤᱛᱨᱚ ᱫᱚ ᱨᱟ.ᱧᱪᱤ ᱨᱮᱭ ᱠᱟ.ᱢᱤ ᱠᱟᱱ ᱚᱠᱛᱚ ᱨᱮᱜᱮ ᱚᱸᱰᱮᱱᱟᱜ ᱤᱸᱫᱽᱨᱚᱯᱩᱨᱤ ᱤᱞᱟᱠᱟ ᱨᱮ ᱵᱟ.ᱠᱷᱩᱞ ᱫᱚᱭ ᱵᱮᱱᱟᱣ ᱟᱠᱟᱫ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱚᱠᱛᱚ ᱠᱚᱨᱮ ᱫᱚ ᱡᱟᱱᱟᱢ ᱴᱷᱟᱶ ᱯᱤᱸᱰᱟ.ᱨᱦᱟᱴ ᱨᱮᱜᱮ ᱮᱠᱟᱥᱤᱸᱜᱟ. ᱠᱟᱛᱮ ᱫᱚᱭ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱫ ᱾ ᱩᱱᱤ ᱫᱚ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱫᱤᱱ ᱠᱚᱨᱮ ᱫᱚ ᱟ.ᱰᱤ ᱦᱟᱨᱠᱮᱛ ᱛᱮ ᱡᱤᱭᱚᱱ ᱮ ᱠᱷᱟᱸᱰᱟᱣ ᱮᱫ ᱛᱟᱦᱮᱸᱫ ᱾ ᱚᱠᱚᱭ ᱦᱚᱸ ᱩᱱᱤᱭᱟᱜ ᱠᱷᱚᱡᱽ ᱠᱷᱚᱵᱚᱨ ᱜᱮ ᱵᱟᱠᱚ ᱫᱚᱦᱚ ᱞᱮᱫ ᱛᱟᱭᱟ ᱾ ᱛᱤᱱᱨᱮ ᱡᱤᱭᱚᱱ ᱨᱤᱱᱤᱡ ᱵᱮᱲᱟᱭ ᱦᱟᱺᱥᱩᱨᱚᱜ ᱞᱟ.ᱜᱤᱫᱚᱜ ᱠᱟᱱ ᱛᱟᱦᱮᱸᱱ ᱩᱱ ᱚᱠᱛᱚ ᱡᱷᱟᱨᱠᱷᱚᱸᱰ ᱵᱤᱫᱷᱟᱱ ᱥᱚᱵᱷᱟ ᱨᱤᱱᱤᱡ ᱚᱫᱷᱭᱚᱠᱷᱭᱚ ᱤᱱᱫᱚᱨ ᱥᱤᱝ ᱱᱟᱢᱫᱷᱟᱨᱤᱭ ᱦᱤᱨᱤ ᱞᱮᱫᱮᱭᱟ ᱾ ᱩᱱ ᱫᱚ ᱟᱡᱟᱜ ᱚᱠᱛᱚ ᱟ.ᱰᱤ ᱜᱮ ᱵᱤᱞᱚᱢ ᱦᱩᱭ ᱟᱠᱟᱱ ᱛᱟᱦᱮᱸᱱ ᱾ ᱱᱚᱝᱠᱟ ᱛᱮ ᱟᱫᱤᱛ-ᱛᱚ ᱢᱤᱛᱨᱚᱣᱟᱜ ᱡᱤᱣᱤᱵᱟ.ᱛᱤ ᱫᱚ ᱟᱵᱚ ᱛᱟᱞᱟ ᱠᱷᱚᱱ ᱡᱟᱭᱡᱩᱜᱽ ᱞᱟ.ᱜᱤᱫ ᱤᱬᱤᱡ ᱥᱟ.ᱨᱤ ᱮᱱᱟ ᱾

==ᱥᱟᱹᱠᱷᱭᱟᱹᱛ==

http://www.allindiaaseca.org/books/aditya-mitra.html
    

[[Category:!Main category]]
