[[File:Tea leaves steeping in a zhong čaj 05.jpg|thumb|Tea leaves steeping in a zhong čaj 05]]ᱪᱟ (en: Tea) ᱫᱚ ᱦᱩᱭᱩᱜ ᱠᱟᱱᱟ ᱞᱚᱞᱚ ᱫᱟᱜ ᱨᱮ ᱪᱟ ᱥᱟᱠᱟᱢ ᱦᱮᱰᱮᱡ ᱥᱮ ᱪᱟᱰᱚ ᱠᱟᱛᱮ ᱛᱮᱭᱟᱨᱠᱟᱱ ᱥᱚᱸᱫᱷᱦᱟᱲᱜᱮ ᱧᱩᱭᱟᱜ ᱞᱚᱞᱚ ᱫᱟᱜ᱾ ᱪᱟ ᱫᱟᱨᱮ ᱨᱮᱱᱟᱜ ᱥᱟᱠᱟᱢ ᱦᱚᱫ ᱠᱟᱛᱮ ᱛᱟᱨᱯᱚᱨ ᱢᱮᱥᱤᱱ ᱛᱮ ᱪᱟ ᱠᱳ ᱛᱮᱭᱟᱨᱟ᱾
ᱤᱝᱨᱮᱡᱤᱛᱮ ᱪᱟ ᱫᱚ ᱠᱚ ᱢᱮᱛᱟᱜ-ᱟ ᱴᱤ᱾ ᱜᱨᱤᱠ ᱫᱤᱵᱤ ᱛᱷᱤᱭᱟᱨ ᱧᱤᱛᱩᱢᱛᱮ ᱴᱤ ᱦᱩᱭ ᱟᱠᱟᱱᱟ᱾ ᱛᱚᱵᱮ ᱪᱤᱱ ᱨᱮ ᱴᱤ ᱵᱟᱝᱠᱟᱛᱮ ᱪᱤ ᱠᱳ ᱯᱩᱥᱴᱟᱹᱣ ᱮᱛ ᱛᱟᱸᱦᱮᱱᱟ᱾ ᱩᱱ ᱠᱷᱚᱱ ᱜᱮ ᱪᱟ ᱠᱳ ᱢᱮᱱ ᱟᱹᱜᱩᱭᱫᱟ᱾
ᱫᱟᱜ ᱛᱟᱭᱚᱢ ᱪᱟ ᱜᱮ ᱫᱷᱟᱹᱨᱛᱤᱨᱮ ᱡᱟᱹᱥᱛᱤᱠᱩ ᱧᱩᱭᱟ᱾<ref>[https://en.m.wikipedia.org/wiki/Alan_Macfarlane Alan Macfarlane]; Iris Macfarlane (2004). The Empire of Tea. The Overlook Press. p. 32. [https://en.m.wikipedia.org/wiki/International_Standard_Book_Number ISBN] [https://en.m.wikipedia.org/wiki/Special:BookSources/1-58567-493-1 1-58567-493-1].</ref> ᱛᱮᱭᱟᱨ ᱞᱮᱠᱟᱛᱮ ᱪᱟ ᱫᱚ ᱢᱚᱸᱲᱮ ᱜᱚᱴᱟᱝ ᱞᱮᱠᱟᱛᱮᱠᱚ ᱵᱷᱟᱜ ᱟᱠᱟᱫᱟ᱾ ᱦᱮᱸᱫᱮ ᱪᱟ, ᱦᱟᱹᱨᱤᱭᱟᱹᱲ ᱪᱟ, ᱤᱥᱴᱚᱠ ᱪᱟ, ᱳᱞᱳᱝ ᱪᱟ ᱟᱨ ᱯᱮᱨᱜᱩᱭᱮ ᱪᱟ᱾ ᱚᱱᱟ ᱵᱟᱫᱽ ᱠᱛᱮᱦᱚᱸ ᱥᱟᱫᱟ ᱪᱟ, ᱦᱳᱞᱩᱫ ᱪᱟ ᱦᱚᱸᱠᱚ ᱢᱮᱱᱜᱮᱭᱟ᱾ 

== ᱱᱟᱜᱟᱢ ==
ᱪᱟ ᱫᱚ ᱦᱩᱭᱩᱜ ᱠᱟᱱᱟ ᱵᱩᱨᱩ ᱥᱮ ᱩᱥᱩᱞ ᱦᱟᱥᱟ ᱨᱮᱱᱟᱜ ᱟᱵᱟᱫᱽ᱾ ᱪᱤᱱ ᱫᱤᱥᱟᱹᱢᱜᱮ ᱪᱟ ᱟᱵᱫᱽ ᱨᱮᱱᱟᱜ ᱡᱟᱱᱟᱢ ᱦᱟᱥᱟ ᱠᱟᱱᱟ᱾ ᱱᱮᱛᱟᱨ ᱫᱚ ᱫᱷᱟᱹᱨᱛᱤᱨᱮ ᱪᱟ ᱡᱚᱛᱚᱠᱷᱚᱡ ᱡᱟᱹᱥᱛᱤ ᱧᱩᱣᱟᱜ ᱢᱮᱱᱛᱮᱠᱚ ᱞᱮᱠᱷᱟᱭᱟ᱾ ᱑᱖᱕᱐ ᱥᱮᱨᱢᱟ ᱠᱷᱚᱱ ᱪᱤᱱᱨᱮ ᱟᱹᱠᱷᱨᱤᱧ ᱞᱟᱹᱜᱤᱛ ᱪᱟ ᱟᱵᱟᱫᱽ ᱮᱦᱚᱵᱞᱮᱱᱟ᱾ ᱟᱨ ᱜᱚᱴᱟ ᱵᱷᱟᱨᱚᱛ ᱵᱚᱨᱥᱚᱨᱮ ᱑᱘᱑᱘ ᱥᱮᱨᱢᱟ ᱠᱷᱚᱱ ᱪᱟ ᱟᱵᱫᱽ ᱮᱦᱚᱵᱞᱮᱱᱟ᱾ ᱵᱟᱝᱞᱟᱫᱮᱥᱨᱮ ᱑᱘᱕᱗ ᱥᱮᱨᱢᱟ ᱠᱷᱚᱱ ᱥᱤᱞᱮᱴ ᱨᱮ ᱪᱟ ᱟᱵᱟᱫᱽ ᱮᱦᱚᱵ ᱞᱮᱱᱟ᱾ 

== ᱪᱟ ᱟᱵᱟᱫᱽ ==
ᱪᱟ ᱟᱵᱟᱫᱽ ᱞᱟᱹᱜᱤᱛ ᱵᱩᱨᱩ ᱥᱮ ᱩᱥᱩᱞ ᱡᱟᱭᱜᱟᱜᱮ ᱵᱮᱥᱟ᱾ ᱪᱟ ᱪᱟᱨᱟ ᱮᱴᱟᱜ ᱡᱟᱜᱟᱨᱮ ᱮᱨ ᱠᱟᱛᱮ ᱚᱸᱰᱮ ᱠᱷᱚᱱ ᱵᱩᱨᱩ ᱥᱮ ᱩᱥᱩᱞ ᱡᱟᱜᱟᱨᱮ ᱥᱟᱯᱷᱟ ᱠᱟᱛᱮ ᱪᱟᱨᱟ ᱫᱟᱨᱮᱠᱩ ᱨᱚᱦᱚᱭᱟ᱾ ᱵᱟᱨ ᱛᱤ ᱯᱷᱟᱸᱠ ᱯᱷᱟᱸᱠ ᱪᱟᱨᱟ ᱫᱟᱨᱮᱠᱩ ᱨᱚᱦᱚᱭᱟ᱾ ᱚᱱᱟ ᱛᱟᱭᱚᱢ ᱥᱟᱨ ᱫᱟᱜ ᱠᱩ ᱞᱟᱜᱟᱣᱟ᱾ ᱵᱟᱨ ᱯᱮ ᱥᱮᱨᱢᱟ ᱡᱚᱛᱚ ᱞᱮᱠᱷᱟᱡ ᱪᱟ ᱫᱟᱨᱮ ᱞᱟᱹᱴᱩ ᱞᱮᱱ ᱠᱷᱟᱱ ᱪᱟ ᱥᱟᱠᱟᱢ ᱦᱚᱫᱽ ᱜᱟᱱᱚᱜ-ᱟ᱾ ᱢᱤᱫᱴᱮᱱ ᱪᱟ ᱫᱟᱨᱮ ᱠᱷᱚᱱ ᱓᱐ - ᱔᱐ ᱥᱮᱨᱢᱟ ᱫᱷᱟᱹᱵᱤᱡ ᱪᱟ ᱥᱟᱠᱟᱢ ᱥᱤᱫᱽ ᱜᱟᱱᱚᱜ-ᱟ᱾ ᱚᱱᱟ ᱛᱟᱭᱚᱢ ᱫᱚᱲᱦᱟᱛᱮ ᱱᱟᱣᱟ ᱪᱟ ᱫᱟᱨᱮ ᱨᱚᱦᱟᱭ ᱦᱩᱭᱩᱜ-ᱟ᱾

== ᱪᱟ ᱨᱮᱱᱟᱜ ᱨᱚᱠᱚᱢ ᱥᱚᱠᱚᱢ ==
ᱟᱥᱟᱢ ᱟᱨ ᱪᱤᱱ ᱱᱤᱭᱟᱹᱠᱤᱱ ᱵᱟᱨ ᱨᱚᱠᱚᱢ ᱪᱟ ᱫᱟᱨᱮᱜᱮ ᱫᱷᱟᱹᱨᱛᱤᱨᱮ ᱧᱮᱞᱚᱜ-ᱟ᱾ ᱟᱥᱟᱢ ᱞᱮᱠᱟᱱᱟᱜ ᱪᱟ ᱫᱟᱨᱮ ᱫᱚ ᱵᱷᱟᱨᱚᱛ ᱟᱨ ᱥᱨᱤᱞᱚᱝᱠᱟ ᱨᱮᱜᱮ ᱡᱟᱹᱥᱛᱤᱠᱩ ᱟᱵᱟᱫᱟ᱾ ᱱᱚᱝᱠᱟᱱ ᱪᱟ ᱫᱟᱨᱮ ᱫᱚ ᱞᱟᱹᱴᱩ ᱟᱨ ᱟᱭᱢᱟ ᱥᱟᱠᱟᱢᱛᱮ ᱯᱮᱨᱮᱡᱠᱳᱜ-ᱟ᱾ ᱚᱱᱟᱛᱮ ᱟᱹᱠᱷᱨᱤᱧ ᱵᱟᱠᱷᱨᱟ ᱱᱚᱝᱠᱟᱱ ᱪᱟ ᱫᱟᱨᱮᱜᱮ ᱵᱷᱟᱜᱮᱭᱟ᱾ ᱟᱫᱚ ᱪᱟ ᱥᱟᱠᱟᱢ ᱥᱤᱫᱽ ᱥᱩᱵᱤᱫᱷᱟ ᱞᱟᱹᱜᱤᱛ ᱫᱟᱨᱮ ᱫᱚ ᱵᱟᱹᱠᱩ ᱞᱟᱹᱴᱩ ᱚᱪᱚᱭᱟ᱾ 
ᱟᱨ ᱪᱤᱱ ᱞᱮᱠᱟᱱᱟᱜ ᱪᱟ ᱫᱟᱨᱮ ᱫᱚ ᱠᱷᱟᱴᱚ ᱢᱟᱪᱷᱟᱜᱮ ᱦᱩᱭᱩᱜ-ᱟ᱾ ᱥᱟᱠᱟᱢ ᱦᱚᱸ ᱱᱟᱥᱮᱭᱟᱜ ᱠᱚᱢᱜᱮ ᱥᱟᱜᱮᱱᱚᱜ-ᱟ᱾ ᱵᱟᱝ ᱜᱮᱫᱽ ᱠᱷᱟᱴᱚᱞᱮ ᱨᱮᱦᱚᱸ ᱱᱚᱝᱠᱟᱱ ᱪᱟ ᱫᱟᱨᱮ ᱠᱷᱚᱱ ᱥᱟᱠᱟᱢ ᱵᱮᱥᱛᱮᱜᱮ ᱟᱤᱫᱽ ᱜᱟᱱᱚᱜ-ᱟ᱾

== ᱪᱟ ᱨᱮᱱᱟᱜ ᱜᱩᱱ ==
ᱪᱤᱱ ᱞᱮᱠᱟᱱᱟᱜ ᱪᱟ ᱥᱟᱠᱟᱢ ᱫᱚ ᱥᱚ ᱥᱮ ᱥᱤᱵᱤᱞ ᱞᱮᱜᱮᱛ ᱧᱤᱛᱩᱢᱟᱱ ᱜᱮᱭᱟ ᱟᱨ ᱟᱥᱟᱢ ᱞᱮᱠᱟᱱᱟᱜ ᱪᱟ ᱥᱟᱠᱟᱢ ᱫᱚ ᱪᱟ ᱨᱮᱱᱟᱜ ᱨᱚᱝ ᱞᱟᱹᱜᱤᱛ ᱟᱹᱰᱤ ᱧᱤᱛᱩᱢᱟᱱ ᱜᱮᱭᱟ᱾ ᱪᱟ ᱥᱟᱠᱟᱢ ᱢᱚᱡᱽᱛᱮ ᱵᱟᱝ ᱥᱤᱫᱽ ᱫᱟᱲᱮ ᱞᱮᱠᱷᱟᱡ ᱪᱟ ᱨᱮᱱᱟᱜ ᱜᱩᱱ ᱵᱟᱹᱲᱤᱡᱚᱜ-ᱟ᱾ ᱚᱱᱟ ᱠᱷᱟᱹᱛᱤᱨ ᱥᱟᱠᱟᱢ ᱥᱤᱫᱽ ᱵᱟᱰᱟᱭᱟ ᱦᱚᱲᱜᱮ ᱥᱤᱫᱽ ᱠᱟᱹᱢᱤᱠᱩ ᱮᱢᱟᱣ ᱠᱳᱣᱟ᱾ ᱪᱤᱱ ᱡᱟᱯᱟᱱᱨᱮ ᱥᱮᱨᱢᱟ ᱨᱮ ᱯᱮ ᱫᱷᱟᱣ ᱥᱟᱠᱟᱢ ᱠᱩ ᱥᱤᱫᱟ᱾ ᱟᱨ ᱵᱷᱟᱨᱚᱛ, ᱵᱟᱝᱞᱟᱫᱮᱥ ᱥᱮ ᱥᱨᱤᱞᱚᱝᱠᱟ ᱨᱮᱫᱚ ᱥᱮᱨᱢᱟ ᱨᱮ ᱒᱐ ᱫᱷᱟᱣ ᱦᱚᱸ ᱥᱟᱠᱟᱢᱠᱚ ᱟᱤᱫᱟ᱾

== ᱵᱟᱨᱦᱮ ᱡᱚᱱᱚᱲ ==
* [https://curlie.org/Shopping/Food/Beverages/Coffee_and_Tea/Tea/ Tea] at Curlie (based on [https://en.m.wikipedia.org/wiki/DMOZ DMOZ])

* [http://www.bbc.co.uk/programmes/p004y24y Tea] on [https://en.m.wikipedia.org/wiki/In_Our_Time_(radio_series) In Our Time] at the [https://en.m.wikipedia.org/wiki/BBC BBC].

== ᱯᱷᱮᱰᱟᱛ ᱦᱚᱨ ==
[[Category:!Main category]]
