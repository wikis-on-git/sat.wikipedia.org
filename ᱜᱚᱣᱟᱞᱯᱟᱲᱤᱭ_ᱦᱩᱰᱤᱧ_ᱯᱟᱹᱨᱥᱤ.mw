ᱜᱚᱣᱟᱞᱯᱟᱲᱤᱭᱟ ᱦᱩᱰᱤᱧ ᱯᱟᱹᱨᱥᱤ (ᱟᱥᱟᱢᱤᱥᱺ গোৱালপাৰীয়া উপভাষা) ᱫᱚ ᱦᱩᱭᱩᱜ ᱠᱟᱱᱟ ᱜᱚᱣᱟᱞᱯᱟᱲᱟ ᱴᱚᱴᱷᱟ ᱨᱮ ᱟᱹᱰᱤ ᱵᱹᱲᱛᱤ ᱞᱟᱲᱞᱟᱲᱚᱜ ᱠᱟᱱ ᱟᱥᱟᱢᱤᱥ ᱯᱟᱹᱨᱥᱤ ᱨᱮᱭᱟᱜ ᱢᱤᱫ ᱦᱩᱰᱤᱧ ᱯᱟᱹᱨᱥᱤ ᱠᱟᱱᱟ| ᱯᱟᱪᱷᱮ ᱟᱥᱟᱢ ᱨᱮ ᱞᱟᱲᱪᱟᱲᱚᱜ ᱠᱟᱱ ᱵᱟᱨᱭᱟ ᱦᱩᱰᱤᱧ ᱯᱟᱹᱨᱥᱤ ᱢᱩᱫᱽ ᱨᱮ ᱜᱚᱣᱟᱞᱯᱟᱲᱤᱭᱟᱹ ᱦᱩᱰᱤᱧ ᱯᱟᱹᱨᱥᱤ ᱦᱚᱸ ᱢᱤᱫᱴᱮᱱ ᱯᱟᱹᱨᱥᱤ ᱠᱟᱱᱟ| ᱟᱨᱢᱤᱫ ᱴᱮᱱ ᱦᱩᱰᱤᱧ ᱯᱟᱹᱨᱥᱤ ᱫᱚ ᱦᱩᱭᱜ ᱠᱟᱱᱟ ᱠᱟᱢᱨᱩᱯᱤ ᱦᱩᱰᱤᱧ ᱯᱟᱹᱨᱥᱤ| ᱜᱚᱣᱟᱞᱯᱟᱲᱤᱭᱟ ᱦᱩᱰᱤᱧ ᱯᱟᱹᱨᱥᱤ ᱴᱚᱴᱦᱟ ᱨᱮ ᱫᱚ ᱯᱟᱪᱷᱮ ᱨᱮ ᱠᱚᱸᱭᱮᱸ ᱵᱚᱝᱜᱚ ᱨᱮᱱᱟᱜ ᱦᱩᱰᱤᱧ ᱯᱟᱹᱨᱥᱤ ᱟᱨ ᱱᱤᱭᱟᱹ ᱥᱩᱨ ᱥᱩᱯᱩᱨ ᱨᱮᱭᱟᱜ ᱛᱤᱵᱽᱵᱚᱛᱤ ᱵᱚᱨᱢᱤ ᱯᱟᱹᱨᱥᱤ ᱨᱮᱭᱟᱜ ᱢᱮᱥᱟ ᱢᱮᱱᱟᱜ ᱟᱠᱟᱫᱟ| ᱱᱚᱣᱟ ᱯᱟᱹᱨᱥᱤ ᱨᱚᱨᱚᱲ ᱦᱚᱲ ᱫᱚ ᱟᱢᱫᱟᱡᱽ ᱒᱐ ᱞᱟᱠᱷ ᱦᱚᱲ ᱢᱮᱱᱟᱜ ᱠᱚᱣᱟ| 

ᱜᱚᱣᱟᱯᱟᱲᱤᱭᱟᱹ ᱦᱚᱲ ᱥᱮᱨᱮᱧ ᱨᱮᱱ ᱜᱟᱹᱠᱷᱩᱲ ᱥᱮᱨᱮᱧ ᱵᱟᱰᱚᱦᱤ ᱯᱨᱚᱛᱤᱢᱟ ᱯᱟᱱᱰᱮ ᱫᱚ ᱜᱚᱣᱟᱯᱞᱯᱟᱲᱟᱤᱭᱟ ᱯᱟᱹᱨᱥᱤ ᱡᱟᱹᱡᱟᱹᱛᱨᱤᱭᱟᱹ ᱫᱷᱟᱯ ᱨᱮᱭᱮ ᱥᱮᱯᱮᱧ ᱨᱟᱠᱟᱵ ᱞᱮᱫᱟ|
==ᱜᱟᱝᱜᱟ ᱜᱟᱰᱟ==
ᱜᱟᱝᱟᱜ ᱜᱟᱰᱟ ᱨᱮᱭᱟᱜ ᱥᱟᱢᱟᱝ ᱱᱟᱠᱷᱟ ᱠᱚ ᱨᱮ ᱥᱟᱢᱟᱝ ᱢᱟᱜᱟᱦᱤ ᱯᱨᱟᱠᱨᱤᱛ ᱯᱟᱹᱨᱥᱤ ᱠᱷᱚᱱ ᱨᱩᱫᱷᱤ, ᱵᱷᱟᱨᱮᱱᱫᱷᱨᱤ, ᱠᱟᱢᱨᱩᱯᱤ ᱟᱨ ᱵᱷᱚᱜᱚ ᱮᱢᱟᱱ ᱯᱟᱹᱨᱥᱤ ᱠᱚ ᱚᱢᱚᱱ ᱞᱮᱱᱟ|ᱠᱟᱢᱨᱩᱯ ᱴᱚᱴᱷᱟ ᱨᱮ ᱪᱟᱞᱟᱜ ᱠᱟᱱ ᱛᱟᱸᱦᱮᱱ ᱥᱤᱧᱚᱛ ᱟᱨᱡᱚ ᱯᱟᱹᱨᱥᱤ ᱪᱟᱜᱷᱟ ᱨᱮᱭᱟᱜ ᱠᱟᱢᱨᱩᱯᱤ ᱯᱟᱹᱨᱥᱤ ᱠᱷᱚᱱ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱨᱮ ᱜᱚᱣᱟᱞᱯᱟᱲᱤᱭᱟ ᱮᱢᱟᱱ ᱦᱩᱰᱤᱧ ᱯᱟᱹᱨᱥᱤ ᱟᱨ ᱠᱚᱸᱭᱮᱸ ᱵᱮᱝᱜᱚᱞ ᱨᱮ ᱠᱚᱪ ᱨᱟᱡᱽᱵᱚᱝᱥᱤ ᱯᱟᱹᱨᱥᱤ ᱨᱮᱭᱟᱜ ᱚᱢᱚᱱ ᱦᱩᱭ ᱞᱮᱱᱟ|
