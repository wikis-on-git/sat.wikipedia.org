'''ᱥᱟᱱ ᱯᱚᱱᱚᱛ''' ([[ᱵᱚᱨᱢᱤ ᱯᱟᱹᱨᱥᱤ|ᱵᱚᱨᱢᱤᱥ]] ᱺ ရှမ်းပြည်နယ်, [[ᱥᱟᱱ ᱯᱟᱹᱨᱥᱤ|ᱥᱟᱱ]] ᱺ မိူင်းတႆ) [[ᱢᱤᱭᱟᱱᱢᱟᱨ]] ᱨᱮᱱᱟᱜ ᱢᱤᱫ ᱯᱚᱱᱚᱛ ᱠᱟᱱᱟ ᱾ ᱥᱟᱱ ᱯᱚᱱᱚᱛ ᱨᱮᱱᱟᱜ ᱮᱛᱚᱢ ᱥᱮᱫ [[ᱪᱤᱱ]], ᱥᱟᱢᱟᱝ ᱥᱮᱫ [[ᱞᱟᱣᱚᱥ]] ᱟᱨ ᱠᱚᱧᱮ ᱥᱮᱫ [[ᱛᱷᱟᱭᱞᱮᱱᱰ]] ᱫᱤᱥᱚᱢ ᱟᱨ ᱯᱟᱪᱮ ᱥᱮᱫ ᱢᱤᱭᱟᱱᱢᱟᱨ ᱨᱮᱱᱟᱜ ᱢᱚᱬᱮ ᱜᱚᱴᱟᱝ ᱥᱟᱥᱚᱱᱤᱭᱟᱹ ᱴᱚᱴᱷᱟᱴᱷᱟ ᱢᱮᱱᱟᱜ ᱟᱠᱟᱫᱟ ᱾ ᱢᱤᱭᱟᱱᱢᱟᱨ ᱨᱮᱱᱟᱜ ᱑᱔ ᱜᱚᱴᱟᱝ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱢᱩᱫ ᱨᱮ ᱥᱟᱱ ᱯᱚᱱᱚᱛ ᱚᱛᱦᱟᱥᱟ ᱚᱥᱟᱨ ᱵᱤᱥᱟᱹᱨ ᱞᱮᱠᱟᱛᱮ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱯᱚᱱᱚᱛ ᱠᱟᱱᱟ ᱾ ᱑᱕᱕,᱘᱐᱐ ᱪᱟᱹᱣᱠᱟᱹ ᱠᱤᱢᱤ ᱛᱮ ᱯᱟᱥᱱᱟᱣ ᱟᱠᱟᱱ ᱱᱚᱣᱟ ᱯᱚᱱᱚᱛ ᱫᱤᱥᱚᱢ ᱨᱮᱱᱟᱜ ᱯᱩᱱ ᱦᱟᱹᱴᱤᱝ ᱨᱮᱱᱟᱜ ᱢᱤᱫ ᱦᱟᱹᱴᱤᱝ ᱚᱛᱦᱟᱥᱟ ᱨᱮ ᱯᱟᱥᱱᱟᱣ ᱢᱮᱱᱟᱜᱼᱟ ᱾ ᱱᱚᱣᱟ ᱧᱩᱛᱩᱢ ᱫᱚ ᱛᱟᱭ ᱦᱚᱲᱟᱜ ᱵᱚᱨᱢᱤ ᱧᱩᱛᱩᱢ "ᱥᱟᱱ ᱦᱚᱲ" ᱠᱷᱚᱱ ᱦᱮᱡᱽ ᱟᱠᱟᱱᱟ ᱾ ᱡᱟᱦᱟᱭ ᱫᱚ ᱱᱚᱣᱟ ᱚᱱᱪᱟᱞ ᱨᱮ ᱛᱟᱦᱮᱱ ᱠᱟᱱ ᱦᱚᱲ ᱠᱚ ᱢᱤᱫ ᱢᱟᱨᱟᱝ ᱡᱟᱹᱛᱤ ᱜᱷᱟᱨᱚᱧᱡᱽ ᱠᱟᱱᱟ ᱠᱚ ᱾ ᱥᱟᱱ ᱯᱚᱱᱚᱛ ᱫᱚ ᱢᱩᱬᱩᱛ ᱜᱮ ᱟᱹᱛᱩᱻᱫᱤᱥᱚᱢ (rural) ᱠᱟᱱᱟ, ᱥᱚᱝ ᱜᱟᱱᱚᱜ ᱞᱮᱠᱟᱱ ᱢᱩᱬᱩᱛ ᱯᱮᱭᱟ ᱥᱚᱦᱟᱨ ᱢᱮᱱᱟᱜᱼᱟ ᱺ ᱞᱟᱥᱤᱳ, ᱠᱮᱝᱛᱩᱝ ᱟᱨ ᱨᱟᱡᱽᱜᱟᱲ [[ᱛᱟᱭᱩᱱᱜᱤ]] ᱾ ᱛᱟᱭᱩᱱᱜᱤ ᱫᱤᱥᱚᱢ ᱨᱟᱡᱽᱜᱟᱲ [[ᱱᱮᱯᱤᱭᱫᱟᱣ]] ᱠᱷᱚᱱ ᱑᱕᱐.᱗ ᱠᱤᱞᱳᱢᱤᱴᱟᱨ ᱮᱛᱚᱢᱼᱥᱟᱢᱟᱝ ᱥᱮᱫ ᱨᱮ ᱢᱮᱱᱟᱜᱼᱟ ᱾
