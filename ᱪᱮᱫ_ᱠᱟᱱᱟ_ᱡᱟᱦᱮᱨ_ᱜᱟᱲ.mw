[[ᱡᱟᱦᱮᱨ ᱜᱟᱲ]]

ᱡᱟᱦᱮᱨ ᱜᱟᱲ
ᱡᱟᱦᱮᱨ ᱜᱟᱲ ᱫᱚ ᱟᱹᱛᱩ ᱥᱤᱢᱟᱹ ᱨᱮᱭᱟᱜ ᱮᱴᱮᱫ ᱥᱤᱢᱟᱹ ᱠᱟᱱᱟ ᱾ [[ᱡᱟᱦᱮᱨ ᱟᱭᱳ]], ᱵᱟᱵᱟ ᱞᱤᱴᱟᱹ, ᱵᱟᱵᱟ [[ᱢᱚᱬᱮᱠᱚ ᱛᱩᱨᱩᱭᱠᱚ]], ᱵᱚᱸᱜᱟ [[ᱢᱟᱺᱡᱷᱤ ᱦᱟᱲᱟᱢ]], ᱢᱟᱺᱡᱷᱤ ᱵᱩᱰᱦᱤ, [[ᱛᱮᱸᱜᱮᱱ ᱢᱟᱺᱡᱷᱤ ᱦᱟᱲᱟᱢ]], ᱟᱹᱛᱩ ᱯᱟᱴ, [[ᱴᱷᱟᱹᱠᱨᱟᱹᱱ]], ᱫᱷᱚᱨᱚᱢ ᱜᱚᱨᱟᱢ, ᱜᱩᱛᱤ ᱠᱟᱹᱲᱢᱤ, ᱟᱹᱛᱩ ᱥᱤᱢᱟᱹ ᱨᱤᱱ ᱨᱟᱠᱟᱵ ᱟᱨ ᱥᱤᱢᱟᱹ ᱥᱟᱲᱮᱨᱤᱱ ᱦᱟᱸᱦᱟ ᱜᱮ ᱢᱮᱱᱟᱜᱠᱚ ᱵᱚᱸᱜᱟ ᱠᱚ, ᱚᱱᱟ ᱟᱹᱛᱩ ᱥᱩᱨ ᱠᱚᱨᱮᱱ [[ᱵᱩᱨᱩ ᱵᱚᱸᱜᱟᱠᱚ, ᱦᱩᱛᱤ ᱪᱟᱭᱟ ᱵᱚᱸᱜᱟ ᱞᱩᱜᱩ ᱦᱟᱲᱟᱢ ᱟᱨ ᱡᱟᱦᱟᱸᱜᱮ ᱵᱚᱱ ᱯᱟᱨᱚᱢ ᱦᱮᱡ ᱟᱠᱟᱱ ᱜᱷᱟᱹᱴᱤᱲ ᱵᱚᱸᱜᱟ ᱠᱚ]] ᱾ ᱱᱩᱠᱩ ᱵᱚᱸᱜᱟ ᱠᱚ ᱟᱛᱮᱜ ᱡᱟᱦᱮᱨ ᱜᱟᱲ ᱮᱴᱮᱫ ᱮᱥᱮᱫ ᱛᱟᱸᱦᱮᱱᱟ ᱾ ᱱᱩᱠᱩ ᱵᱚᱸᱜᱟ ᱠᱚ ᱱᱟᱭᱠᱮ ᱵᱟᱵᱟᱭ ᱥᱮᱴᱮᱨ ᱞᱮᱠᱚ ᱟᱨᱮ ᱠᱩᱥᱤ ᱚᱪᱚ ᱞᱮᱠᱚ ᱠᱷᱟᱱ, ᱵᱟᱹᱲᱤᱡᱟᱜ ᱟᱹᱛᱩ ᱛᱮᱫᱚ ᱵᱟᱝ ᱵᱚᱞᱚᱱᱟ ᱾ [[ᱢᱟᱹᱱᱢᱤ‌ ᱡᱤᱣᱤ ᱡᱟᱹᱛᱤ, ᱠᱟᱰᱟ, ᱰᱟᱺᱜᱽᱨᱤ, ᱥᱤᱢ, ᱥᱩᱠᱨᱤ, ᱢᱮᱨᱚᱢ, ᱵᱷᱤᱰᱤ, ᱫᱷᱚᱱ ᱫᱩᱨᱤᱵᱽ ᱡᱚᱛᱚᱣᱟᱜ ᱨᱮᱭᱟᱜ ᱜᱮ ᱨᱟᱹᱥ ᱧᱟᱢᱚᱜᱼᱟ]] ᱾ ᱦᱚᱭ ᱫᱟᱜ ᱡᱟᱹᱲᱤ ᱫᱟᱜ ᱦᱚᱸᱭ ᱦᱚᱭ ᱟᱹᱜᱮ ᱪᱟᱯᱮ ᱟᱹᱜᱩᱭᱟ᱾ ᱫᱷᱟᱹᱨᱛᱤ ᱥᱟᱱᱟᱢ‌ ᱨᱮᱭᱟᱲ ᱜᱚᱫᱚᱜᱼᱟ ᱾ ᱡᱩᱫᱤ ᱵᱟᱭ ᱥᱮᱴᱮᱨ ᱞᱮᱫ ᱠᱚᱣᱟ ᱮᱱᱠᱷᱟᱱ ᱟᱹᱛᱩ ᱥᱤᱢᱟᱹᱨᱮ ᱠᱟᱨᱟᱡᱽ ᱪᱮᱴᱨᱟ ᱠᱚ ᱨᱟᱜ ᱟᱛᱮᱜ ᱠᱚ ᱟᱨᱫᱟᱥ ᱚᱪᱚ ᱠᱚᱣᱟ ᱡᱮ ᱵᱚᱸᱜᱟ ᱵᱟᱭ ᱥᱮᱴᱮᱨ ᱞᱮᱱᱟ ᱾ ᱵᱟᱰᱟᱭ ᱦᱟᱲᱟᱢ ᱦᱚᱲ ᱠᱚᱦᱚᱸ ᱱᱚᱝᱠᱟᱱ ᱨᱟᱜ ᱠᱚ ᱟᱸᱡᱚᱢ ᱞᱮᱠᱷᱟᱱ ᱯᱟᱭᱛᱟᱨ ᱛᱟᱸᱦᱮ ᱠᱟᱱᱟ ᱚᱠᱟᱨᱮᱪᱚ ᱵᱚᱸᱜᱟ ᱵᱩᱨᱩ ᱫᱮᱵᱟ ᱥᱮᱵᱟ ᱯᱮᱨᱮᱡ ᱩᱢᱟᱹᱲ ᱨᱮ ᱵᱟᱭ ᱥᱮᱴᱮᱨ ᱞᱮᱱᱟ᱾ ᱚᱱᱟᱛᱮ ᱠᱟᱨᱟᱡᱽ ᱠᱩᱞ ᱠᱚᱠᱚ ᱦᱩᱫᱩᱨᱮᱫᱼᱟ ᱾ ᱮᱱᱠᱷᱟᱱ ᱦᱟᱲᱟᱢ ᱦᱚᱲ ᱠᱚᱫᱟ ᱵᱟᱝ ᱜᱷᱟᱹᱲᱤᱠ ᱠᱟᱛᱮ, ᱱᱟᱭᱠᱮ ᱵᱟᱵᱟ ᱡᱟᱦᱮᱨ ᱵᱚᱸᱜᱟ ᱠᱚ ᱫᱟᱜᱼᱮ ᱫᱩᱞ‌ ᱟᱠᱚᱣᱟ ᱟᱨ ᱠᱚ ᱚᱛᱟ ᱛᱟᱵᱮᱨᱚᱜᱼᱟ ᱾ ᱵᱟᱠᱷᱮᱲᱟᱠᱚ [["ᱡᱚᱦᱟᱨ ᱜᱚᱥᱟᱸᱭ ᱡᱟᱦᱮᱨ ᱟᱹᱭᱳ]] ᱢᱟ ᱚᱠᱟ ᱠᱚᱨᱮ ᱪᱚ ᱵᱟᱞᱮ‌ ᱥᱮᱴᱮᱨ‌ ᱞᱮᱫ‌ ᱯᱮᱭᱟ ᱾ [[ᱟᱞᱮ‌ ᱢᱟ‌ ᱠᱟᱬᱟ ᱢᱟᱹᱱᱢᱤ]] [[ᱵᱟᱹᱲᱤᱪ ᱟᱠᱟᱫ ᱠᱷᱟᱱ ᱞᱮ]] ᱥᱟᱦᱟᱣ ᱠᱟᱜ ᱞᱟᱦᱟᱣ ᱠᱟ‌ᱜ ᱟᱯᱮ ᱾ ᱟᱹᱛᱩ ᱥᱤᱢᱟᱹ ᱨᱮ [[ᱠᱟᱨᱟᱡᱽ]] ᱟᱨ [[ᱵᱤᱨ ᱵᱩᱨᱩ]] ᱨᱮ [[ᱠᱩᱞ‌ ᱠᱚ]] ᱟᱞᱚ ᱠᱚ ᱦᱩᱫᱩᱲᱢᱟ ᱾ ᱡᱤᱭᱤ ᱡᱟᱹᱛᱤ ᱨᱮ [[ᱱᱤᱨᱟᱹᱭ]] ᱞᱮ ᱧᱟᱢ ᱢᱟ" ᱾ ᱱᱤᱭᱟᱹᱠᱚ ᱠᱟᱹᱢᱤ ᱵᱟᱲᱟ, ᱱᱮᱦᱚᱨ ᱵᱟᱲᱟ ᱞᱮᱠᱷᱟᱱ ᱜᱮ ᱡᱚᱛᱚ ᱠᱚ ᱦᱟᱹᱯᱤᱫᱚᱜᱼᱟ ᱾

ᱟᱵᱟ ᱡᱟᱦᱟᱸ ᱞᱮᱠᱟ, ᱵᱟᱲᱜᱮ ᱵᱮᱥ ᱞᱮᱠᱟ ᱵᱚᱱ ᱮᱴᱮᱫ ᱠᱟᱜ ᱠᱷᱟᱱ ᱵᱟᱲᱜᱮ ᱵᱷᱤᱛᱨᱤ ᱛᱮ ᱰᱟᱺᱜᱽᱨᱤ‌ ᱢᱤᱦᱩᱸ, ᱢᱮᱨᱚᱢ ᱟᱨᱦᱚᱸ ᱮᱴᱟᱜ ᱡᱤᱵᱽ ᱡᱤᱭᱟᱹᱞᱤ ᱠᱚᱦᱚᱸᱮᱴᱮᱫ ᱫᱚᱱ ᱯᱟᱨᱚᱢ ᱠᱟᱛᱮᱜ ᱵᱟᱝ ᱠᱚ ᱯᱟᱨᱚᱢ ᱫᱟᱲᱮᱭᱟᱜᱼᱟ ᱾ ᱮᱴᱮᱫ ᱵᱷᱤᱛᱨᱤ ᱨᱮ ᱪᱟᱥ ᱟᱠᱟᱫ ᱮᱢᱟᱱ ᱛᱮᱢᱟᱱ ᱡᱚ ᱵᱟᱦᱟ ᱫᱟᱨᱮ ᱠᱚ ᱵᱟᱝ ᱠᱚ ᱡᱚᱢ ᱩᱡᱟᱹᱲ ᱫᱟᱲᱮᱭᱟᱜᱼᱟ ᱾ ᱡᱩᱫᱤ ᱮᱴᱮᱫ ᱜᱮ ᱵᱮᱥ ᱵᱟᱝ ᱛᱟᱸᱦᱮᱱᱟ, ᱮᱱᱠᱷᱟᱱ ᱚᱱᱟ ᱵᱟᱲᱜᱮ ᱨᱮᱫᱚ ᱪᱟᱥ ᱨᱮᱦᱚᱢ ᱚᱦᱚᱢ ᱟᱨᱡᱟᱣ ᱠᱮᱣᱟ ᱾ ᱚᱱᱟ ᱠᱷᱟᱹᱛᱤᱨ ᱱᱟᱭᱠᱮ ᱫᱚ ᱵᱟᱰᱟᱭ ᱦᱚᱲ ᱜᱮᱵᱚ ᱱᱟᱭᱠᱮᱜᱼᱟ ᱟᱨ ᱵᱟᱝ ᱡᱩᱜᱽ ᱡᱩᱜᱽ ᱠᱷᱚᱱ ᱡᱟᱦᱟᱸᱭ ᱜᱮᱠᱚ ᱱᱟᱭᱠᱮ ᱦᱤᱡᱩᱜ ᱠᱟᱱᱟ, ᱩᱱᱠᱩ ᱚᱲᱟᱜ ᱨᱮᱱ ᱜᱮᱠᱚ ᱱᱟᱭᱠᱮ ᱞᱮᱱᱠᱷᱟᱱ ᱟᱹᱰᱤ ᱱᱟᱯᱟᱭᱟ ᱾

==ᱵᱟᱦᱨᱮ ᱡᱚᱱᱚᱲ==
[[ᱦᱟᱡᱮᱨ ᱜᱟᱲ ᱫᱚ ᱪᱮᱫ ᱠᱟᱱᱟ]]-ᱜᱚᱡᱮᱱᱫᱨᱚ ᱠᱤᱥᱠᱩ, [[ᱯᱟᱸᱡᱟ]] ᱯᱟᱛᱷᱟᱢ, ᱥᱟᱠᱟᱢ -᱒, [[Nov-Dec, 2014]] [[Vol. 4, No. 1]]
