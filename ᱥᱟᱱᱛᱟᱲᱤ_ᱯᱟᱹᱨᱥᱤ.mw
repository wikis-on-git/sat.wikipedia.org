'''[[ᱥᱟᱱᱛᱟᱲ]]''' ᱠᱚᱫᱚ [[ᱥᱟᱱᱛᱟᱲᱤ]] ᱟᱲᱟᱝ ᱛᱮᱠᱚ ᱨᱚᱲᱟ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱫᱚ ᱚᱥᱴᱨᱳ-ᱮᱥᱤᱭᱟᱴᱤᱠ (Astro-Asiatic) ᱜᱩᱥᱴᱤ, ᱢᱩᱸᱰᱟᱹᱨᱤ ᱪᱟᱸᱜᱟ ᱨᱮᱱᱟᱜ ᱯᱟᱹᱨᱥᱤ ᱠᱟᱱᱟ᱾ ᱯᱟᱹᱦᱤᱞ ᱮᱴᱟᱜ ᱡᱟᱹᱛ ᱠᱚᱫᱚ ᱱᱚᱣᱟ ᱯᱟᱹᱨᱥᱤ ᱫᱚ ᱴᱷᱟᱨ ᱮᱢᱟᱱ ᱛᱮᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱠᱟᱱᱟ᱾ ᱢᱮᱱᱠᱷᱟᱱ ᱥᱟᱱᱛᱟᱲᱤ ᱯᱟᱹᱨᱥᱤ ᱫᱚ ᱥᱮᱫᱟᱭ ᱠᱷᱚᱱ ᱜᱮ ᱟᱹᱰᱤ ᱠᱤᱥᱟᱹᱬ ᱟᱨ ᱢᱟᱬᱟᱝ ᱫᱚᱨᱡᱟ ᱨᱮᱱᱟᱜ ᱯᱟᱹᱨᱥᱤ ᱛᱟᱦᱮᱸ ᱠᱟᱱᱟ᱾ ᱢᱤᱫ ᱯᱟᱹᱨᱩᱠᱷᱤᱭᱟᱹ ᱚᱱᱚᱞᱤᱭᱟᱹ "ᱯᱚᱨᱤᱢᱚᱞ ᱪᱚᱸᱫᱽᱨᱚ ᱢᱤᱛᱨᱚ" ᱟᱜ ᱚᱱᱚᱞ ᱯᱩᱛᱷᱤ "Santhali: The base of world Languages" ᱠᱷᱚᱱ ᱵᱟᱰᱟᱭᱚᱜᱼᱟ ᱵᱟᱝ ᱢᱟ ᱥᱟᱱᱛᱟᱲᱤ ᱫᱚ ᱟᱹᱰᱤ ᱢᱟᱨᱮ ᱯᱟᱹᱨᱥᱤ ᱠᱟᱱᱟ ᱢᱮᱱᱛᱮ᱾

==ᱱᱟᱜᱟᱢ==
ᱵᱷᱟᱨᱚᱛ ᱫᱤᱥᱚᱢ ᱨᱮᱱᱟᱜ ᱥᱚᱢᱵᱤᱫᱷᱟᱱ ᱨᱮ ᱥᱟᱱᱟᱢ ᱡᱟᱹᱛ ᱠᱚᱣᱟᱜ ᱫᱷᱚᱨᱚᱢ ᱯᱟᱹᱨᱥᱤ ᱨᱮᱭᱟᱜ ᱵᱟᱨᱟᱵᱟᱹᱨᱤ ᱟᱹᱭᱫᱟᱹᱨᱤ ᱨᱮᱱᱟᱜ ᱠᱟᱛᱷᱟ ᱚᱞ ᱢᱮᱱᱟᱜ ᱨᱮᱦᱚᱸ ᱨᱟᱡᱽᱟᱹᱨᱤ ᱨᱮᱭᱟᱜ ᱟᱸᱫᱷᱟᱛᱮ ᱨᱟᱡᱽ ᱟᱹᱨᱤ ᱵᱟᱭᱟᱨ ᱠᱚ ᱱᱚᱣᱟ ᱯᱟᱹᱨᱥᱤ ᱫᱚ ᱛᱟᱭᱚᱢ ᱟᱠᱟᱱ ᱞᱟᱛᱟᱨ ᱜᱟᱸᱛᱟᱠ ᱟᱹᱫᱤᱵᱟᱹᱥᱤ ᱠᱚᱣᱟᱜ ᱯᱟᱹᱨᱥᱤ ᱢᱮᱱᱛᱮᱠᱚ ᱪᱷᱟᱹᱴᱭᱟᱹᱨ ᱟᱹᱜᱩ ᱮᱫ ᱛᱟᱦᱮᱸᱫ᱾ ᱥᱟᱱᱛᱟᱲ ᱠᱚᱣᱟᱜ ᱟᱹᱰᱤ ᱟᱹᱰᱤ ᱞᱟᱹᱲᱦᱟᱹᱭ ᱛᱟᱭᱚᱢ ᱒᱐᱐᱓ ᱨᱮᱱᱟᱜ ᱒᱒ ᱰᱤᱥᱮᱢᱵᱚᱨ ᱵᱷᱟᱨᱚᱛ ᱫᱤᱥᱚᱢ ᱥᱚᱢᱵᱤᱫᱷᱟᱱ ᱨᱮᱱᱟᱜ ᱘ ᱫᱷᱟᱯ ᱨᱮ ᱥᱮᱞᱮᱫ ᱟᱠᱟᱱᱟ᱾ ᱱᱚᱣᱟ ᱯᱟᱹᱨᱥᱤ ᱘ ᱫᱷᱟᱯ ᱨᱮ ᱥᱮᱞᱮᱫ ᱚᱪᱚᱭ ᱞᱟᱹᱜᱤᱫ ᱯᱩᱭᱞᱩᱛᱮ ᱯᱚᱪᱷᱤᱢ ᱵᱟᱝᱞᱟ ᱵᱤᱫᱷᱟᱱ ᱥᱚᱵᱷᱟ ᱨᱮ ᱥᱚᱨᱵᱚᱫᱚᱞᱤᱭᱚ ᱯᱨᱚᱥᱛᱟᱵ ᱟᱛᱟᱝ ᱞᱮᱱᱟ ᱑ ᱚᱜᱚᱥᱴ ᱒᱐᱐᱐ ᱢᱟᱹᱦᱤᱛ ᱦᱤᱞᱚᱜ᱾

ᱱᱤᱛ ᱫᱷᱟᱹᱨᱛᱤ ᱡᱟᱠᱟᱛ ᱨᱮ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱨᱚᱲ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱢᱤᱫ ᱠᱳᱴᱤ (᱑,᱐᱐,᱐᱐,᱐᱐᱐) ᱠᱷᱚᱱ ᱦᱚᱸ ᱵᱟᱹᱲᱛᱤ ᱜᱮ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱨᱚᱲ ᱦᱚᱲ ᱠᱚ ᱳᱰᱤᱥᱟ, ᱟᱥᱟᱢ, ᱡᱷᱟᱨᱠᱷᱚᱸᱰ, ᱯᱚᱪᱷᱤᱢ ᱵᱟᱝᱞᱟ, ᱵᱤᱦᱟᱨ ᱮᱢᱟᱱ ᱯᱚᱱᱚᱛ ᱠᱚᱨᱮ ᱟᱨ ᱵᱷᱟᱨᱚᱛ ᱫᱤᱥᱚᱢ ᱵᱟᱦᱨᱮ ᱵᱟᱝᱞᱟ ᱫᱮᱥ, ᱱᱮᱯᱟᱞ, ᱵᱷᱩᱴᱟᱱ ᱮᱢᱟᱱ ᱠᱚᱨᱮ ᱠᱚ ᱪᱷᱟᱨᱟᱣ ᱟᱠᱟᱱᱟ᱾

ᱯᱟᱹᱦᱤᱞ ᱫᱚ ᱥᱟᱱᱛᱟᱲᱤ ᱯᱟᱹᱨᱥᱤ ᱚᱞ ᱞᱟᱹᱜᱤᱫ ᱪᱤᱠᱤ (script) ᱵᱟᱝ ᱛᱟᱦᱮᱸᱠᱟᱱ ᱠᱷᱟᱹᱛᱤᱨ ᱨᱳᱢᱟᱱ, ᱵᱟᱝᱞᱟ, ᱫᱮᱵᱽᱱᱟᱜᱽᱨᱤ, ᱳᱰᱤᱭᱟ... ᱮᱢᱟᱱ ᱪᱤᱠᱤ ᱛᱮ ᱠᱚ ᱚᱞᱮᱫ ᱛᱟᱦᱮᱸᱫ᱾ ᱢᱮᱱᱠᱷᱟᱱ ᱱᱚᱶᱟ ᱠᱚ ᱪᱤᱠᱤ ᱛᱮ ᱥᱟᱱᱛᱟᱲᱤ ᱯᱟᱹᱨᱥᱤ ᱯᱩᱥᱴᱟᱹᱣ ᱥᱟᱺᱦᱤᱡ ᱚᱞ ᱵᱟᱝ ᱜᱟᱱᱚᱜ ᱠᱟᱱ ᱠᱷᱟᱹᱛᱤᱨ ᱑᱙᱒᱕ ᱥᱟᱞᱮᱨᱮ "[[ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ|ᱯᱚᱸᱰᱮᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ]]" ‘ᱚᱞ ᱪᱤᱠᱤ' ᱥᱤᱨᱡᱚᱱ ᱞᱮᱫ ᱛᱟᱦᱮᱸᱫ᱾

ᱱᱤᱛ ᱫᱚ "ᱚᱞ ᱪᱤᱠᱤ" ᱭᱩᱱᱤᱠᱳᱰ (Unicode) ᱨᱮᱦᱚᱸ ᱥᱮᱞᱮᱫ ᱟᱠᱟᱱᱟ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱᱟᱜ ᱯᱟᱹᱨᱥᱤ ᱠᱳᱰ ᱫᱚ 639-2,ISO 639-3 (Language code iso 639-2, ISO 639-3)

ᱯᱚᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱫᱚᱥᱟᱨ ᱨᱟᱡᱽ ᱯᱟᱹᱨᱥᱤ ᱫᱚ ᱥᱟᱱᱛᱟᱲᱤ ᱠᱟᱱᱟ᱾ ᱯᱚᱪᱷᱤᱢ ᱵᱟᱝᱞᱟ ᱯᱟᱵᱞᱤᱠ ᱥᱚᱨᱵᱷᱤᱥ ᱠᱚᱢᱤᱥᱚᱱ (West Bengal Public Service Commission) ᱨᱮᱱᱟᱜ ᱵᱤᱱᱤᱰ ᱨᱮ ᱥᱟᱱᱛᱟᱲᱤ ᱦᱚᱸ ᱢᱩᱞ ᱥᱟᱛᱟᱢ ᱦᱤᱥᱟᱹᱵᱽ ᱛᱮ ᱥᱮᱞᱮᱫ ᱢᱮᱱᱟᱜ ᱟ᱾ ᱥᱟᱶᱛᱮ ᱥᱤᱧᱚᱛ ᱨᱮᱱᱟᱝ UPSC ᱵᱤᱱᱤᱰ ᱨᱮᱦᱚᱸ ᱥᱟᱱᱛᱟᱲᱤ ᱥᱟᱛᱟᱢ ᱤᱫᱤ ᱠᱟᱛᱮ ᱮᱢ ᱜᱟᱱᱚᱜ ᱠᱟᱱ ᱜᱮᱭᱟ᱾

ᱳᱰᱤᱥᱟ ᱨᱮ ᱫᱚ ᱫᱚᱥᱟᱨ ᱨᱟᱡᱽ ᱯᱟᱹᱨᱥᱤ ᱵᱟᱝ ᱦᱩᱭ ᱟᱠᱟᱱ ᱨᱮᱦᱚᱸ, +3,PG ᱯᱟᱲᱦᱟᱣᱜ ᱞᱟᱹᱜᱤᱫ ᱫᱟᱣᱮ ᱮᱢ ᱟᱠᱟᱫ ᱠᱚᱣᱟ᱾ ᱟᱨ ᱚᱱᱟ ᱥᱟᱶ ᱛᱮ ᱚᱠᱟ ᱚᱠᱟ ᱴᱚᱴᱷᱟ ᱠᱚ ᱨᱮ ᱫᱚ ᱞᱟᱛᱟᱨ ᱪᱟᱱᱚᱡ ᱜᱤᱫᱽᱨᱟᱹ ᱦᱚᱸ ᱠᱚ ᱯᱟᱲᱦᱟᱣᱜ ᱠᱟᱱᱟ᱾ ᱚᱱᱠᱟᱛᱮ 
ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱦᱚᱸ ᱠᱤᱪᱷᱩᱜᱟᱱ ᱴᱚᱴᱷᱟ ᱨᱮ ᱫᱚ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱚᱞ ᱯᱟᱲᱟᱣᱜ ᱨᱮᱭᱟᱜ ᱫᱟᱣ ᱠᱚ ᱧᱟᱢ ᱮᱫᱟ᱾

ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱶᱟ ᱫᱤᱞᱞᱤ ᱦᱚᱸ ᱒᱐᱐᱕ ᱥᱟᱞᱮ ᱠᱷᱚᱱ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱ  ᱚᱱᱚᱞᱤᱭᱟᱹ ᱠᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱨᱯᱷᱟᱹᱭ ᱮᱢᱟ ᱠᱚ ᱠᱟᱱᱟ᱾
==ᱞᱮᱠᱷᱟ==
{| class="wikitable"
|-
! ᱮᱞ !! ᱟᱹᱲᱟᱹ
|-
|᱑||ᱢᱤᱫ
|-
| ᱒||ᱵᱟᱨ
|-
| ᱓||ᱯᱮ
|-
| ᱔||ᱯᱳᱱ
|-
| ᱕||ᱢᱚᱬᱮᱸ
|-
| ᱖||ᱛᱩᱨᱩᱭ
|-
|᱗||ᱮᱭᱟᱭ
|-
| ᱘||ᱤᱨᱟ.ᱞ
|-
| ᱙||ᱟᱨᱮ
|-
| ᱑0||ᱜᱮᱞ
|-
| ᱑᱑|| ᱜᱮᱞ ᱢᱤᱫ
|-
| ᱑᱒|| ᱜᱮᱞ ᱵᱟᱨ
|-
| ᱑᱓|| ᱜᱮᱞ ᱯᱮ
|-
|᱑᱔|| ᱜᱮᱞ ᱯᱳᱱ
|-
| ᱑᱕|| ᱜᱮᱞ ᱢᱚᱬᱮᱸ
|-
| ᱑᱖|| ᱜᱮᱞ ᱛᱩᱨᱩᱭ
|-
| ᱑᱗|| ᱜᱮᱞ ᱮᱭᱟᱭ
|-
| ᱑8|| ᱜᱮᱞ ᱤᱨᱟ.ᱞ
|-
| ᱑᱙|| ᱜᱮᱞ ᱟᱨᱮ
|-
| ᱒0|| ᱵᱟᱨ ᱜᱮᱞ
|-
|᱕0
|ᱢᱚᱬᱮᱸ ᱜᱮᱞ
|-
|᱑00
|ᱢᱤᱫ ᱥᱟᱮ
|-
|᱑000
|ᱢᱤᱫ ᱦᱟᱡᱟᱨ
|-
|᱑0,000
|ᱜᱮᱞ ᱦᱟᱡᱟᱨ
|}
==ᱜᱚᱴᱟᱝ==
ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮ ᱯᱮᱭᱟ ᱜᱚᱴᱟᱝ ᱢᱮᱱᱟᱜ ᱟᱠᱟᱫᱟ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟᱼ ᱢᱤᱫ ᱜᱚᱴᱝ, ᱵᱟᱨ ᱜᱚᱴᱟᱝ ᱟᱨ ᱥᱟᱝᱜᱮ ᱜᱚᱴᱟᱝ᱾

{| class="wikitable"
|-
! ᱢᱤᱰ ᱜᱚᱴᱟᱝ
| ᱥᱮᱛᱟ
| 'dog'
|-
! ᱵᱟᱨ ᱜᱚᱴᱟᱝ
| ᱥᱮᱛᱟ-'''ᱵᱟᱨᱭᱟ''', '''ᱥᱮᱛᱟᱠᱤᱱ'''
| 'two dogs'
|-
! ᱥᱟᱝᱜᱮ ᱜᱚᱴᱟᱝ
| ᱥᱮᱛᱟ-'''ᱠᱚ'''
| 'dogs'
|-
|}

== ᱵᱟᱨᱦᱮ ᱡᱚᱱᱚᱲ ==

* [http://wesanthals.tripod.com/index.html "We Santhals" web types language keyboard download]
* [http://www.ntm.org.in/languages/Santali/default_Santali.asp National Translation Mission's (NTM) Santali Pages]
* [http://www.language-archives.org/language/sat OLAC resources in and about the Santali language]
* [http://www.language-archives.org/language/mjx OLAC resources in and about the Mahali language]
* http://projekt.ht.lu.se/rwaai RWAAI (Repository and Workspace for Austroasiatic Intangible Heritage)
* [[hdl:10050/00-0000-0000-0003-A6AF-2@view|http://hdl.handle.net/10050/00-0000-0000-0003-A6AF-2@view]] Santali language in RWAAI Digital Archive


[[Category:!Main category]] [[Category:Language]]
