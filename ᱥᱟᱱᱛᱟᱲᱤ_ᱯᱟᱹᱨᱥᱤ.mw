{{short description|Austro-Asiatic language spoken in India, Bangladesh, Bhutan and Nepal}} 
{{EngvarB|date=February 2020}}
{{Use dmy dates|date=February 2020}}
{{Infobox language
| name = ᱥᱟᱱᱛᱟᱲᱤ
| nativename = ᱥᱟᱱᱛᱟᱲᱤ
| states = [[ᱥᱤᱧᱚᱛ]], [[ᱵᱟᱝᱞᱟᱫᱮᱥ]]
| ethnicity = [[ᱦᱚᱲ ᱦᱚᱯᱚᱱ|ᱥᱟᱱᱛᱟᱲ]] 
| speakers = {{sigfig|7.645|2}} ᱢᱤᱞᱤᱭᱚᱱ<!--7.368M all varieties in India 2011 census, 49k Nepal 2011 census, 225k + 3k Mahali in Bangladesh 2011-->
| date =
| ref = <ref>{{Cite web|url=http://www.censusindia.gov.in/2011Census/Language_MTs.html|title=Statement 1: Abstract of speakers' strength of languages and mother tongues – 2011|publisher=Office of the Registrar General & Census Commissioner, India|website=www.censusindia.gov.in|access-date=2018-07-07}}</ref>
| image = Santali written in Ol Chiki script.svg
| imagesize = 200px
| imagecaption = [[ᱚᱞ ᱪᱤᱠᱤ]] ᱛᱮ "ᱥᱟᱱᱛᱟᱲᱤ" ᱟᱹᱲᱟᱹ 
| familycolor = ᱚᱥᱴᱨᱚ-ᱮᱥᱤᱭᱮᱴᱤᱠ
| fam2 = ᱢᱩᱱᱰᱟ
| fam3 = ᱠᱚᱸᱭᱮᱸ ᱢᱩᱱᱰᱟ
| fam4 = ᱠᱷᱮᱨᱣᱟᱲᱤ
| fam5 = ᱥᱟᱱᱛᱟᱞᱤ ᱯᱟᱹᱨᱥᱤ
| dia1 = ᱢᱟᱦᱟᱞᱤ
| script = '''[[ᱚᱞ ᱪᱤᱠᱤ]]''', [[ᱫᱮᱵᱽᱱᱟᱜᱽᱨᱤ]], [[ᱵᱟᱝᱞᱟ ᱪᱤᱠᱤ|ᱵᱟᱝᱞᱟ-ᱟᱥᱟᱢᱤ]]<ref>http://www.ethnologue.com/21/language/sat/</ref>, [[ᱞᱟᱛᱤᱱ ᱪᱤᱠᱤ|ᱨᱳᱢᱟᱱ]], [[ᱳᱰᱤᱭᱟ ᱪᱤᱠᱤ|ᱳᱰᱤᱭᱟ]]
| nation = {{flag|ᱥᱤᱧᱚᱛ}}
| iso2 = sat
| lc1 = sat
| ld1 = Santali
| lc2 = mjx
| ld2 = Mahali
| glotto = sant1410
| glottoname = ᱥᱟᱱᱛᱟᱞᱤ
| glotto2 = maha1291
| glottoname2 = ᱢᱟᱦᱟᱞᱤ
| map = Santali map.png
| imagecaption = ᱚᱞ ᱪᱤᱠᱤ
}} 

[[File:WIKITONGUES- Sathi speaking Santhali.webm| thumb |ᱣᱤᱠᱤᱟᱲᱟᱝ- ᱠᱩᱲᱤ ᱦᱚᱯᱚᱱ ᱥᱟᱱᱛᱟᱲ ᱛᱮ ᱨᱚᱯᱚᱲ ᱠᱟᱱᱟᱭ]]

'''ᱥᱟᱱᱛᱟᱲᱤ''' ᱥᱮ '''ᱥᱟᱱᱛᱟᱞᱤ ᱯᱟᱹᱨᱥᱤ''' ([[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]: Santali language) '''[[ᱥᱟᱱᱛᱟᱲ]]''' ᱠᱚᱣᱟᱜ ᱜᱚᱜᱚ ᱟᱲᱟᱝ ᱠᱟᱱᱟ᱾ ᱥᱟᱱᱛᱟᱲ ᱠᱚᱫᱚ [[ᱥᱟᱱᱛᱟᱲᱤ]] ᱟᱲᱟᱝ ᱛᱮᱜᱮᱠᱚ ᱨᱚᱲ-ᱟ ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱫᱚ ᱚᱥᱴᱨᱳ-ᱮᱥᱤᱭᱟᱴᱤᱠ (Austro-Asiatic) ᱜᱩᱥᱴᱤ, ᱢᱩᱸᱰᱟᱹᱨᱤ ᱪᱟᱸᱜᱟ ᱨᱮᱱᱟᱜ ᱯᱟᱹᱨᱥᱤ ᱠᱟᱱᱟ ᱾ ᱯᱟᱹᱦᱤᱞ ᱮᱴᱟᱜ ᱡᱟᱹᱛ ᱠᱚᱫᱚ ᱱᱚᱣᱟ ᱯᱟᱹᱨᱥᱤ ᱫᱚ ᱴᱷᱟᱨ ᱮᱢᱟᱱ ᱛᱮᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱠᱟᱱᱟ ᱾ ᱢᱮᱱᱠᱷᱟᱱ ᱥᱟᱱᱛᱟᱲᱤ ᱯᱟᱹᱨᱥᱤ ᱫᱚ ᱥᱮᱫᱟᱭ ᱠᱷᱚᱱ ᱜᱮ ᱟᱹᱰᱤ ᱠᱤᱥᱟᱹᱬ ᱟᱨ ᱢᱟᱬᱟᱝ ᱫᱚᱨᱡᱟ ᱨᱮᱱᱟᱜ ᱯᱟᱹᱨᱥᱤ ᱛᱟᱦᱮᱸ ᱠᱟᱱᱟ ᱾ ᱢᱤᱫ ᱯᱟᱹᱨᱩᱠᱷᱤᱭᱟᱹ ᱚᱱᱚᱞᱤᱭᱟᱹ "ᱯᱚᱨᱤᱢᱚᱞ ᱪᱚᱸᱫᱽᱨᱚ ᱢᱤᱛᱨᱚ" ᱟᱜ ᱚᱱᱚᱞ ᱯᱩᱛᱷᱤ "Santhali: The base of world Languages" ᱠᱷᱚᱱ ᱵᱟᱰᱟᱭᱚᱜᱼᱟ ᱵᱟᱝ ᱢᱟ ᱥᱟᱱᱛᱟᱲᱤ ᱫᱚ ᱟᱹᱰᱤ ᱢᱟᱨᱮ ᱯᱟᱹᱨᱥᱤ ᱠᱟᱱᱟ ᱢᱮᱱᱛᱮ ᱾

==ᱱᱟᱜᱟᱢ==
ᱵᱷᱟᱨᱚᱛ ᱫᱤᱥᱚᱢ ᱨᱮᱱᱟᱜ ᱥᱚᱢᱵᱤᱫᱷᱟᱱ ᱨᱮ ᱥᱟᱱᱟᱢ ᱡᱟᱹᱛ ᱠᱚᱣᱟᱜ ᱫᱷᱚᱨᱚᱢ ᱯᱟᱹᱨᱥᱤ ᱨᱮᱭᱟᱜ ᱵᱟᱨᱟᱵᱟᱹᱨᱤ ᱟᱹᱭᱫᱟᱹᱨᱤ ᱨᱮᱱᱟᱜ ᱠᱟᱛᱷᱟ ᱚᱞ ᱢᱮᱱᱟᱜ ᱨᱮᱦᱚᱸ ᱨᱟᱡᱽᱟᱹᱨᱤ ᱨᱮᱭᱟᱜ ᱟᱸᱫᱷᱟᱛᱮ ᱨᱟᱡᱽ ᱟᱹᱨᱤ ᱵᱟᱭᱟᱨ ᱠᱚ ᱱᱚᱣᱟ ᱯᱟᱹᱨᱥᱤ ᱫᱚ ᱛᱟᱭᱚᱢ ᱟᱠᱟᱱ ᱞᱟᱛᱟᱨ ᱜᱟᱸᱛᱟᱠ ᱟᱹᱫᱤᱵᱟᱹᱥᱤ ᱠᱚᱣᱟᱜ ᱯᱟᱹᱨᱥᱤ ᱢᱮᱱᱛᱮᱠᱚ ᱪᱷᱟᱹᱴᱭᱟᱹᱨ ᱟᱹᱜᱩ ᱮᱫ ᱛᱟᱦᱮᱸᱫ ᱾ ᱥᱟᱱᱛᱟᱲ ᱠᱚᱣᱟᱜ ᱟᱹᱰᱤ ᱟᱹᱰᱤ ᱞᱟᱹᱲᱦᱟᱹᱭ ᱛᱟᱭᱚᱢ ᱒᱐᱐᱓ ᱨᱮᱱᱟᱜ ᱒᱒ ᱰᱤᱥᱮᱢᱵᱚᱨ ᱵᱷᱟᱨᱚᱛ ᱫᱤᱥᱚᱢ ᱥᱚᱢᱵᱤᱫᱷᱟᱱ ᱨᱮᱱᱟᱜ ᱘ ᱫᱷᱟᱯ ᱨᱮ ᱥᱮᱞᱮᱫ ᱟᱠᱟᱱᱟ ᱾ ᱱᱚᱣᱟ ᱯᱟᱹᱨᱥᱤ ᱘ ᱫᱷᱟᱯ ᱨᱮ ᱥᱮᱞᱮᱫ ᱚᱪᱚᱭ ᱞᱟᱹᱜᱤᱫ ᱯᱩᱭᱞᱩᱛᱮ ᱯᱚᱪᱷᱤᱢ ᱵᱟᱝᱞᱟ ᱵᱤᱫᱷᱟᱱ ᱥᱚᱵᱷᱟ ᱨᱮ ᱥᱚᱨᱵᱚᱫᱚᱞᱤᱭᱚ ᱯᱨᱚᱥᱛᱟᱵ ᱟᱛᱟᱝ ᱞᱮᱱᱟ ᱑ ᱚᱜᱚᱥᱴ ᱒᱐᱐᱐ ᱢᱟᱹᱦᱤᱛ ᱦᱤᱞᱚᱜ ᱾

ᱱᱤᱛ ᱫᱷᱟᱹᱨᱛᱤ ᱡᱟᱠᱟᱛ ᱨᱮ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱨᱚᱲ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱢᱤᱫ ᱠᱳᱴᱤ (᱑,᱐᱐,᱐᱐,᱐᱐᱐) ᱠᱷᱚᱱ ᱦᱚᱸ ᱵᱟᱹᱲᱛᱤ ᱜᱮ ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱨᱚᱲ ᱦᱚᱲ ᱠᱚ ᱳᱰᱤᱥᱟ, ᱟᱥᱟᱢ, ᱡᱷᱟᱨᱠᱷᱚᱸᱰ, ᱯᱚᱪᱷᱤᱢ ᱵᱟᱝᱞᱟ, ᱵᱤᱦᱟᱨ ᱮᱢᱟᱱ ᱯᱚᱱᱚᱛ ᱠᱚᱨᱮ ᱟᱨ ᱵᱷᱟᱨᱚᱛ ᱫᱤᱥᱚᱢ ᱵᱟᱦᱨᱮ ᱵᱟᱝᱞᱟ ᱫᱮᱥ, ᱱᱮᱯᱟᱞ, ᱵᱷᱩᱴᱟᱱ ᱮᱢᱟᱱ ᱠᱚᱨᱮ ᱠᱚ ᱪᱷᱟᱨᱟᱣ ᱟᱠᱟᱱᱟ ᱾

ᱯᱟᱹᱦᱤᱞ ᱫᱚ ᱥᱟᱱᱛᱟᱲᱤ ᱯᱟᱹᱨᱥᱤ ᱚᱞ ᱞᱟᱹᱜᱤᱫ ᱪᱤᱠᱤ (script) ᱵᱟᱝ ᱛᱟᱦᱮᱸᱠᱟᱱ ᱠᱷᱟᱹᱛᱤᱨ ᱨᱳᱢᱟᱱ, ᱵᱟᱝᱞᱟ, ᱫᱮᱵᱽᱱᱟᱜᱽᱨᱤ, ᱳᱰᱤᱭᱟ... ᱮᱢᱟᱱ ᱪᱤᱠᱤ ᱛᱮ ᱠᱚ ᱚᱞᱮᱫ ᱛᱟᱦᱮᱸᱫ᱾ ᱢᱮᱱᱠᱷᱟᱱ ᱱᱚᱶᱟ ᱠᱚ ᱪᱤᱠᱤ ᱛᱮ ᱥᱟᱱᱛᱟᱲᱤ ᱯᱟᱹᱨᱥᱤ ᱯᱩᱥᱴᱟᱹᱣ ᱥᱟᱺᱦᱤᱡ ᱚᱞ ᱵᱟᱝ ᱜᱟᱱᱚᱜ ᱠᱟᱱ ᱠᱷᱟᱹᱛᱤᱨ ᱑᱙᱒᱕ ᱥᱟᱞᱮᱨᱮ "[[ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ|ᱯᱚᱸᱰᱮᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ]]" ‘ᱚᱞ ᱪᱤᱠᱤ' ᱥᱤᱨᱡᱚᱱ ᱞᱮᱫ ᱛᱟᱦᱮᱸᱫ ᱾

ᱱᱤᱛ ᱫᱚ "ᱚᱞ ᱪᱤᱠᱤ" ᱭᱩᱱᱤᱠᱳᱰ (Unicode) ᱨᱮᱦᱚᱸ ᱥᱮᱞᱮᱫ ᱟᱠᱟᱱᱟ ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱᱟᱜ ᱯᱟᱹᱨᱥᱤ ᱠᱳᱰ ᱫᱚ 639-2,ISO 639-3 (Language code iso 639-2, ISO 639-3) ᱾

ᱯᱚᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱫᱚᱥᱟᱨ ᱨᱟᱡᱽ ᱯᱟᱹᱨᱥᱤ ᱫᱚ ᱥᱟᱱᱛᱟᱲᱤ ᱠᱟᱱᱟ ᱾ ᱯᱚᱪᱷᱤᱢ ᱵᱟᱝᱞᱟ ᱯᱟᱵᱞᱤᱠ ᱥᱚᱨᱵᱷᱤᱥ ᱠᱚᱢᱤᱥᱚᱱ (West Bengal Public Service Commission) ᱨᱮᱱᱟᱜ ᱵᱤᱱᱤᱰ ᱨᱮ ᱥᱟᱱᱛᱟᱲᱤ ᱦᱚᱸ ᱢᱩᱞ ᱥᱟᱛᱟᱢ ᱦᱤᱥᱟᱹᱵᱽ ᱛᱮ ᱥᱮᱞᱮᱫ ᱢᱮᱱᱟᱜᱼᱟ ᱾ ᱥᱟᱶᱛᱮ ᱥᱤᱧᱚᱛ ᱨᱮᱱᱟᱝ UPSC ᱵᱤᱱᱤᱰ ᱨᱮᱦᱚᱸ ᱥᱟᱱᱛᱟᱲᱤ ᱥᱟᱛᱟᱢ ᱤᱫᱤ ᱠᱟᱛᱮ ᱮᱢ ᱜᱟᱱᱚᱜ ᱠᱟᱱ ᱜᱮᱭᱟ ᱾

ᱳᱰᱤᱥᱟ ᱨᱮ ᱫᱚ ᱫᱚᱥᱟᱨ ᱨᱟᱡᱽ ᱯᱟᱹᱨᱥᱤ ᱵᱟᱝ ᱦᱩᱭ ᱟᱠᱟᱱ ᱨᱮᱦᱚᱸ, +3,PG ᱯᱟᱲᱦᱟᱣᱜ ᱞᱟᱹᱜᱤᱫ ᱫᱟᱣᱮ ᱮᱢ ᱟᱠᱟᱫ ᱠᱚᱣᱟ ᱾ ᱟᱨ ᱚᱱᱟ ᱥᱟᱶ ᱛᱮ ᱚᱠᱟ ᱚᱠᱟ ᱴᱚᱴᱷᱟ ᱠᱚ ᱨᱮ ᱫᱚ ᱞᱟᱛᱟᱨ ᱪᱟᱱᱚᱪ ᱜᱤᱫᱽᱨᱟᱹ ᱦᱚᱸ ᱠᱚ ᱯᱟᱲᱦᱟᱣᱜ ᱠᱟᱱᱟ ᱾ ᱚᱱᱠᱟᱛᱮ 
ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱦᱚᱸ ᱠᱤᱪᱷᱩᱜᱟᱱ ᱴᱚᱴᱷᱟ ᱨᱮ ᱫᱚ ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱚᱞ ᱯᱟᱲᱦᱟᱣᱜ ᱨᱮᱭᱟᱜ ᱫᱟᱣ ᱠᱚ ᱧᱟᱢ ᱮᱫᱟ ᱾

ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱶᱟ ᱫᱤᱞᱞᱤ ᱦᱚᱸ ᱒᱐᱐᱕ ᱥᱟᱞᱮ ᱠᱷᱚᱱ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱ  ᱚᱱᱚᱞᱤᱭᱟᱹ ᱠᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱨᱯᱷᱟᱹᱭ ᱮᱢᱟ ᱠᱚ ᱠᱟᱱᱟ ᱾

==ᱞᱮᱠᱷᱟ==
{| class="wikitable"
|-
! ᱮᱞ !! ᱟᱹᱲᱟᱹ
|-
| ᱑||ᱢᱤᱫ
|-
| ᱒||ᱵᱟᱨ
|-
| ᱓||ᱯᱮ
|-
| ᱔||ᱯᱳᱱ
|-
| ᱕||ᱢᱚᱬᱮᱸ
|-
| ᱖||ᱛᱩᱨᱩᱭ
|-
| ᱗||ᱮᱭᱟᱭ
|-
| ᱘||ᱤᱨᱟᱹᱞ
|-
| ᱙||ᱟᱨᱮ
|-
| ᱑᱐||ᱜᱮᱞ
|-
| ᱑᱑|| ᱜᱮᱞ ᱢᱤᱫ
|-
| ᱑᱒|| ᱜᱮᱞ ᱵᱟᱨ
|-
| ᱑᱓|| ᱜᱮᱞ ᱯᱮ
|-
| ᱑᱔|| ᱜᱮᱞ ᱯᱳᱱ
|-
| ᱑᱕|| ᱜᱮᱞ ᱢᱚᱬᱮᱸ
|-
| ᱑᱖|| ᱜᱮᱞ ᱛᱩᱨᱩᱭ
|-
| ᱑᱗|| ᱜᱮᱞ ᱮᱭᱟᱭ
|-
| ᱑᱘|| ᱜᱮᱞ ᱤᱨᱟᱹᱞ
|-
| ᱑᱙|| ᱜᱮᱞ ᱟᱨᱮ
|-
| ᱒᱐|| ᱵᱟᱨ ᱜᱮᱞ
|-
| ᱕᱐
|ᱢᱚᱬᱮᱸ ᱜᱮᱞ
|-
|᱑᱐᱐
|ᱢᱤᱫ ᱥᱟᱮ
|-
|᱑᱐᱐᱐
|ᱢᱤᱫ ᱦᱟᱡᱟᱨ
|-
|᱑᱐,᱐᱐᱐
|ᱜᱮᱞ ᱦᱟᱡᱟᱨ
|}

==ᱜᱚᱨᱚᱱ (Person)==
'''ᱧᱩᱱᱩᱢ ᱯᱟᱹᱨᱤᱥ''' ᱨᱮᱱ ᱟᱨ '''ᱩᱧᱩᱢ ᱯᱟᱹᱨᱤᱥ''' ᱨᱮᱱ ᱡᱤᱣᱤᱭᱟᱱ ᱟᱨ ᱵᱤᱱ ᱡᱤᱣᱤᱭᱟᱱ ᱠᱚ ᱚᱠᱚᱭ ᱟᱨ ᱚᱠᱟ ᱠᱚ ᱛᱤᱱᱟᱹᱜ ᱜᱚᱨ ᱥᱮ ᱜᱚᱨᱚᱡᱽ ᱨᱮᱭᱟᱜ ᱠᱟᱱᱟ ᱚᱱᱟᱠᱚ ᱵᱩᱡᱷᱟᱹᱣ ᱦᱚᱪᱚᱭᱟ ᱚᱱᱟ ᱜᱮ '''ᱜᱚᱨᱚᱱ''' ᱥᱮ '''Person''' ᱠᱚ ᱢᱮᱛᱟᱨᱮᱤ ᱾
*'''ᱢᱟᱲᱟᱝ ᱜᱚᱨᱚᱱ ᱥᱮ First Person'''- ᱡᱟᱦᱟᱸ ᱜᱚᱨᱚᱱᱮ ᱛᱮ ᱡᱚᱛᱚ ᱠᱷᱚᱱ ᱟᱯᱱᱟᱨ ᱛᱮᱫᱼᱮ ᱵᱩᱡᱷᱟᱹᱣᱚᱜᱼᱟ ᱾ ᱢᱮᱱᱮᱠ ᱟᱹᱭᱟᱹᱛ ᱨᱮ ᱡᱟᱦᱟᱸᱭ ᱥᱮ ᱡᱟᱦᱟᱸᱭ ᱠᱚ ᱨᱚᱲ ᱮᱫᱟ ᱩᱱᱤ ᱥᱮ ᱩᱱᱠᱳ ᱜᱮ '''ᱢᱟᱲᱟᱝ ᱜᱚᱨᱚᱱ''' ᱫᱚ ᱾
ᱡᱮᱞᱮᱠᱟᱺ -
# '''ᱤᱧ''' ᱪᱤᱴᱷᱤᱧ ᱚᱞ ᱮᱫᱟ ᱾
# '''ᱟᱞᱮᱞᱮ''' ᱯᱟᱲᱦᱟᱜ ᱠᱟᱱᱟ ᱾
ᱱᱚᱣᱟ ᱠᱤᱱ '''ᱤᱧ''' ᱟᱨ '''ᱟᱞᱮ''' ᱫᱚ ᱢᱟᱲᱟᱝ ᱜᱚᱨᱚᱱ ᱥᱮ First Person ᱨᱮᱭᱟᱜ ᱫᱟᱹᱭᱠᱟᱹ ᱠᱟᱱᱟ᱾

*'''ᱥᱟᱢᱟᱝ ᱜᱚᱨᱚᱱ ᱥᱮ Second Person'''- ᱟᱹᱭᱟᱹᱛ ᱨᱮ ᱨᱚᱨᱚᱲᱤᱡ ᱥᱮ Speaker ᱟᱜ ᱠᱟᱛᱷᱟ ᱡᱟᱦᱟᱸᱭᱮ ᱟᱧᱡᱚᱢᱮᱫᱟ ᱥᱮ ᱡᱟᱦᱟᱸᱭ ᱫᱤᱥᱟᱹ ᱛᱮ Speaker ᱮ ᱨᱚᱲᱮᱫᱟ ᱩᱱᱤ ᱥᱮ ᱩᱱᱠᱩ ᱟᱧᱡᱚᱢ ᱛᱮᱱᱠᱚ ᱥᱮ Hearer ᱥᱮ '''ᱥᱟᱢᱟᱝ ᱜᱚᱨᱚᱱ ᱥᱮ Second Person''' ᱵᱚ ᱢᱮᱛᱟᱜ ᱠᱟᱱᱟ ᱾
ᱡᱮᱞᱟᱠᱟᱺ -
#'''ᱟᱢ''' ᱤᱛᱩᱱ ᱟᱥᱲᱟᱢ ᱪᱟᱞᱟᱜ ᱠᱟᱱᱟ ᱾
#'''ᱟᱯᱮ''' ᱥᱮᱨᱮᱧ ᱮᱫᱟ ᱯᱮ ᱾
ᱪᱮᱛᱟᱱ ᱨᱮᱭᱟᱜ ᱟᱹᱭᱟᱹᱛ ᱠᱤᱱ ᱨᱮ '''ᱟᱢ''' ᱟᱨ '''ᱟᱯᱮ''' ᱫᱚ '''ᱥᱟᱢᱟᱝ ᱜᱚᱨᱚᱱ ᱥᱮ Second Person''' ᱨᱮᱭᱟᱜ ᱫᱟᱹᱭᱠᱟᱹ ᱠᱟᱱᱟ ᱾

*'''ᱥᱟᱹᱝᱜᱤᱧ ᱜᱚᱨᱚᱱ ᱥᱮ Third Person''' - ᱛᱷᱩᱛᱤ ᱨᱮ ᱡᱟᱦᱟᱸᱭ ᱫᱚ ᱨᱚᱨᱚᱲᱤᱡ ᱥᱮ Speaker ᱦᱟᱸᱭ ᱵᱟᱝ ᱠᱟᱱᱟ ᱟᱨ ᱟᱸᱜ-ᱡᱚᱢᱤᱡ ᱥᱮ Hearer ᱦᱚᱸᱭ ᱵᱟᱝ ᱠᱟᱱᱟ ᱢᱮᱱᱠᱷᱟᱱ ᱮᱴᱟᱜ ᱥᱟᱝᱜᱤᱧ ᱨᱤᱱ ᱡᱟᱦᱟᱸᱭᱟᱜ ᱱᱟᱥᱮ ᱜᱚᱨᱚᱡᱽ ᱢᱮᱱᱟᱜ ᱛᱟᱭᱟ ᱢᱮᱱᱛᱮ ᱵᱩᱡᱷᱟᱹᱣᱚᱜᱼᱟ, ᱚᱱᱠᱟᱱ ᱜᱚᱨᱚᱱ ᱫᱚ '''ᱥᱟᱹᱝᱜᱤᱧ ᱜᱚᱨᱚᱱ ᱥᱮ Third Person''' ᱠᱚ ᱢᱮᱛᱟᱜᱼᱟ ᱾
ᱡᱮᱞᱮᱠᱟᱺ -
*'''ᱩᱱᱤᱭ''' ᱤᱥᱤᱱᱫᱟ ᱾
*'''ᱩᱱᱤᱭᱮ''' ᱱᱟᱹᱠᱤᱡᱚᱜ ᱠᱟᱱᱟ ᱾
ᱱᱚᱣᱟ ᱠᱤᱱ ᱟᱹᱭᱟᱹᱛ ᱨᱮ '''ᱩᱱᱤ''' ᱟᱨ '''ᱩᱱᱠᱤᱱ''' ᱫᱚ ᱥᱟᱝᱜᱤᱧ ᱜᱚᱨᱚᱱ ᱠᱟᱱᱟ ᱾

==ᱜᱚᱴᱟᱝ (Number)==
ᱜᱚᱴᱟ ᱜᱚᱴᱟ ᱞᱮᱠᱷᱟ ᱜᱟᱱᱚᱜ ᱦᱩᱱᱰᱟᱹ, ᱵᱩᱡᱷᱟᱹᱣᱚᱜ ᱜᱚᱴᱟᱱ ᱾ ᱮᱱᱰᱮ ᱠᱷᱟᱱ ᱜᱚᱴᱟᱱ ᱨᱮᱭᱟᱜ ᱵᱩᱴᱟᱹᱱ ᱥᱮ Definition ᱫᱚ ''ᱞᱮᱠᱷᱟ ᱛᱮ ᱡᱚᱠᱷᱟ ᱥᱮ ᱦᱩᱱᱰᱟᱹ ᱜᱟᱱᱚᱜ ᱧᱩᱱᱩᱢ ᱯᱟᱹᱨᱥᱤ ᱟᱨ ᱩᱧᱩᱢ ᱯᱟᱹᱨᱤᱥ ᱨᱮᱭᱟᱜ ᱡᱤᱣᱤᱭᱟᱱ ᱟᱨ ᱵᱤᱱ-ᱡᱤᱣᱤᱭᱟᱱ ᱠᱚ ᱚᱠᱟ ᱨᱮ ᱛᱤᱱᱟᱹᱜ ᱜᱚᱴᱟᱝ ᱢᱮᱱᱟᱜᱼᱟ, ᱚᱱᱟᱞᱮᱠᱷᱟ ᱛᱮᱫ ᱵᱩᱡᱷᱟᱹᱣ ᱜᱮ ᱥᱟᱱᱛᱲᱟᱤ ᱨᱚᱱᱚᱲ ᱨᱮ ᱜᱚᱴᱟᱱ ᱠᱚ ᱪᱷᱟᱹᱴᱤᱭᱟᱹᱨ ᱟᱠᱟᱫᱟ ᱾ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮ ᱯᱮᱭᱟ ᱜᱚᱴᱟᱝ ᱢᱮᱱᱟᱜ ᱟᱠᱟᱫᱟ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ - ᱢᱤᱫ ᱜᱚᱴᱟᱝ (Singular Number), ᱵᱟᱨ ᱜᱚᱴᱟᱝ (Dual Number) ᱟᱨ ᱥᱟᱝᱜᱮ ᱜᱚᱴᱟᱝ (Plural Number) ᱾

*'''ᱢᱤᱫ ᱜᱚᱴᱟᱝ (Singular Number)''' - ᱡᱟᱦᱟᱸ ᱛᱮ ᱞᱮᱠᱷᱟ ᱜᱟᱱᱚᱜ ᱧᱩᱱᱩᱢ ᱟᱨ ᱩᱧᱩᱢ ᱯᱟᱹᱨᱤᱥ ᱨᱮᱱᱟᱜ ᱢᱤᱫᱴᱟᱝ ᱥᱩᱢᱩᱝ ᱜᱮ ᱵᱩᱡᱷᱟᱹᱣᱚᱜᱼᱟ ᱚᱱᱟ ᱜᱮ '''ᱢᱤᱫ ᱜᱚᱴᱟᱱ ᱥᱮ Singular Number''' ᱠᱚ ᱢᱮᱛᱟᱣᱟᱜᱼᱟ ᱾
ᱡᱮᱞᱮᱠᱟᱺ -
# ᱢᱤᱫ ᱦᱚᱲ ᱜᱮᱭᱮ ᱥᱮᱱ ᱞᱮᱱᱟ ᱾
# ᱢᱤᱫ ᱴᱩᱯᱞᱟᱹᱜ ᱡᱚᱱᱰᱨᱟ ᱟᱛᱟᱧ ᱡᱚᱢ ᱪᱟᱵᱟ ᱠᱮᱫᱟ ᱾
# ᱠᱷᱟᱹᱪᱞᱟᱹᱜ ᱨᱮ ᱢᱤᱫᱴᱮᱱ ᱩᱞ ᱜᱮ ᱥᱟᱨᱮᱡ ᱟᱠᱟᱱᱟ ᱾
# ᱢᱤᱫᱴᱮᱱ ᱮᱢ ᱠᱟᱹᱢᱤᱭᱟ? 
ᱱᱚᱱᱰᱮ ᱢᱤᱫ ᱞᱮᱠᱷᱟ ᱵᱩᱡᱷᱟᱹᱣᱚᱜ ᱫᱚ ᱢᱤᱫ ᱜᱚᱴᱟᱱ ᱥᱮ Singular Number ᱠᱟᱱᱟ ᱾

*'''ᱵᱟᱨ ᱜᱚᱴᱟᱝ (Dual Number)''' - ᱤᱝᱨᱟᱹᱡᱤ, ᱵᱟᱝᱞᱟ, ᱦᱤᱱᱫᱤ ᱮᱢᱟᱱ ᱯᱟᱹᱨᱥᱤ ᱠᱚ ᱨᱮ ᱫᱚ ᱵᱟᱨ ᱜᱚᱴᱟᱱ ᱥᱮ Dual Number ᱫᱚ ᱵᱟᱹᱱᱩᱜᱼᱟ ᱾ ᱢᱮᱱᱠᱷᱟᱱ ᱥᱟᱱᱛᱟᱲᱤ, ᱥᱟᱝᱠᱨᱤᱛ ᱟᱨ ᱮᱨᱟᱵᱤᱠ ᱮᱢᱟᱱ ᱜᱚᱱᱚᱲ ᱠᱚ ᱨᱮ ᱫᱚ ᱫᱤ-ᱵᱚᱪᱚᱱ ᱥᱮ ᱵᱟᱨ ᱜᱟᱴᱟᱱ ᱫᱚ ᱢᱮᱱᱟᱜ ᱜᱮᱭᱟ ᱾
Definition: ᱞᱮᱠᱷᱟ ᱜᱟᱱᱚᱜ ᱡᱟᱦᱟᱸ ᱧᱩᱱᱩᱢ ᱟᱨ ᱩᱧᱩᱢ ᱯᱟᱹᱨᱤᱥ ᱟᱹᱲᱟᱹ ᱛᱮ ᱵᱟᱨᱭᱟ ᱡᱤᱣᱤᱭᱟᱱ ᱡᱤᱱᱤᱥ ᱠᱤᱱ ᱵᱩᱡᱷᱟᱹᱣᱚᱜᱼᱟ, ᱚᱱᱟ ᱜᱮ ᱨᱚᱱᱚᱲ ᱨᱮ ᱵᱟᱨ ᱜᱚᱴᱟᱱ ᱥᱮ Dual Number ᱠᱚ ᱢᱮᱛᱟᱜᱼᱟ ᱾
ᱡᱮᱞᱮᱠᱟᱺ - ᱟᱹᱞᱤᱧ, ᱟᱞᱟᱝ, ᱟᱵᱮᱱ, ᱟᱹᱠᱤᱱ, ᱯᱮᱲᱟᱠᱤᱱ, ᱠᱚᱲᱟ ᱠᱤᱱ, ᱠᱩᱲᱤ ᱠᱤᱱ, ᱦᱚᱲᱠᱤᱱ, ᱜᱟᱹᱭ ᱠᱤᱱ, ᱥᱮᱴᱟ ᱠᱤᱱ, ᱮᱢᱟᱱ ᱾

{| class="wikitable" 
|-
!  ᱢᱤᱫ ᱜᱚᱴᱟᱝ<br>Singular Number !! ᱵᱟᱨ ᱜᱚᱴᱟᱝ<br>Dual Number!!ᱥᱟᱝᱜᱮ ᱜᱚᱴᱟᱝ <br>Plural Number
|-
|  ''ᱟᱢ'' || ''ᱟᱹᱵᱤᱱ'' || ''ᱟᱯᱮ''
|-
|  ''ᱤᱧ'' || ''ᱟᱹᱞᱤᱧ'' || ''ᱟᱞᱮ''
|-
|  ''ᱩᱱᱤ'' || ''ᱩᱱᱠᱤᱱ'' || ''ᱩᱱᱠᱩ''
|-
|  ''ᱟᱡ'' || ''ᱟᱹᱠᱤᱱ'' || ''ᱟᱠᱚ''
|-
|  ''ᱥᱤᱢ'' || ''ᱥᱤᱢᱠᱤᱱ'' || ''ᱥᱤᱢᱠᱚ''
|-
|  ''ᱥᱮᱛᱟ'' || ''ᱥᱮᱛᱟᱠᱤᱱ'' || ''ᱥᱮᱛᱟᱠᱚ''
|-
|  ''ᱢᱮᱨᱚᱢ'' || ''ᱢᱮᱨᱚᱢᱠᱤᱱ'' || ''ᱢᱮᱨᱚᱢᱠᱚ''
|-
|  ''ᱦᱚᱲ'' || ''ᱦᱚᱲᱠᱤᱱ'' || ''ᱦᱚᱲᱠᱚ''
|-
|  ''ᱯᱚᱛᱚᱵ'' || ''ᱯᱚᱛᱚᱵᱠᱤᱱ'' || ''ᱯᱚᱛᱚᱵᱠᱚ''
|-
|  ''ᱩᱞ'' || ''ᱩᱞᱠᱤᱱ'' || ''ᱩᱞᱠᱚ''
|-
|  ''ᱰᱟᱝᱜᱽᱨᱟ'' || ''ᱰᱟᱝᱜᱽᱨᱟᱠᱤᱱ'' || ''ᱰᱟᱝᱜᱽᱨᱟᱠᱚ''
|-
|  ''ᱯᱩᱥᱤ'' || ''ᱯᱩᱥᱤ ᱠᱤᱱ'' || ''ᱯᱩᱥᱤ ᱠᱚ''
|-
|  ''ᱪᱮᱬᱮ'' || ''ᱪᱮᱬᱮᱠᱤᱱ'' || ''ᱪᱮᱬᱮᱠᱚ''
|-
|  ''ᱯᱚᱛᱟᱢ'' || ''ᱯᱚᱛᱟᱢᱠᱤᱱ'' || ''ᱯᱚᱛᱟᱢᱠᱚ''
|-
|  ''ᱵᱟᱱᱟ'' || ''ᱵᱟᱱᱟ ᱠᱤᱱ'' || ''ᱵᱟᱱᱟᱠᱚ''
|-
|  ''ᱦᱟᱹᱛᱤ'' || ''ᱦᱟᱹᱛᱤᱠᱤᱱ'' || ''ᱦᱟᱹᱛᱤᱠᱚ''
|-
|  ''ᱠᱩᱞ'' || ''ᱠᱩᱞᱠᱤᱱ'' || ''ᱠᱩᱞᱠᱚ''
|-
|  ''ᱛᱟᱹᱨᱳᱵ'' || ''ᱛᱟᱹᱨᱳᱵᱠᱤᱱ'' || ''ᱛᱟᱹᱨᱳᱵᱠᱚ''
|-
|  ''ᱡᱮᱹᱞ'' || ''ᱡᱮᱹᱞᱠᱤᱱ'' || ''ᱡᱮᱹᱞᱠᱚ''
|-
|  ''ᱰᱮᱜᱽᱨᱟ'' || ''ᱰᱮᱜᱽᱨᱟᱠᱤᱱ'' || ''ᱰᱮᱜᱽᱨᱟ ᱠᱚ''
|-
|  ''ᱠᱟᱴᱠᱚᱢ'' || ''ᱠᱟᱴᱠᱚᱢ ᱠᱤᱱ'' || ''ᱠᱟᱴᱠᱚᱢ ᱠᱚ''
|-
|  ''ᱵᱤᱧ'' || ''ᱵᱤᱧ ᱠᱤᱱ'' || ''ᱵᱤᱧ ᱠᱚ''
|}

== ᱵᱟᱦᱨᱮ ᱡᱚᱱᱚᱲ ==
* [http://wesanthals.tripod.com/index.html "We Santhals" web types language keyboard download]
* [http://www.ntm.org.in/languages/Santali/default_Santali.asp National Translation Mission's (NTM) Santali Pages]
* [http://www.language-archives.org/language/sat OLAC resources in and about the Santali language]
* [http://www.language-archives.org/language/mjx OLAC resources in and about the Mahali language]
* http://projekt.ht.lu.se/rwaai RWAAI (Repository and Workspace for Austroasiatic Intangible Heritage)
* [[hdl:10050/00-0000-0000-0003-A6AF-2@view|http://hdl.handle.net/10050/00-0000-0000-0003-A6AF-2@view]] Santali language in RWAAI Digital Archive

==ᱯᱷᱮᱵᱟᱛ==
* [http://www.ntm.org.in/languages/Santali/default_Santali.asp National Translation Mission's (NTM) Santali Pages]
* [http://www.language-archives.org/language/sat OLAC resources in and about the Santali language]
* [http://www.language-archives.org/language/mjx OLAC resources in and about the Mahali language]
* [http://projekt.ht.lu.se/rwaai RWAAI Repository and Workspace for Austroasiatic Intangible Heritage]
* [http://hdl.handle.net/10050/00-0000-0000-0003-A6AF-2@view Santali language in RWAAI Digital Archive]

{{Languages of Bangladesh}}
{{Languages of India}}
{{Languages of Nepal}}
{{Austro-Asiatic languages}}

{{Authority control}}

{{DEFAULTSORT:Santali Language}}
[[Category:Santali language]]
[[Category:Munda languages]]
[[Category:Santhal]]
[[Category:Official languages of India]]
[[Category:Languages of Assam]]
[[Category:Languages of Bihar]]
[[Category:Languages of Jharkhand]]
[[Category:Languages of Mizoram]]
[[Category:Languages of Odisha]]
[[Category:Languages of Tripura]]
[[Category:Languages of West Bengal]]
[[Category:Languages of Bangladesh]]
[[Category:Languages attested from the 19th century]]


[[Category:!Main category]] [[Category:Language]]
