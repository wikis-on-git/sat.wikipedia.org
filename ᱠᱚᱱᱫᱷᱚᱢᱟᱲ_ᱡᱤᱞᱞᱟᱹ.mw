{{Infobox settlement
| name                    = ᱠᱚᱱᱫᱷᱚᱢᱟᱲ
| nickname                =  
| settlement_type         = ᱦᱚᱱᱚᱛ
| image_skyline           = Jagannath Deula, Phulbani.JPG
| image_alt               =
| image_caption           = ᱯᱷᱩᱞᱵᱟᱬᱤ ᱨᱮᱭᱟᱜ ᱡᱚᱜᱚᱱᱱᱟᱛᱷ ᱢᱩᱫᱽᱨᱤ, ᱠᱚᱱᱫᱷᱚᱢᱟᱲ ᱨᱮᱭᱟᱜ ᱦᱮᱰᱠᱣᱟᱴᱚᱨ
| image_map             = OrissaKandhamal.png
| coordinates             = {{coord|20.47|N|84.23|E|display=inline,title}}
|map_caption             = Location in Odisha, India
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_type1       = [[States and territories of India|ᱯᱚᱱᱚᱛ]]
| subdivision_name1       = [[ᱳᱰᱤᱥᱟ]]
| established_title       = <!-- Established -->
| established_date        =
| founder                 =
| named_for               =
| seat_type               = ᱦᱮᱰᱠᱣᱟᱴᱚᱨ
| seat                    = [[ᱯᱷᱩᱞᱵᱟᱬᱤ]]
| government_type         =
| governing_body          =
| leader_title1           = [[District collector|ᱠᱚᱞᱮᱠᱴᱚᱨ ᱟᱨ ᱰᱤᱥᱴᱨᱤᱠᱴ ᱢᱟᱡᱤᱥᱴᱨᱮᱴ]]
| leader_name1            = ᱰᱨ. ᱵᱨᱩᱱᱫᱷᱟ ᱰᱤ, [[Indian Administrative Service|IAS]]
| leader_title2           = [[Superintendent of Police (India)|ᱯᱩᱞᱤᱥ ᱥᱩᱯᱚᱨᱤᱱᱴᱮᱱᱰᱮᱸᱴ]]
| leader_name2            = ᱢᱟ.ᱱ ᱯᱨᱚᱛᱤᱠ ᱥᱤᱝ, [[Indian Police Service|IPS]] | leader_title3           = [[Kandhamal (Lok Sabha constituency)|ᱠᱚᱱᱫᱷᱚᱢᱟᱲ ᱨᱤᱱᱤᱡ ᱯᱟᱨᱞᱤᱭᱟᱢᱮᱴ ᱥᱚᱦᱮᱛ]]
| leader_name3            = [[Pratyusha Rajeshwari Singh|ᱢᱟ.ᱱᱤᱡ ᱯᱨᱚᱛᱭᱩᱥᱟ ᱨᱟᱡᱮᱥᱣᱚᱨᱤ ᱫᱮᱵᱤ]], ([[Biju Janata Dal|BJD]]) 
| unit_pref               = Metric
| area_footnotes          =
| area_rank               =
| area_total_km2          = 8021
| elevation_footnotes     =
| elevation_m             = 700
| population_total        = 731952
| population_as_of        = 2011
| population_rank         =
| population_density_km2  = auto
| population_demonym      =
| population_footnotes    = <ref name=districtcensus/>
| demographics_type1      = ᱯᱟ.ᱨᱥᱤ
| demographics1_title1    = ᱞᱳᱠᱟᱞ  
| demographics1_info1     = [[Kui language (India)|ᱠᱩᱭᱤ]]
| demographics2_title2    = ᱟ.ᱢᱟ.ᱞᱮᱛ
| demographics2_info2     = [[Odia language|ᱳᱰᱤᱭᱟ.]], [[English language|ᱤᱝᱞᱤᱥ]]
| timezone1               = [[Indian Standard Time|IST]]
| utc_offset1             = +5:30
| postal_code_type        = [[Postal Index Number|PIN]]
| postal_code             = 762 0xx
| registration_plate      = OD-12
| blank1_name_sec1        = [[Human sex ratio|ᱡᱟᱱᱟᱝ ᱡᱟ.ᱱᱤ]]
| blank1_info_sec1        = 0.964 [[male|♂]]/[[female|♀]]
| blank2_name_sec1        = ᱥᱮᱪᱮᱫ
| blank2_info_sec1        = 65.12%
| blank3_name_sec1        = [[ᱞᱳᱠ ᱥᱚᱵᱷᱟ]] ᱵᱟᱪᱷᱱᱟᱣ ᱴᱚᱴᱷᱟ
| blank3_info_sec1        = [[Kandhamal (Lok Sabha constituency)|ᱠᱚᱱᱫᱷᱚᱢᱟᱲ]]
| blank4_name_sec1        = [[Odisha Legislative Assembly|ᱵᱤᱫᱷᱟᱱ ᱥᱚᱵᱷᱟ]] ᱵᱟᱪᱷᱱᱟᱣ ᱴᱚᱴᱷᱟ
| blank4_info_sec1        = 3 {{collapsible list|title={{nbsp}}|082-[[Baliguda (Odisha Vidhan Sabha constituency)|Baliguda(ST)]]<br /> 083-[[G. Udayagiri (Odisha Vidhan Sabha constituency)|G.Udayagiri(ST)]]<br /> 084-[[Phulbani (Odisha Vidhan Sabha constituency)|Phulbani(ST)]]}}
| blank1_name_sec2        = [[Climate of India|ᱦᱚᱭᱞᱚᱝ]]
| blank1_info_sec2        = [[Climatic regions of India|Aw]] <small>([[Köppen climate classification|Köppen]])</small>
| blank2_name_sec2        = [[Precipitation (meteorology)|Precipitation]]
| blank2_info_sec2        = {{convert|1587|mm|in}}
| blank3_name_sec2        = Avg. summer temperature
| blank3_info_sec2        = {{convert|40|°C|°F}}
| blank4_name_sec2        = Avg. winter temperature
| blank4_info_sec2        = {{convert|5|°C|°F}}
| website                 = {{URL|www.kandhamal.nic.in}}
| footnotes               =
}}

'''ᱠᱚᱱᱫᱷᱚᱢᱟᱲ ᱡᱤᱞᱞᱟ''' ᱵᱷᱟᱨᱚᱛ ᱫᱤᱥᱚᱢ ᱨᱮᱭᱟᱜ ᱳᱰᱤᱥᱟ ᱯᱚᱱᱚᱛ ᱨᱮ ᱢᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱠᱚᱱᱫᱷᱚᱢᱟᱲ ᱡᱤᱞᱞᱟ ᱫᱚ ᱥᱤᱨᱤᱡᱽ ᱨᱮᱭᱟᱜ ᱥᱚᱨᱚᱜᱽ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱜᱼᱟ ᱾ ᱱᱚᱰᱮ ᱢᱮᱱᱟᱜ ᱫᱚᱨᱤᱝᱵᱟᱰᱤ ᱢᱟ ᱳᱰᱤᱥᱟ ᱨᱮᱭᱟᱜ ᱠᱟᱥᱢᱤᱨ ᱢᱮᱱᱛᱮ ᱠᱚ ᱢᱮᱛᱟᱜᱼᱟ ᱾ ᱱᱚᱣᱟ ᱨᱮᱭᱟᱜ ᱦᱮᱰᱠᱣᱟᱴᱚᱨ ᱫᱚ ᱯᱷᱩᱞᱵᱟᱬᱤ ᱾ ᱟᱨᱟᱢ ᱟᱨ ᱥᱩᱠᱩᱱ ᱛᱚᱞᱟᱥ ᱨᱮᱠᱚ ᱦᱟ.ᱡᱩᱜ ᱠᱟᱱ ᱥᱟᱸᱜᱷᱟᱨᱤᱭᱟ. ᱠᱚ ᱞᱟ.ᱜᱤᱫ ᱫᱚ ᱱᱚᱰᱮ ᱟ.ᱰᱤᱜᱟᱱ ᱡᱟᱭ ᱢᱮᱱᱟᱜᱼᱟ ᱾ ᱱᱚᱰᱮᱱᱟᱜ ᱵᱤᱨ ᱡᱤᱭᱚᱱ, ᱦᱚᱲᱢᱚ ᱥᱟᱦᱟᱣ ᱦᱚᱭ ᱦᱤᱥᱤᱫ, ᱵᱩᱨᱩ, ᱡᱷᱟᱨᱱᱚ ᱟᱨ ᱦᱚᱨ ᱠᱚᱫᱚ ᱟ.ᱰᱤ ᱦᱚᱲᱟᱜ ᱢᱚᱱᱮᱭ ᱢᱩᱦᱤᱛ ᱜᱚᱫᱟ ᱾ ᱠᱚᱱᱫᱷᱚᱢᱟᱲ ᱫᱚ ᱛᱤ ᱵᱟᱰᱚᱦᱤ ᱞᱟ.ᱜᱤᱫ ᱟ.ᱰᱤ ᱜᱮ ᱧᱩᱛᱩᱢ ᱟᱱᱟ ᱾ ᱱᱚᱰᱮᱱᱟᱜ ᱫᱳᱠᱨᱟ, ᱴᱮᱨᱟᱼᱠᱟᱸᱴᱟ, ᱢᱟᱫ ᱨᱮᱭᱟᱜ ᱠᱟ.ᱢᱤ ᱥᱟᱺᱜᱤᱧ ᱥᱟᱺᱜᱤᱧ ᱫᱷᱟ.ᱵᱤᱡ ᱩᱯᱨᱩᱢ ᱮ ᱵᱮᱱᱟᱣ ᱦᱩᱭ ᱟᱠᱟᱫᱼᱟ ᱾ <ref>"[https://books.google.com/books?id=1RBuAAAAMAAJ Orissa reference: glimpses of Orissa]," Sambit Prakash Dash, TechnoCAD Systems, 2001</ref><ref>"[https://books.google.com/books?id=8ukfNZsoNA4C The Orissa Gazette]," Orissa (India), 1964</ref><ref>"[https://books.google.com/books?id=yLU7DwAAQBAJ Lonely Planet India]," Abigail Blasi et al, Lonely Planet, 2017, ISBN 9781787011991</ref>

ᱠᱚᱱᱫᱷᱚᱢᱟᱲ ᱦᱚᱱᱚᱛ ᱨᱮᱭᱟᱜ ᱛᱷᱟᱯᱚᱱ ᱫᱚ ᱑᱙᱙᱔ ᱥᱟᱞᱮᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱤᱱᱟ. ᱚᱠᱛᱚ ᱨᱮᱫᱚ ᱯᱷᱩᱞᱵᱟᱬᱤ ᱡᱤᱞᱞᱟ ᱠᱷᱚᱱ ᱠᱚᱱᱫᱷᱚᱢᱟᱲ ᱟᱨ ᱵᱚᱣᱫᱷ ᱧᱩᱛᱩᱢᱟᱱ ᱵᱟᱨᱭᱟ ᱦᱚᱱᱚᱛ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱠᱚᱱᱫᱷᱚᱢᱟᱲ ᱫᱚ ᱥᱚᱨᱮᱥ ᱞᱟᱠᱪᱟᱨ ᱟᱠᱷᱲᱟ ᱨᱮᱭᱟᱜ ᱪᱤᱱᱦᱟ. ᱠᱟᱱᱟ ᱾ ᱢᱚᱣᱨᱭᱚ ᱥᱚᱢᱨᱟᱴ ᱚᱥᱳᱠ ᱫᱚ ᱡᱚᱣᱜᱚᱫᱟ ᱨᱮᱭᱟᱜ ᱫᱷᱤᱨᱤᱚᱞ ᱨᱮ ᱱᱩᱠᱩ ᱵᱤᱨ ᱴᱚᱴᱷᱟ ᱨᱤᱱ ᱦᱚᱲ ᱠᱚᱣᱟᱜ ᱮ ᱩᱫᱩᱜ ᱥᱚᱫᱚᱨ ᱟᱠᱟᱫᱼᱟ ᱾ ᱱᱚᱰᱮᱱᱟᱜ ᱜᱷᱟᱴ ᱨᱮᱭᱟᱜ ᱮᱞᱟᱠᱟ ᱡᱟᱦᱟᱸ ᱫᱚ ᱠᱚᱲᱤᱝᱜᱚ ᱢᱮᱱᱛᱮ ᱠᱚ ᱢᱮᱛᱟᱜᱼᱟ ᱛᱟᱞᱟᱡᱩᱜᱽ ᱨᱮ ᱡᱟ.ᱛᱨᱤ ᱠᱚᱣᱟᱜ ᱥᱟ.ᱜᱟ.ᱭ ᱨᱮ ᱦᱮᱡ ᱞᱮᱱ ᱛᱟᱦᱮᱸᱫ ᱾ ᱱᱚᱣᱟ ᱴᱚᱴᱷᱟ ᱨᱮᱭᱟᱜ ᱵᱮᱵᱷᱟᱨ ᱫᱚ ᱛᱟᱞᱟ ᱵᱷᱟᱨᱚᱛ ᱫᱷᱟᱹᱵᱤᱡ ᱵᱩᱞᱩᱝ ᱥᱮᱴᱮᱨ ᱞᱟᱹᱜᱤᱫ ᱛᱟᱦᱮᱸ ᱠᱟᱱᱟ ᱾ ᱡᱚᱛᱚ ᱥᱮᱞᱮᱫ ᱠᱟᱛᱮ ᱢᱮᱱ ᱞᱮᱠᱷᱟᱱ ᱥᱤᱨᱡᱚᱱ ᱟᱨ ᱱᱟᱜᱟᱢ ᱨᱮᱭᱟᱜ ᱢᱤᱫ ᱥᱚᱱᱚᱛ ᱥᱚᱝᱜᱚᱢ ᱜᱮ ᱠᱚᱱᱫᱷᱚᱢᱟᱲ ᱨᱮᱭᱟᱜ ᱢᱩᱬᱩᱛ ᱩᱯᱨᱩᱢ ᱫᱚ ᱾

==ᱢᱩᱠᱷᱤᱭᱟ. ᱢᱩᱦᱤᱛ==

===ᱯᱷᱩᱞᱵᱟᱬᱤ===

ᱯᱷᱩᱞᱵᱟᱬᱤ ᱫᱚ ᱦᱚᱱᱚᱛ ᱦᱮᱰᱠᱣᱟᱴᱚᱨ ᱠᱟᱱᱟ ᱾ ᱱᱚᱣᱟ ᱫᱚ ᱥᱤᱧᱤᱡᱽ ᱱᱚᱡᱚᱨ ᱛᱮᱫᱚ ᱢᱤᱫ ᱟ.ᱰᱤ ᱪᱚᱨᱚᱠ ᱴᱚᱴᱷᱟ ᱠᱟᱱᱟ ᱾ ᱜᱚᱴᱟᱯᱟᱲᱟ ᱠᱷᱚᱱ ᱵᱩᱨᱩ ᱛᱮ ᱜᱷᱮᱨᱟᱣ ᱟᱠᱟᱱᱟ ᱟᱨ ᱯᱮ ᱯᱟᱦᱴᱟ ᱠᱷᱚᱱ  ᱯᱤᱞᱞᱚᱥᱚᱞᱩᱝᱠᱤ ᱱᱟ.ᱭ ᱞᱤᱸᱜᱤᱱ ᱠᱟᱱᱟ ᱾ ᱵᱷᱮᱴᱠᱷᱳᱞ ᱟᱨ ᱵᱨᱟᱢᱦᱚᱬᱤᱼᱫᱮᱵᱤ ᱵᱩᱨᱩ ᱪᱮᱛᱟᱱ ᱠᱷᱚᱱ ᱱᱟᱜᱟᱨ ᱨᱮᱭᱟᱜ ᱥᱚᱨᱮᱥ ᱨᱩᱯ ᱧᱮᱞ ᱜᱟᱱᱚᱜᱼᱟ ᱾ ᱦᱟᱯᱛᱟᱠᱤᱭᱟ. ᱵᱟᱡᱟᱨ, ᱡᱚᱜᱚᱱᱱᱟᱛᱷ ᱟᱨ ᱱᱟᱨᱟᱭᱚᱬᱤ ᱢᱩᱫᱽᱨᱤ ᱱᱚᱰᱮᱱᱟᱜ ᱟᱨ ᱢᱤᱫ ᱢᱟᱨᱟᱝ ᱢᱩᱦᱤᱛᱟᱱ ᱴᱚᱴᱷᱟ ᱠᱟᱱᱟ ᱾ ᱥᱚᱲᱚᱠ ᱛᱮ ᱛᱟᱲᱟᱢ ᱟᱨᱵᱟᱝ ᱱᱟ.ᱭ ᱟᱲᱮ ᱨᱮ ᱴᱚᱞᱦᱟᱣᱜ ᱫᱚ ᱟ.ᱰᱤ ᱠᱩᱥᱤ ᱵᱩᱡᱷᱟ.ᱣᱜᱼᱟ ᱾

===ᱯᱩᱛᱩᱰᱤ ᱡᱷᱟᱨᱱᱟ===

ᱯᱩᱛᱩᱰᱤ ᱫᱚ ᱥᱤᱨᱤᱡᱽ ᱛᱟᱞᱟᱨᱮ ᱵᱚᱥᱠᱚᱫ ᱟᱠᱟᱱ ᱢᱤᱫ ᱟ.ᱰᱤ ᱪᱚᱨᱚᱠ ᱡᱟᱭᱜᱟ ᱠᱟᱱᱟ ᱡᱟᱦᱟᱸᱨᱮ ᱥᱚᱞᱩᱝᱠᱤ ᱱᱟ.ᱭ ᱫᱚ ᱖᱐ ᱯᱷᱤᱴ ᱪᱮᱛᱟᱱ ᱠᱷᱚᱱ ᱞᱤᱸᱜᱤ ᱟᱬᱜᱚᱱ ᱠᱟᱱᱟ ᱾ ᱜᱚᱢᱦᱮᱲ ᱶᱤᱨ ᱛᱟᱞᱟ ᱡᱷᱟᱨᱱᱟ ᱠᱷᱚᱱ ᱧᱩᱨᱩᱜ ᱠᱟᱱ ᱫᱟᱜ ᱨᱮᱭᱟᱜ ᱥᱟᱰᱮ ᱟ.ᱰᱤ ᱥᱚᱨᱮᱥ ᱟ.ᱭᱠᱟ.ᱣᱜᱼᱟ ᱾ ᱯᱩᱛᱩᱰᱤ ᱡᱷᱟᱨᱱᱟ ᱯᱷᱩᱞᱵᱟᱬᱤ ᱵᱟᱡᱟᱨ ᱠᱷᱚᱱ ᱑᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾

===ᱵᱚᱞᱟᱥᱚᱝᱠᱩᱯᱟ===

ᱱᱚᱣᱟ ᱴᱚᱴᱷᱟ ᱫᱚ ᱵᱚᱨᱚᱞᱟ ᱫᱮᱵᱤ ᱞᱟ.ᱜᱤᱫ ᱧᱩᱛᱩᱢ ᱮ ᱟᱢᱮᱮᱴ ᱟᱠᱟᱫᱼᱟ ᱡᱟᱦᱟᱸᱭ ᱤᱫᱤ ᱠᱟᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱫᱚ ᱩᱱᱤ ᱫᱚ ᱥᱟᱝᱥᱟᱨ ᱫᱩᱜ ᱫᱚᱦᱚᱭ ᱫᱮᱵᱤ ᱠᱟᱱᱟᱭ ᱾ ᱚᱱᱟ ᱴᱚᱴᱷᱟ ᱨᱤᱱ ᱦᱚᱲ ᱫᱚ ᱚᱸᱰᱮ ᱫᱤᱱᱟ.ᱢ ᱦᱤᱞᱚᱜ ᱜᱮ ᱫᱮᱵᱤ ᱵᱚᱸᱜᱟ ᱟᱭ ᱞᱟ.ᱜᱤᱫ ᱥᱮᱱ ᱟᱠᱟ ᱠᱚ ᱛᱟᱦᱮᱸᱱᱟ ᱾ ᱵᱟ.ᱲᱛᱤ ᱞᱮᱠᱟ ᱛᱮᱫᱚ ᱯᱟᱨᱵᱚᱱ ᱚᱠᱛᱚ ᱨᱮ ᱚᱸᱰᱮ ᱫᱚ ᱟ.ᱰᱤ ᱵᱷᱤᱲ ᱛᱟᱦᱮᱸᱱᱟ ᱾ ᱫᱚᱥᱚᱦᱚᱨᱟ ᱯᱩᱡᱟ ᱫᱚ ᱚᱸᱰᱮ ᱯᱩᱨᱟ. ᱜᱚᱨᱚᱡᱽ ᱟᱨ ᱦᱩᱞᱟ.ᱥ ᱥᱟᱶᱛᱮ ᱢᱟᱱᱟᱣ ᱦᱩᱭᱩᱜᱼᱟ ᱾ ᱯᱤᱞᱞᱚᱥᱚᱞᱩᱝᱠᱤ ᱵᱟᱸᱫᱽ ᱵᱤᱨᱥᱚᱲᱮ ᱢᱟᱱᱚᱣ ᱞᱟ.ᱜᱤᱫ ᱫᱚ ᱢᱤᱫ ᱱᱟᱯᱟᱭ ᱴᱷᱟᱶ ᱠᱟᱱᱟ ᱟᱨ ᱱᱚᱣᱟ ᱫᱚ ᱵᱚᱞᱟᱥᱠᱩᱢᱯᱟ ᱠᱷᱚᱱ ᱥᱩᱢᱩᱝ ᱯᱮ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾ ᱟᱨᱟᱢ ᱞᱟ.ᱜᱤᱫ ᱟᱨ ᱥᱟ.ᱱᱛᱤ ᱥᱟᱶᱛᱮ ᱚᱠᱛᱚ ᱠᱷᱮᱢᱟᱣ ᱞᱟ.ᱜᱤᱫ ᱱᱚᱣᱟ ᱫᱚ ᱡᱚᱛᱚ ᱠᱷᱚᱱ ᱥᱚᱨᱮᱥ ᱴᱚᱴᱷᱟ ᱠᱟᱱᱟ ᱾ ᱵᱚᱞᱟᱥᱠᱩᱢᱯᱟ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱑᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾

===ᱵᱤᱨᱩᱯᱟᱠᱷᱭᱚ ᱢᱩᱫᱽᱨᱤ===

ᱵᱤᱨᱩᱯᱟᱠᱷᱭᱚ ᱢᱩᱫᱽᱨᱤ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱖᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱪᱟᱠᱯᱟᱰᱟ ᱨᱮ ᱢᱮᱱᱟᱜᱼᱟ ᱾ ᱱᱚᱣᱟ ᱢᱩᱫᱽᱨᱤ ᱫᱚ ᱵᱷᱚᱜᱚᱵᱟᱱ ᱥᱤᱵᱽ ᱞᱟ.ᱜᱤᱫ ᱟᱞᱟᱭ ᱟᱠᱟᱱᱟ ᱾ ᱱᱚᱣᱟ ᱢᱩᱫᱽᱨᱤ ᱨᱮᱭᱟᱜ ᱢᱩᱠᱷᱤᱭᱟ. ᱡᱤᱱᱤᱥ ᱫᱚ ᱚᱸᱰᱮᱱᱟᱜ ᱥᱤᱵᱽᱞᱤᱸᱜᱽ ᱠᱟᱱᱟ ᱡᱟᱦᱟᱸ ᱫᱚ ᱫᱩᱠᱷᱤᱱ ᱯᱟᱦᱴᱟ ᱥᱮᱫ ᱠᱚᱪᱮ ᱟᱠᱟᱱᱟ ᱾ ᱱᱚᱝᱠᱟ ᱜᱮ ᱱᱚᱰᱮᱱᱟᱜ ᱫᱟᱨᱮ ᱠᱚᱦᱚᱸ ᱫᱩᱠᱷᱤᱱ ᱥᱮᱦᱮᱫ ᱜᱮ ᱞᱤᱰᱩᱨ ᱛᱟᱦᱮᱸᱱᱟ ᱾  ᱢᱟᱨᱮ ᱫᱷᱚᱨᱚᱢ ᱠᱟᱛᱷᱟ ᱞᱮᱠᱟᱛᱮ ᱨᱟᱵᱚᱬ ᱛᱤᱱ ᱡᱚᱦᱚᱜ ᱥᱤᱵᱽᱡᱤ ᱦᱚᱛᱮᱛᱮ ᱮᱢ ᱟᱠᱟᱱ ᱥᱤᱵᱽᱞᱤᱝ ᱤᱫᱤ ᱠᱟᱛᱮ ᱞᱚᱝᱠᱟᱭ ᱪᱟᱞᱟᱜ ᱠᱟᱱ ᱛᱟᱦᱮᱸᱫ ᱩᱱ ᱡᱚᱦᱚᱜ ᱩᱱᱤ ᱫᱚ ᱱᱚᱰᱮᱭ ᱡᱮᱤᱨᱟ.ᱣ ᱞᱮᱱ ᱛᱟᱦᱮᱸᱫ ᱾ ᱵᱷᱚᱜᱚᱵᱟᱱ ᱥᱤᱵᱽ ᱮ ᱢᱮᱱ ᱞᱮᱫᱼᱟ ᱫᱚ ᱚᱲᱟᱜ ᱥᱮᱴᱮᱨᱚᱜ ᱢᱟᱬᱟᱝ ᱨᱮ ᱚᱠᱟ ᱨᱮᱦᱚᱸ ᱱᱚᱣᱟ ᱥᱤᱵᱽᱞᱤᱸᱜᱽ ᱟᱞᱚᱢ ᱫᱚᱦᱚᱭᱟ ᱾ ᱦᱚᱨ ᱨᱮ ᱨᱟᱵᱚᱬ ᱫᱚ ᱢᱤᱫ ᱦᱟᱲᱟᱢ ᱦᱚᱲ ᱱᱚᱣᱟ ᱥᱟᱵ ᱞᱟ.ᱜᱤᱫ ᱮᱢᱟᱫᱮᱭᱟ ᱤᱠᱷᱟ.ᱱ ᱩᱱᱤ ᱫᱚ ᱞᱟᱸᱜᱟ ᱜᱮᱭ ᱟ.ᱭᱠᱟ.ᱣ ᱠᱮᱫ ᱠᱷᱟ.ᱛᱤᱨ ᱥᱤᱵᱽᱞᱤᱸᱜᱽ ᱫᱚ ᱚᱛ ᱨᱮᱭ ᱫᱚᱦᱚ ᱠᱮᱫᱼᱟ ᱾ ᱩᱱ ᱠᱷᱚᱱ ᱜᱮ ᱱᱚᱣᱟ ᱥᱤᱵᱽᱞᱤᱸᱜᱽ ᱫᱚ ᱱᱚᱰᱮ ᱵᱟ.ᱭᱥᱟ.ᱣ ᱮᱱᱟ ᱟᱨ ᱥᱟᱥᱟᱥᱟᱭ ᱢᱩᱠᱨᱩᱲ ᱠᱟᱛᱮ ᱨᱮᱦᱚᱸ ᱚᱸᱰᱮ ᱠᱷᱚᱱ ᱵᱟᱝ ᱠᱚ ᱦᱤᱞᱟ.ᱣ ᱫᱟᱲᱮᱭᱟᱫᱼᱟ ᱾ ᱟᱨ ᱵᱟᱝ ᱫᱚ ᱫᱩᱠᱷᱤᱱ ᱥᱮᱦᱮᱫ ᱠᱚᱪᱮ ᱜᱮ ᱠᱚ ᱥᱚᱡᱷᱮ ᱫᱟᱲᱮᱭᱟᱫᱼᱟ ᱾ 

ᱢᱩᱫᱽᱨᱤ ᱨᱮᱭᱟᱜ ᱠᱟᱸᱛ ᱨᱮᱦᱚᱸ ᱚᱱᱠᱟᱱ ᱪᱤᱛᱟ.ᱨ ᱜᱮ ᱵᱮᱱᱟᱣ ᱟᱠᱟᱱᱟ ᱡᱟᱦᱟᱸᱨᱮ ᱨᱟᱵᱚᱬ ᱥᱤᱵᱽ ᱫᱚ ᱟᱨ ᱦᱚᱸ ᱥᱤᱵᱽᱞᱤᱸᱜᱽ ᱛᱩᱞ ᱞᱟ.ᱜᱤᱫ ᱮ ᱱᱮᱦᱚᱸᱨ ᱮ ᱠᱟᱱᱟ ᱟᱨ ᱵᱷᱚᱜᱚᱵᱟᱱ ᱥᱤᱵᱽ ᱫᱚᱭ ᱢᱟᱱᱟ ᱜᱚᱫ ᱠᱟᱜ ᱠᱟᱱᱟ ᱾ ᱱᱚᱣᱟ ᱪᱤᱛᱟ.ᱨ ᱦᱚᱛᱮᱛᱮ ᱚᱱᱟ ᱯᱩᱨᱟ. ᱜᱷᱚᱴᱚᱱ ᱮ ᱡᱤᱣᱤᱫ ᱨᱩᱣᱟ.ᱲ ᱜᱚᱫ ᱠᱟᱜ ᱠᱟᱱᱟ ᱾ ᱱᱚᱣᱟ ᱪᱤᱛᱟ.ᱨ ᱨᱮᱫᱚ ᱵᱨᱚᱦᱢᱟ ᱟᱨ ᱵᱤᱥᱱᱩ ᱦᱚᱸ ᱠᱤᱱ ᱩᱫᱩᱜ ᱥᱚᱫᱚᱨ ᱟᱠᱟᱱᱟ ᱾

===ᱫᱚᱨᱤᱝᱵᱟᱰᱤ===

ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱓᱐᱐᱐ ᱯᱷᱩᱴ ᱨᱮᱭᱟᱜ ᱪᱮᱛᱟᱱ ᱨᱮ ᱢᱮᱱᱟᱜ ᱫᱚᱨᱤᱝᱵᱟᱰᱤ ᱫᱚ ᱢᱤᱫ ᱥᱚᱨᱮᱥ ᱥᱤᱛᱩᱝᱱᱟᱝᱟᱱ ᱨᱤᱥᱚᱨᱴ ᱠᱟᱱᱟ ᱾ ᱚᱸᱰᱮ ᱟᱴᱮᱫ ᱟᱠᱟᱱ ᱪᱚᱨᱚᱠ ᱪᱤᱠᱟ.ᱬ ᱠᱷᱟ.ᱛᱤᱨ ᱚᱱᱟ ᱫᱚ ᱳᱰᱤᱥᱟ ᱨᱮᱭᱟᱜ ᱠᱟᱥᱢᱤᱨ ᱢᱮᱱᱛᱮ ᱠᱚ ᱢᱮᱛᱟᱜᱼᱟ ᱾ ᱚᱸᱰᱮ ᱫᱚ ᱯᱟᱭᱤᱱ ᱫᱟᱨᱮ ᱨᱮᱭᱟᱜ ᱵᱤᱨ, ᱠᱟᱯᱷᱤ ᱵᱟᱜᱟᱱ ᱟᱨ ᱠᱷᱩᱵ ᱪᱚᱨᱚᱠ ᱜᱷᱟ.ᱴᱤ ᱧᱮᱧᱮᱞᱤᱭᱟ. ᱠᱚᱭ ᱢᱩᱦᱤᱛ ᱠᱚᱣᱟ ᱾ ᱱᱚᱣᱟ ᱜᱮ ᱳᱰᱤᱥᱟ ᱨᱮᱭᱟᱜ ᱢᱤᱫ ᱥᱩᱢᱩᱝ ᱡᱟᱭᱜᱟ ᱠᱟᱱᱟ ᱡᱟᱦᱟᱸᱨᱮ ᱨᱟᱵᱟᱝ ᱫᱤᱱ ᱫᱚ ᱵᱚᱨᱚᱯᱷ ᱧᱩᱨᱩᱜᱼᱟ ᱾ ᱫᱚᱨᱤᱝᱵᱟᱰᱤ ᱨᱮᱭᱟᱜ ᱢᱟᱴ ᱠᱷᱚᱱ ᱵᱩᱨᱩ ᱴᱚᱴᱷᱟ ᱫᱷᱟ.ᱵᱤᱡᱟᱜ ᱥᱟᱸᱜᱷᱟᱨ ᱟ.ᱰᱤ ᱢᱚᱡᱽ ᱛᱟᱦᱮᱸᱱᱟ ᱾ ᱱᱚᱣᱟ ᱵᱤᱨ ᱴᱚᱴᱷᱟ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱑᱐᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾

===ᱰᱩᱝᱜᱤ===

ᱰᱩᱝᱜᱤ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱔᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱯᱷᱩᱞᱵᱟᱬᱤᱼᱵᱚᱨᱦᱟᱢᱯᱩᱨ ᱨᱳᱰ ᱨᱮ ᱢᱮᱱᱟᱜᱼᱟ ᱾ ᱑᱑ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮ ᱱᱚᱰᱮ ᱫᱚ ᱢᱤᱫ ᱵᱚᱣᱫᱷ ᱵᱤᱦᱟᱨ ᱛᱟᱦᱮᱸ ᱠᱟᱱᱟ ᱾ ᱱᱚᱣᱟ ᱢᱟᱞᱚᱴ ᱮᱱ ᱛᱟᱭᱚᱢ ᱱᱚᱣᱟ ᱥᱤᱵᱽ ᱢᱩᱫᱽᱨᱤ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱱᱚᱣᱟ ᱵᱮᱱᱟᱣ ᱮᱫ ᱚᱠᱛᱚ ᱨᱮ ᱵᱚᱣᱫᱷ ᱵᱤᱦᱟᱨ ᱟᱜ ᱡᱟᱦᱟᱸ ᱥᱟᱨᱮᱡ ᱛᱮᱫ ᱧᱟᱢ ᱞᱮᱱᱟ ᱚᱱᱟ ᱫᱚ ᱢᱩᱫᱽᱨᱤ ᱵᱮᱲᱦᱟᱭ ᱛᱮ ᱩᱫᱩᱜ ᱥᱚᱫᱚᱨ ᱮᱱᱟ ᱾ ᱥᱩᱨ ᱴᱚᱴᱷᱟ ᱠᱷᱚᱱ ᱜᱮ ᱧᱟᱢ ᱮᱱ ᱢᱤᱫ ᱵᱚᱣᱫᱷ ᱢᱩᱴᱷᱟ.ᱱ ᱳᱰᱤᱥᱟ ᱯᱚᱱᱚᱛ ᱢᱤᱣᱡᱤᱭᱚᱢ, ᱵᱷᱩᱵᱚᱱᱮᱥᱣᱚᱨ ᱨᱮ ᱫᱚᱦᱚ ᱟᱠᱟᱱᱟ ᱾

===ᱠᱚᱞᱤᱝ ᱜᱷᱟᱴᱤ===

ᱠᱚᱞᱤᱝ ᱜᱷᱟᱴᱤ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱔᱘ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱯᱷᱩᱞᱵᱟᱬᱤᱼᱵᱚᱨᱦᱟᱢᱯᱩᱨ ᱦᱚᱨ ᱨᱮ ᱢᱮᱱᱟᱜᱼᱟ ᱾ ᱱᱚᱣᱟ ᱜᱷᱟ.ᱴᱤ ᱥᱩᱨ ᱨᱮᱜᱮ ᱫᱚᱥᱢᱤᱞᱞᱟ ᱧᱩᱛᱩᱢᱟᱱ ᱢᱤᱫ ᱡᱟᱭᱜᱟ ᱢᱮᱱᱟᱜᱼᱟ ᱡᱟᱦᱟᱸᱨᱮ ᱥᱚᱢᱨᱟᱴ ᱚᱥᱳᱠ ᱫᱚ ᱠᱚᱞᱤᱝ ᱨᱮᱭᱟᱜ ᱢᱟᱨᱟᱝ ᱞᱟ.ᱰᱷᱟ.ᱭ ᱮ ᱞᱟ.ᱰᱷᱟ.ᱭ ᱞᱮᱱᱟ ᱟᱨ ᱤᱱᱟ. ᱛᱟᱭᱚᱢ ᱵᱚᱣᱫᱷᱚ ᱫᱷᱚᱨᱚᱢ ᱮ ᱟᱯᱱᱟᱨ ᱞᱮᱫ ᱛᱟᱦᱮᱸᱫ ᱾ ᱱᱚᱣᱟ ᱜᱷᱟ.ᱴᱤ ᱫᱚ ᱥᱤᱞᱣᱤᱠᱚᱞᱪᱚᱨ ᱜᱟᱰᱮᱱ ᱟᱨ ᱟᱭᱩᱨᱵᱮᱫᱤᱠ ᱫᱟᱨᱮ ᱱᱟ.ᱬᱤ ᱞᱟ.ᱜᱤᱫ ᱩᱯᱨᱩᱢ ᱢᱮᱱᱟᱜᱼᱟ ᱾ ᱥᱤᱞᱣᱤᱠᱚᱞᱪᱚᱨ ᱜᱟᱰᱮᱱ ᱨᱮ ᱨᱚᱵᱚᱞ ᱟᱨ ᱢᱟᱫᱽ ᱫᱟᱨᱮ ᱢᱮᱱᱟᱜᱼᱟ ᱾ ᱵᱟᱜᱟᱱ ᱨᱮ ᱞᱮᱛᱟᱲ ᱜᱮ ᱥᱚᱸᱫᱷᱟᱲ ᱥᱚ ᱟᱴᱮᱫ ᱛᱟᱦᱮᱸᱱᱟ ᱡᱟᱦᱟᱸᱛᱮ ᱦᱚᱲᱢᱚ ᱟᱨ ᱦᱟᱛᱟᱝ ᱪᱩᱦᱩᱞ ᱵᱩᱨᱤᱭᱟ.ᱲ ᱟ.ᱭᱠᱟ.ᱣ ᱜᱚᱫᱚᱜᱼᱟ ᱾

===ᱢᱚᱸᱫᱽᱥᱚᱨᱩ ᱠᱩᱴᱤ===

ᱱᱚᱣᱟ ᱴᱚᱴᱷᱟ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱑᱐᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾ ᱴᱚᱞᱟ ᱨᱮᱭᱟᱜ ᱵᱟᱦᱨᱮ ᱯᱟᱦᱴᱟ ᱨᱮ ᱢᱤᱫ ᱪᱚᱨᱪ ᱢᱮᱱᱟᱜᱼᱟ ᱡᱟᱦᱟᱸ ᱫᱚ ᱜᱚᱴᱟᱯᱟᱲᱟ ᱠᱷᱚᱱ ᱵᱩᱨᱩ ᱛᱮ ᱵᱮᱲᱦᱟᱭ ᱮᱥᱮᱫ ᱟᱠᱟᱱᱟ ᱾ ᱪᱚᱨᱚᱠ ᱥᱩᱨ ᱨᱮ ᱟᱡᱛᱮ ᱵᱮᱱᱟᱣ ᱟᱠᱟᱱ ᱵᱩᱨᱩ ᱠᱷᱟᱬᱟ ᱢᱮᱱᱟᱜᱼᱟ ᱡᱟᱦᱟᱸ ᱫᱚ ᱥᱩᱯᱩᱨ ᱒᱐᱐ ᱯᱷᱩᱴ ᱜᱟᱺᱦᱤᱨ ᱢᱮᱱᱟᱜᱼᱟ ᱾ ᱱᱚᱣᱟ ᱨᱮᱭᱟᱜ ᱪᱚᱨᱚᱠ ᱫᱚ ᱧᱮᱞ ᱡᱚᱝ ᱢᱮᱱᱟᱜᱼᱟ ᱾ ᱱᱚᱰᱮ ᱫᱚ ᱵᱩᱨᱩ ᱨᱮ ᱛᱟᱠᱮᱨᱚᱜ ᱟᱲᱟᱝ ᱟ.ᱰᱤ᱾ᱢᱚᱡᱽ ᱟ.ᱭᱠᱟ.ᱣᱜᱼᱟ ᱾

===ᱵᱮᱞᱜᱷᱚᱨ===

ᱥᱤᱨᱡᱚᱱ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱛᱮ ᱥᱟᱡᱟᱣ ᱟᱠᱟᱱ ᱵᱮᱞᱜᱷᱚᱨ ᱦᱟ.ᱨᱭᱟ.ᱲ ᱵᱩᱨᱩ ᱥᱟᱶ ᱫᱤᱱᱟ.ᱢ ᱮ ᱧᱮᱯᱮᱞᱟ ᱾ ᱱᱚᱣᱟ ᱴᱚᱴᱷᱟ ᱫᱚ ᱠᱩᱴᱤᱭᱟ ᱠᱷᱳᱴᱟ ᱡᱚᱱᱡᱟ.ᱛᱤ ᱠᱚᱣᱟᱜ ᱵᱚᱥᱠᱚᱫ ᱴᱷᱟᱶ ᱠᱟᱱᱟ ᱾ ᱱᱩᱠᱩ ᱡᱚᱱᱡᱟ.ᱛᱤ ᱫᱚ ᱛᱮᱦᱮᱧ ᱦᱚᱸ ᱡᱚᱢᱟᱜ ᱛᱩᱢᱟ.ᱞ ᱟᱨ ᱥᱟᱧᱪᱟᱣ ᱫᱚᱦᱚᱭ ᱞᱟ.ᱜᱤᱫ ᱚᱱᱟ ᱢᱟᱨᱮ ᱦᱚᱨ ᱜᱮᱠᱚ ᱟᱯᱱᱟᱨᱟ ᱾ ᱱᱩᱠᱩ ᱫᱚ ᱟ.ᱰᱤ ᱜᱮ ᱟ.ᱱᱟ.ᱱᱤᱭᱟ. ᱦᱚᱲ ᱠᱟᱱᱟ ᱠᱚ ᱾ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱒᱕᱕᱕ ᱯᱷᱩᱴ ᱪᱮᱛᱟᱱ ᱨᱮ ᱢᱮᱱᱟᱜ ᱵᱮᱞᱜᱷᱚᱨ ᱫᱚ ᱢᱤᱫ ᱨᱟ.ᱥᱠᱟ.ᱜ ᱥᱟᱸᱜᱷᱟᱨᱤᱭᱟ. ᱠᱚ ᱞᱟ.ᱜᱤᱫ ᱱᱟᱯᱟᱭ ᱴᱷᱟᱶ ᱠᱟᱱᱟ ᱾ ᱡᱟᱦᱟᱸᱭ ᱦᱚᱲ ᱵᱤᱨ ᱨᱮᱭᱟᱜ ᱢᱟᱦᱚᱞ ᱫᱚ ᱥᱩᱨ ᱠᱷᱚᱱ ᱟ.ᱭᱠᱟ.ᱣ ᱥᱟᱱᱟ ᱮᱫ ᱠᱚᱣᱟ ᱩᱱᱠᱩ ᱫᱚ ᱥᱩᱨ ᱨᱮ ᱢᱮᱱᱟᱜ ᱠᱳᱴᱟᱜᱚᱰ ᱥᱟᱸᱠᱪᱩᱣᱟᱨᱤ ᱠᱚ ᱮᱱᱡᱚᱭ ᱫᱟᱲᱮᱭᱟᱜᱼᱟ ᱾ ᱵᱮᱞᱜᱷᱚᱨ ᱫᱚ ᱯᱷᱩᱞᱵᱟᱬᱤ ᱠᱷᱚᱱ ᱑᱖᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾

==ᱦᱮᱡᱥᱮᱱ==

===ᱦᱚᱭ ᱦᱚᱨ===

ᱡᱚᱛᱚ ᱠᱷᱚᱱ ᱥᱩᱨ ᱩᱰᱟ.ᱱ ᱟᱰᱟ ᱵᱷᱩᱵᱽᱱᱮᱥᱚᱨ ᱱᱚᱰᱮ ᱠᱷᱚᱱ ᱒᱑᱑ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱾

===ᱨᱮᱞ ᱦᱚᱨ===

===ᱥᱚᱲᱚᱠ ᱦᱚᱨ===

==ᱥᱟ.ᱠᱷᱭᱟ.ᱛ==
{{Reflist}}

==ᱵᱟᱦᱨᱮ ᱡᱚᱱᱚᱲ==

* {{official website|http://kandhamal.nic.in/}}
* [http://www.sacw.net/article1575 Preliminary Findings & Recommendations - The National People’s Tribunal on Kandhamal], available at South Asia Citizens Web, 29 August 2010.
* [http://www.sacw.net/IMG/pdf/Kandhamal-Karavali2008.pdf From Kandhamal to Karavali: The Ugly Face of the Sangh Parivar], available at South Asia Citizen's Web, March 2009.
