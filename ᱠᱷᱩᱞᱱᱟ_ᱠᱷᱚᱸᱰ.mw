ᱠᱷᱩᱞᱱᱟ ᱯᱚᱱᱚᱛ ᱵᱟᱝᱞᱟᱫᱤᱥᱟᱹᱢ ᱨᱮᱭᱟᱜ ᱤᱨᱟᱹᱞ(᱘)ᱜᱚᱴᱮᱝ ᱯᱚᱱᱚᱛ ᱨᱮᱭᱟᱜ ᱢᱤᱴᱴᱟᱝ ᱠᱟᱱᱟ ᱟᱨ ᱱᱤᱭᱟᱹ ᱫᱚ ᱫᱤᱥᱟᱹᱢ ᱨᱮᱭᱟᱜ ᱫᱟᱹᱠᱷᱤᱱ-ᱯᱟᱹᱪᱷᱤᱢ ᱱᱟᱠᱷᱟ ᱨᱮ ᱢᱮᱱᱟᱜ-ᱟ᱾᱒᱐᱑᱑ ᱥᱮᱨᱢᱟᱨᱮ ᱞᱮᱠᱷᱟ ᱥᱩᱢᱩᱝ(ᱟᱫᱚᱢᱥᱩᱢᱟᱨᱤ)ᱠᱟᱛᱮᱜᱮ ᱧᱟᱢ ᱮᱱᱟ ᱱᱚ-ᱳᱭᱟ ᱯᱚᱱᱚᱛ ᱨᱮᱭᱟᱜ ᱡᱚᱠᱷᱟ ᱒᱒,᱒᱘᱕ ᱵᱚᱨᱜᱚ ᱠᱤᱞᱚᱢᱤᱴᱟᱹᱨ ᱟᱨ ᱑᱕,᱕᱖᱓,᱐᱐ ᱦᱚᱲ ᱢᱮᱱᱟᱜ ᱠᱚ-ᱳᱭᱟ᱾ ᱠᱷᱩᱞᱱᱟ ᱯᱚᱱᱚᱛ ᱨᱮᱭᱟᱜ ᱥᱚᱫᱚᱨ ᱦᱚᱸ ᱠᱷᱩᱞᱱᱟ ᱜᱮ᱾ ᱵᱷᱟᱠᱟ ᱟᱨ ᱪᱚᱴᱴᱚᱜᱮᱨᱟᱢ ᱛᱟᱭᱚᱢ ᱵᱟᱝᱞᱟᱫᱤᱥᱟᱹᱢ ᱨᱮᱭᱟᱜ ᱯᱮ ᱡᱚᱠᱷᱟ ᱞᱟᱹᱴᱩ ᱵᱟᱡᱟᱨ ᱠᱟᱱᱟ᱾ ᱠᱷᱩᱞᱱᱟ ᱵᱟᱝᱞᱟᱫᱤᱥᱟᱹᱢ ᱨᱮᱭᱟᱜ ᱫᱟᱹᱠᱷᱤᱱ-ᱯᱟᱹᱪᱷᱤᱢ ᱱᱟᱠᱷᱟ ᱨᱩᱯᱚᱥᱤ ᱜᱟᱰᱟ ᱟᱨ ᱵᱷᱚᱹᱭᱨᱚᱹᱵᱽ ᱜᱟᱰᱟ ᱢᱮᱱᱟᱜ-ᱟ᱾ᱢᱟᱨᱮ ᱜᱟᱰᱟ ᱠᱚ ᱞᱟᱹᱜᱤᱫᱽ ᱛᱮ ᱠᱷᱩᱞᱱᱟ ᱨᱮᱭᱟᱜ ᱟᱰᱤ ᱧᱩᱛᱩᱢ ᱢᱮᱱᱟᱜ-ᱟ᱾ᱠᱷᱩᱞᱱᱟ ᱵᱟᱝᱞᱟᱫᱤᱥᱟᱹᱢ ᱨᱮᱭᱟᱜ ᱛᱩᱢᱟᱹᱞ ᱟᱨ ᱠᱟᱹᱨᱤ ᱡᱟᱹᱥᱛᱤ ᱛᱮ ᱢᱮᱱᱟᱜ ᱠᱷᱟᱹᱛᱤᱨ ᱠᱷᱩᱞᱱᱟ ᱫᱚ ᱠᱟᱹᱨᱤ(ᱥᱤᱞᱯᱚ)ᱫᱤᱥᱟᱹᱢ ᱦᱚᱸ ᱠᱚ ᱢᱮᱛᱟᱜ ᱜᱮᱭᱟ᱾ᱠᱷᱩᱞᱱᱟ ᱵᱟᱡᱟᱨ ᱠᱷᱚᱡᱽ ᱔᱘ ᱠᱤᱞᱚᱢᱤᱴᱟᱹᱨ ᱥᱟᱶᱜᱤᱧ ᱨᱮ ᱵᱟᱝᱞᱟᱫᱤᱥᱟᱹᱢ ᱨᱮᱭᱟᱜ ᱵᱟᱨ ᱡᱚᱠᱷᱟ ᱢᱟᱨᱟᱝ ᱜᱟᱰᱟ ᱚᱝᱞᱟ ᱜᱟᱰᱟ ᱢᱮᱱᱟᱜ-ᱟ᱾ᱫᱷᱟᱹᱛᱤ ᱨᱮᱭᱟᱜ ᱢᱟᱨᱟᱝ ᱞᱟᱹᱴᱩ ᱵᱤᱨ ᱜᱟᱴᱟᱲ ᱥᱩᱱᱫᱚᱨᱵᱚᱱ ᱫᱚ ᱠᱷᱩᱞᱱᱟ ᱯᱚᱱᱚᱛ ᱨᱮᱭᱟᱜ ᱫᱟᱹᱡᱷᱤᱱ ᱨᱮᱜᱮ ᱢᱮᱱᱟᱜ-ᱟ᱾ ᱠᱷᱩᱞᱱᱟ ᱯᱚᱱᱚᱛ ᱨᱮᱭᱟᱜ ᱠᱷᱩᱞᱱᱟ,ᱵᱟᱜᱮᱨᱦᱟᱴ,ᱥᱟᱛᱠᱷᱤᱨᱟ ᱡᱮᱞᱟ ᱠᱚᱨᱮ ᱥᱩᱱᱫᱚᱨᱵᱚᱱ ᱫᱚ ᱯᱟᱥᱱᱟᱣ ᱟᱠᱟᱱᱟ᱾ᱠᱷᱩᱞᱱᱟ ᱫᱚ ᱥᱩᱱᱫᱚᱨᱵᱚᱱ ᱵᱚᱞᱚᱜ ᱰᱟᱦᱟᱨ ᱦᱚᱸ ᱠᱚ ᱢᱮᱛᱟᱼᱳᱭᱟᱜ ᱜᱮᱭᱟ᱾ᱯᱚᱱᱚᱛ ᱰᱷᱟᱠᱟ ᱠᱷᱚᱱ ᱠᱷᱩᱞᱱᱟ ᱵᱟᱡᱟᱨ ᱓᱓᱓ ᱠᱤᱞᱚᱢᱤᱴᱟᱹᱨ ᱥᱚᱲᱚᱠ ᱰᱟᱦᱟᱨ ᱛᱮ᱾ᱟᱨᱦᱚᱸ ᱥᱚᱲᱚᱠ ᱰᱟᱦᱟᱨ,ᱥᱮᱨᱢᱟ ᱰᱟᱦᱟᱨ,ᱫᱟᱜ ᱰᱟᱦᱟᱨ ᱠᱚ ᱦᱚᱸ ᱢᱮᱱᱟᱜ ᱜᱮᱭᱟ᱾᱑᱙᱑᱒ ᱥᱮᱨᱢᱟ ᱠᱷᱚᱱ ᱜᱮ ᱚᱱᱟ ᱱᱟᱠᱷᱟ ᱫᱟᱜ ᱰᱟᱦᱟᱨ ᱛᱮ ᱞᱟᱹᱣᱠᱟᱹ ᱮᱥᱴᱤᱢᱟᱨ ᱠᱚ ᱥᱮᱱᱚᱜ ᱜᱮᱭᱟ᱾

[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
