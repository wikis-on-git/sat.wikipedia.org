[[Image:Streichholz.jpg|thumb|ᱡᱩᱞᱩᱜ ᱠᱟᱱ ᱥᱟᱹᱞᱟᱹᱭ ᱠᱟᱹᱴᱷᱤ]] '''ᱥᱟᱹᱞᱟᱹᱭ''' (en: Match) ᱫᱚ ᱦᱩᱭᱩᱜ ᱠᱟᱱᱟ ᱠᱟᱴᱷ ᱛᱮ ᱵᱮᱱᱟᱣ ᱟᱠᱟᱱ ᱠᱟᱹᱴᱤᱡ ᱠᱟᱹᱴᱤᱡ ᱡᱤᱞᱤᱧ ᱢᱟᱪᱷᱟ ᱠᱟᱹᱴᱷᱤ ᱡᱟᱸᱦᱟᱸ ᱨᱮᱱᱟᱜ ᱢᱤᱫ ᱥᱮᱡ ᱵᱟᱹᱨᱩᱫᱽ ᱞᱟᱜᱟᱣ ᱛᱟᱸᱦᱮᱸᱱᱟ᱾ ᱵᱟᱹᱨᱩᱫᱽ ᱡᱟᱸᱦᱟᱸ ᱥᱮᱡ ᱛᱟᱸᱦᱮᱸᱱᱟ ᱚᱱᱚ ᱟᱲᱮ ᱵᱟᱝ ᱥᱚᱢᱟᱱ ᱠᱷᱚᱥᱠᱷᱚᱥᱮ ᱡᱟᱜᱟ ᱨᱮ ᱜᱷᱟᱥᱟᱣ ᱞᱮᱠᱷᱟᱱ ᱜᱮ ᱥᱮᱸᱜᱮᱞ ᱡᱩᱞᱩᱜᱼᱟ᱾ ᱚᱲᱟᱜ ᱠᱚᱨᱮᱱᱟᱜ ᱥᱮᱸᱜᱮᱞ ᱡᱩᱞ ᱠᱟᱹᱢᱤᱨᱮ ᱱᱚᱣᱟ ᱥᱟᱹᱞᱟᱹᱭ ᱛᱮ ᱠᱟᱹᱢᱤ ᱯᱟᱨᱚᱢ ᱨᱮ ᱵᱚᱛᱚᱨ ᱵᱟᱝ ᱛᱟᱸᱦᱮᱸᱱᱟ᱾ ᱢᱤᱫ ᱞᱮᱠᱟᱱ ᱠᱟᱹᱴᱤᱡ ᱵᱟᱠᱥᱚ ᱨᱮ ᱥᱟᱹᱞᱟᱹᱭ ᱠᱟᱹᱴᱷᱤ ᱠᱩ ᱫᱚᱦᱚᱭᱟ᱾ ᱟᱨ ᱚᱱᱟ ᱵᱟᱠᱥᱚ ᱨᱮᱱᱟᱜ ᱵᱟᱨ ᱟᱲᱮ ᱨᱮᱜᱮ ᱠᱷᱚᱥᱠᱷᱚᱥᱮ ᱡᱟᱜᱟ ᱛᱟᱸᱦᱮᱸᱱᱟ ᱡᱟᱸᱦᱟᱸ ᱨᱮ ᱜᱷᱟᱥᱟᱣ ᱠᱟᱛᱮ ᱥᱮᱸᱜᱮᱞ ᱡᱩᱞᱩᱜᱼᱟ᱾  

ᱠᱟᱴᱷ ᱨᱮᱱᱟᱜ ᱠᱟᱹᱴᱷᱤ ᱛᱮ ᱥᱟᱹᱞᱟᱹᱭ ᱠᱟᱹᱴᱷᱤ ᱠᱚ ᱵᱮᱱᱟᱣᱟ ᱟᱨ ᱚᱝᱠᱟ ᱠᱟᱛᱮ ᱟᱹᱠᱷᱨᱤᱧ ᱞᱟᱹᱜᱤᱛ ᱠᱚ ᱵᱟᱡᱟᱨ ᱨᱮᱠᱚ ᱯᱷᱮᱰᱟ᱾ ᱜᱮᱥ ᱪᱩᱞᱦᱟᱹ, ᱪᱩᱴᱤ-ᱵᱤᱲᱤ, ᱠᱚᱭᱮᱞ, ᱢᱳᱢᱵᱟᱛᱤ ᱱᱚᱝᱠᱟᱱ ᱡᱤᱱᱤᱥ ᱡᱩᱞ ᱞᱟᱹᱜᱤᱛ ᱥᱟᱹᱞᱟᱹᱭ ᱟᱹᱰᱤ ᱠᱟᱡᱟᱠ ᱠᱩ ᱵᱮᱵᱷᱟᱨᱟ᱾ ᱢᱤᱫᱴᱮᱱ ᱥᱟᱞᱟᱹᱭ ᱵᱟᱠᱥᱚ ᱨᱮ ᱕᱐ ᱜᱚᱴᱟᱝ ᱞᱮᱠᱟ ᱥᱟᱹᱞᱟᱹᱭ ᱠᱟᱹᱴᱷᱤ ᱛᱟᱸᱦᱮᱸᱱᱟ᱾ 
== ᱮᱛᱦᱚᱵ (Origin) ==
ᱥᱟᱹᱞᱟᱹᱭ ᱨᱮᱱᱟᱜ ᱤᱝᱨᱮᱡᱤ ᱟᱹᱲᱟᱹ ᱫᱚ ᱦᱩᱭᱩᱜ ᱠᱟᱱᱟ ᱢᱮᱪ (Match)᱾ ᱱᱚᱣᱟ ᱫᱚ ᱯᱷᱚᱨᱟᱥᱤ ᱟᱹᱲᱟᱹ ᱢᱮᱥᱮ ᱠᱷᱚᱱ ᱦᱮᱡ ᱟᱠᱟᱱᱟ᱾ ᱢᱮᱥᱮ ᱢᱮᱱᱛᱮ ᱫᱚ ᱢᱳᱢᱵᱟᱛᱤ ᱨᱮᱱᱟᱜ ᱥᱚᱞᱛᱟ ᱠᱩ ᱵᱩᱡᱷᱟᱹᱣ ᱚᱪᱚᱭᱮᱛ ᱛᱟᱸᱦᱮᱸᱱᱟ᱾ 

ᱱᱟᱜᱟᱢ ᱞᱮᱠᱟᱛᱮ ᱢᱮᱪ ᱫᱚ [[ᱵᱟᱵᱮᱨ]] ᱨᱮᱱᱟᱜ ᱡᱤᱞᱤᱧ ᱠᱩ ᱵᱩᱡᱷᱟᱹᱣ ᱚᱪᱚᱭᱮᱛ ᱛᱟᱸᱦᱮᱸᱱᱟ ᱡᱟᱸᱦᱟᱸ ᱫᱚ ᱨᱟᱥᱟᱭᱚᱱᱤᱠ ᱡᱤᱱᱤᱥ ᱥᱟᱶᱛᱮ ᱢᱮᱥᱟᱣ ᱞᱮᱱ ᱠᱷᱟᱱ ᱢᱤᱫᱴᱮᱱ ᱚᱠᱛᱚ ᱫᱷᱟᱹᱵᱤᱡ ᱡᱩᱞ ᱛᱮᱜᱮ ᱛᱟᱸᱦᱮᱸᱱᱟ᱾ ᱦᱟᱞᱠᱟ ᱥᱮᱸᱜᱮᱞ ᱥᱮ ᱠᱟᱢᱟᱱ ᱥᱮ ᱵᱟᱱᱫᱩᱠ ᱨᱮᱱᱟᱜ ᱥᱮᱸᱜᱮᱞ ᱡᱩᱞ ᱞᱟᱹᱜᱤᱛ ᱱᱚᱣᱟ ᱫᱚ ᱵᱮᱵᱷᱟᱨᱚᱜ ᱠᱟᱱ ᱛᱟᱸᱦᱮᱸᱱᱟ᱾  ᱛᱤᱱ ᱜᱷᱟᱹᱨᱤᱡ ᱡᱩᱞᱩᱜᱼᱟ ᱚᱱᱟ ᱦᱤᱥᱟᱹᱵᱛᱮ ᱥᱟᱹᱞᱟᱹᱭ ᱨᱮᱱᱟᱜ ᱨᱚᱠᱚᱢ ᱥᱚᱠᱚᱢ ᱢᱮᱱᱟᱜᱼᱟ᱾ ᱡᱟᱸᱦᱟᱸ ᱞᱮᱠᱟ ᱟᱹᱰᱤ ᱜᱷᱟᱹᱨᱤᱡ ᱡᱩᱞᱩᱜ ᱥᱟᱹᱞᱟᱹᱭ ᱟᱨ ᱠᱚᱢ ᱜᱷᱟᱹᱨᱤᱡ ᱡᱩᱞᱩᱜ ᱥᱟᱹᱞᱟᱹᱭ᱾ 

== ᱵᱤᱵᱚᱨᱛᱚᱱ ==
ᱟᱹᱫᱷᱩᱱᱤᱠ ᱡᱩᱜᱽ ᱞᱟᱦᱟ ᱨᱮ ᱕᱗᱗ ᱥᱮᱨᱢᱟ ᱨᱮ ᱯᱟᱭᱤᱱ ᱫᱟᱨᱮ ᱨᱮᱱᱟᱜ ᱠᱟᱴᱷ ᱛᱮ ᱥᱟᱹᱞᱟᱹᱭ ᱵᱮᱱᱟᱣ ᱦᱩᱭᱞᱮᱱᱟ᱾ ᱮᱛᱚᱢ ᱥᱮᱡ ᱨᱮ ᱡᱷᱩ ᱟᱨ ᱪᱮᱱ ᱮᱞᱟᱠᱟ ᱨᱮ ᱥᱟᱢᱚᱨᱤᱠ ᱵᱟᱦᱤᱱᱤ ᱠᱳᱣᱟᱜ ᱡᱚᱢ ᱛᱮᱭᱟᱨ, ᱦᱚᱲᱢᱚ ᱞᱚᱞᱚ ᱞᱟᱹᱜᱤᱛ ᱥᱮ ᱨᱟᱥᱟᱭᱚᱱᱤᱠ ᱡᱤᱱᱤᱥ ᱠᱩ ᱡᱩᱞ ᱞᱟᱹᱜᱤᱛ ᱥᱟᱹᱞᱟᱹᱭ ᱨᱮᱱᱟᱜ ᱫᱚᱨᱠᱟᱨ ᱯᱟᱲᱟᱣ ᱞᱮᱱᱟ᱾ 

᱑᱕᱓᱐ ᱥᱮᱨᱢᱟ ᱥᱮᱡ ᱤᱣᱨᱳᱯ ᱨᱮ ᱥᱟᱹᱞᱟᱹᱭ ᱵᱮᱱᱟᱣ ᱨᱮᱱᱟᱜ ᱦᱤᱲᱤᱠ ᱯᱟᱲᱟᱣᱞᱮᱱᱟ᱾ ᱑᱘᱐᱕ ᱥᱮᱨᱢᱟ ᱥᱮᱡ ᱡᱤᱱ ᱪᱮᱱᱥᱮᱞ ᱧᱩᱛᱩᱢᱟᱱ ᱢᱤᱫᱴᱮᱱ ᱢᱟᱹᱱᱢᱤ ᱯᱩᱭᱞᱩ ᱫᱷᱟᱣ ᱟᱫᱷᱩᱱᱤᱠ ᱥᱟᱞᱟᱹᱭ ᱮ ᱵᱮᱱᱟᱣ ᱠᱮᱫᱟ᱾ ᱥᱟᱹᱞᱟᱹᱭ ᱞᱟᱦᱟ ᱥᱮᱡ ᱫᱚ ᱯᱚᱴᱟᱥᱤᱭᱟᱢ ᱠᱞᱳᱨᱮᱴ, ᱥᱟᱞᱯᱷᱟᱨ, ᱪᱤᱱᱤ ᱟᱨ ᱨᱟᱵᱟᱨ ᱨᱮᱱᱟᱜ ᱞᱮᱣᱦᱟ ᱠᱩ ᱵᱮᱵᱷᱟᱨᱮᱛ ᱛᱟᱸᱦᱮᱸᱱᱟ᱾ ᱠᱟᱹᱴᱤᱡ ᱵᱳᱛᱳᱞ ᱨᱮ ᱥᱟᱞᱯᱷᱤᱣᱨᱤᱠ ᱮᱥᱤᱰ ᱨᱮ ᱢᱮᱥᱟ ᱠᱟᱛᱮ ᱥᱟᱹᱞᱟᱹᱭ ᱨᱮᱭᱟᱜ ᱥᱮᱸᱜᱮᱞ ᱠᱩ ᱡᱩᱞᱮᱛ ᱛᱟᱸᱦᱮᱸᱱᱟ᱾

ᱯᱷᱚᱥᱯᱚᱨᱟᱥ ᱛᱮ ᱥᱟᱹᱞᱟᱹᱭ ᱵᱮᱱᱟᱣ ᱠᱷᱟᱹᱛᱤᱨ ᱟᱭᱢᱟ ᱞᱮᱠᱟᱱ ᱡᱟᱝ ᱠᱷᱚᱭ ᱨᱮᱱᱟᱜ ᱨᱩᱣᱟᱹ ᱮᱛᱦᱚᱵ ᱫᱷᱩᱨᱟᱹᱣ ᱱᱟ᱾ ᱯᱩᱸᱰ ᱯᱚᱥᱯᱷᱚᱨᱟᱥ ᱵᱮᱵᱷᱟᱨ ᱠᱷᱟᱹᱛᱤᱨ ᱢᱟᱹᱱᱢᱤ ᱠᱚ ᱦᱚᱸ ᱜᱩᱡᱩᱜ ᱠᱩ ᱫᱷᱩᱨᱟᱹᱣ ᱱᱟ᱾ ᱥᱟᱹᱞᱟᱹᱭ ᱡᱚᱢ ᱠᱟᱛᱮ ᱢᱟᱹᱱᱢᱤ ᱠᱩ ᱟᱹᱠᱩ ᱟᱹᱠᱩ ᱛᱮ ᱜᱩᱡᱩᱜ ᱠᱩ ᱫᱷᱩᱨᱟᱹᱣ ᱞᱮᱱᱟ᱾ ᱑᱘᱔᱕ ᱥᱮᱨᱢᱟ ᱥᱮᱡ ᱵᱷᱤᱭᱮᱱᱟ ᱨᱮ ᱱᱚᱝᱠᱟᱱ ᱜᱷᱚᱴᱚᱱᱟ ᱯᱩᱭᱞᱭ ᱦᱩᱭᱞᱮᱱᱟ᱾ ᱱᱤᱣ ᱤᱭᱚᱨᱠ ᱨᱮ ᱱᱚᱝᱠᱟᱱ ᱜᱷᱚᱴᱚᱱᱟ ᱠᱩ ᱱᱤᱭᱮ ᱯᱟᱢᱯᱞᱮᱴ ᱩᱰᱩᱝᱱᱟ᱾

== ᱪᱤᱛᱟᱹᱨᱠᱩ ==
== ᱟᱨᱦᱚᱸ ᱧᱮᱞᱢᱮ ==
== ᱵᱟᱨᱦᱮ ᱡᱚᱱᱚᱲ ==
== ᱯᱷᱮᱰᱟᱛ ==
