
'''ᱰᱤᱯᱛᱷᱤᱨᱤᱭᱟ''' ᱥᱮ '''ᱨᱚᱦᱤᱬᱤ''' (Diphtheria) [[ᱩᱜᱽᱨᱚ ᱥᱚᱸᱠᱨᱚᱢᱚᱠ ᱨᱚᱜᱽ]] ᱠᱚ ᱠᱟᱱᱟ, ᱡᱟᱦᱟᱸ ᱒ ᱠᱷᱚᱱ ᱥᱮ ᱑᱐ ᱥᱮᱨᱢᱟ ᱦᱟᱹᱵᱤᱡ ᱨᱤᱱ ᱵᱚᱪᱷᱚᱨ ᱨᱤᱱᱤᱡ ᱠᱚᱲᱟᱠᱚ ᱵᱟᱬᱛᱤ ᱦᱩᱭ ᱟᱠᱚ ᱠᱟᱱᱟ, ᱢᱮᱱᱛᱮᱫᱚ ᱥᱟᱱᱟᱢ ᱦᱚᱲ ᱵᱚᱪᱷᱚᱨ ᱟᱱ ᱠᱚ ᱱᱚᱶᱟ ᱨᱚᱜᱽ ᱦᱩᱭ ᱫᱟᱲᱮ ᱟᱠᱚᱣᱟ᱾ ᱱᱚᱶᱟ ᱨᱮᱱᱟᱜ ᱩᱫᱷᱵᱷᱚᱣ ᱱᱟᱝ (incubation period) ᱵᱟᱨ ᱠᱷᱚᱱ ᱥᱮ ᱯᱩᱱ ᱫᱤᱱ ᱦᱟᱹᱵᱤᱡ ᱛᱟᱦᱮᱱ ᱠᱟᱱᱟ᱾ ᱱᱚᱶᱟ ᱨᱚᱜᱽ ᱵᱟᱬᱛᱤ ᱫᱚ [[ᱡᱚᱦᱟ]] ᱨᱮ ᱛᱟᱦᱮᱱ ᱠᱟᱱᱟ ᱟᱨ ᱴᱟᱹᱥᱤᱸᱠ ᱦᱚᱸ ᱟᱠᱨᱟᱸᱛ ᱦᱩᱭᱩᱜ ᱠᱟᱱᱟ᱾ [[ᱟᱲᱟᱝ ᱨᱟᱦᱟ]], [[ᱱᱟᱸᱰᱨᱤ]], [[ᱢᱮᱫ]] ᱟᱨ ᱵᱟᱦᱨᱮ ᱡᱟᱱᱱᱮᱸᱫᱽᱨᱤᱭᱚ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ᱾ ᱥᱟᱹᱨᱤ ᱛᱮᱢᱟ [[ᱡᱟᱭᱜᱟ ᱨᱚᱜᱽ]] ᱠᱟᱱᱟ, ᱢᱮᱱᱠᱷᱟᱱ [[ᱛᱤᱡᱩ]] ᱮᱢᱟᱱ ᱞᱮᱠᱟᱱ ᱡᱤᱱᱤᱥ ᱠᱚᱨᱮ ᱠᱷᱚᱱ ᱥᱤᱨᱡᱟᱣ ᱟᱠᱟᱱ [[ᱡᱤᱭᱟᱞᱤ ᱵᱤᱥ]] ᱟᱜ ᱦᱚᱲᱢᱚ ᱨᱮ ᱣᱭᱟᱯᱛᱮ ᱦᱩᱭ ᱞᱮᱱᱠᱷᱟᱱ [[ᱴᱚᱠᱥᱤᱢᱟ]](Toxemia) ᱨᱮᱱᱟᱜ ᱞᱟᱪᱷᱚᱱ ᱨᱟᱠᱟᱵᱚᱜ ᱠᱟᱱᱟ᱾ [[ᱡᱮᱚᱨ]], [[ᱵᱟᱝ ᱢᱚᱱ]], [[ᱵᱚᱦᱚᱜ]] ᱟᱨ [[ᱦᱚᱲᱢᱚ]] ᱨᱮ [[ᱯᱤᱲᱟ]] ᱮᱢᱟᱱ ᱡᱤᱭᱟᱞᱤ ᱵᱤᱥ ᱨᱮᱱᱟᱜ [[ᱠᱩᱲᱟᱹᱭ]] ᱢᱮᱱᱟᱜ-ᱟ᱾ ᱱᱚᱶᱟ ᱨᱮᱱᱟᱜ ᱵᱤᱥᱮᱥ ᱵᱟᱹᱲᱤᱡ ᱯᱨᱚᱵᱷᱟᱣ [[ᱨᱤᱫᱟᱹᱭ]] ᱨᱮ ᱯᱟᱲᱟᱜ ᱠᱟᱱᱟ᱾ ᱟᱫᱷᱟᱱ ᱨᱚᱜᱤ ᱠᱚᱴᱷᱮᱱ ᱫᱚ  ᱱᱚᱶᱟ ᱠᱟᱨᱚᱱ [[ᱨᱤᱫᱟᱹᱭ ᱴᱷᱟᱠᱮᱜ]]  (heart failure) ᱠᱷᱚᱱ ᱜᱩᱡᱩᱜ ᱠᱟᱱᱟ ᱠᱚ᱾

==ᱠᱟᱨᱚᱱ==
'ᱠᱚᱨᱟᱭᱤᱱ ᱵᱮᱠᱴᱤᱨᱤᱭᱟᱢ ᱰᱤᱯᱛᱷᱤᱨᱤᱭᱟ' [[ᱱᱚᱢᱚᱠ ᱡᱤᱣᱟᱬᱩ]] ᱨᱚᱜᱽ ᱨᱮᱱᱟᱜ ᱠᱟᱨᱚᱱ ᱠᱚᱨᱟᱭᱤᱱ ᱵᱮᱠᱴᱤᱨᱤᱭᱟᱢ ᱰᱤᱯᱛᱷᱤᱨᱤ (Coryn bacterium diphtheriae) ᱱᱚᱢᱚᱠ ᱡᱤᱣᱟᱬᱩ ᱠᱚ ᱛᱟᱦᱮᱱ ᱠᱟᱱᱟ᱾
