ᱜᱳᱢᱦᱟ ᱫᱚ ᱥᱮᱨᱢᱟ ᱯᱩᱨᱟᱣ ᱨᱮᱱᱟᱜ ᱢᱤᱫ ᱯᱟᱨᱟᱵ ᱠᱟᱱᱟ ᱾ ᱱᱚᱶᱟ ᱯᱟᱨᱟᱵ ᱫᱚ ᱥᱟᱱ ᱵᱚᱝᱜᱟ ᱠᱩᱱᱟᱹᱢᱤᱨᱮ ᱠᱚ ᱢᱟᱱᱟᱣᱟ ᱾ ᱛᱤᱥ ᱠᱷᱚᱱ ᱪᱚ ᱱᱚᱶᱟ ᱯᱟᱨᱟᱵ ᱫᱚ ᱠᱚ ᱢᱟᱱᱟᱞ ᱟᱠᱟᱫ ? ᱚᱠᱟ [[ᱡᱟᱹᱛᱤ]] ᱨᱤᱱ ᱦᱚᱲ ᱪᱚᱠᱚ ᱢᱟᱱᱟᱣ ᱢᱟᱬᱟᱝ ᱞᱮᱫ ᱱᱚᱶᱟ ᱨᱮᱱᱟᱜ ᱱᱟᱜᱟᱢ ᱫᱚ ᱵᱟᱝ ᱵᱟᱰᱟᱭᱚᱜ ᱠᱟᱱᱟ ᱾ ᱮᱱᱦᱚᱸ ᱯᱟᱞᱮ ᱡᱚᱛᱚ ᱛᱷᱚᱠ ᱨᱤᱱ ᱦᱚᱲ ᱜᱮᱠᱚ ᱢᱟᱱᱟᱣ ᱮᱫ-ᱟ ᱾ ᱱᱚᱶᱟ ᱯᱟᱨᱟᱵ ᱨᱮᱫᱚ ᱞᱮᱴᱚ,ᱯᱤᱴᱷᱟ,ᱰᱩᱸᱵᱩᱜ,ᱡᱤᱞ ᱩᱛᱩ, ᱨᱚᱦᱚᱲ ᱫᱟᱠᱟ ᱥᱟᱶ ᱡᱷᱟᱨ ᱦᱟᱺᱰᱤ 
ᱠᱚᱛᱮ ᱠᱚ ᱢᱟᱱᱟᱶᱟ ᱾ ᱚᱠᱚᱭ ᱠᱚᱪᱚ ᱠᱟᱨᱟᱢ ᱠᱚ ᱵᱤᱫᱟ ᱟᱨ ᱨᱤᱸᱡᱟᱹ ᱠᱚ ᱮᱱᱮᱡ-ᱟ ᱾ ᱚᱠᱟ ᱟᱹᱛᱠᱩ ᱠᱚᱨᱮᱪᱚ ᱞᱟᱜᱽᱬᱮ ᱠᱚ ᱮᱱᱮᱡ-ᱟ ᱾
==ᱜᱳᱢᱦᱟ ᱧᱩᱛᱩᱢ ᱨᱮᱱᱟᱜ ᱡᱚᱥ==
'''ᱜᱳᱢᱦᱟ''' ᱧᱩᱛᱩᱢ ᱨᱮᱱᱟᱜ ᱡᱚᱥ ᱫᱚ ᱯᱟᱞᱮ,ᱜᱳ+ᱢᱟᱦᱟ ᱠᱟᱱᱟ ᱾ "ᱜᱳ" ᱢᱮᱱ ᱞᱮᱠᱷᱟᱱ ᱜᱳ ᱵᱟᱵᱟ, ᱜᱳ ᱟᱭᱳ,ᱢᱮᱱᱫᱚ-ᱜᱚᱲᱚᱢ ᱵᱟᱵᱟ, ᱜᱚᱲᱚᱢ ᱟᱭᱳ ᱾ ᱜᱚᱲᱚᱢ ᱵᱟᱵᱟ,ᱜᱚᱲᱚᱱ ᱟᱭᱳ ᱫᱚ ᱯᱤᱞᱪᱩ ᱦᱟᱲᱟᱢ, ᱯᱤᱞᱪᱩ ᱵᱩᱰᱷᱤ ᱟᱨ ᱜᱟᱹᱭ ᱟᱭᱳ ᱦᱚᱸᱭ ᱵᱩᱡᱷᱟᱣᱜ ᱜᱮᱭᱟ ᱾ ᱱᱚᱶᱟ ᱫᱚ ᱯᱟᱞᱮ ᱜᱟᱹᱭ ᱟᱭᱳ ᱞᱟᱹᱜᱤᱫ ᱦᱚᱸ ᱱᱟᱯᱟᱭ ᱢᱟᱦᱟ ᱠᱟᱱᱟ ᱾<br>


:ᱜᱳᱢᱦᱟ ᱦᱤᱞᱚᱜ ᱥᱮᱛᱟᱜ ᱨᱮ ᱜᱩᱯᱤ ᱠᱚᱲᱟ ᱜᱟᱹᱭ ᱠᱚ ᱛᱚᱞ ᱨᱮᱜᱮ ᱡᱟᱦᱟᱱᱟᱜ ᱡᱚᱢᱟᱜ ᱥᱟᱞᱟᱜ, ᱜᱟᱹᱭ ᱠᱚ ᱰᱟᱝᱜᱽᱨᱟ ᱠᱚ ᱥᱟᱢᱟᱜ ᱜᱮᱡᱮᱨ ᱠᱟᱛᱮ ᱥᱚᱥᱚ ᱠᱚ ᱡᱚᱢ ᱦᱚᱪᱚ ᱠᱚᱣᱟ ᱾ ᱥᱚᱥᱚ ᱠᱚ ᱡᱚᱢ ᱞᱮᱠᱷᱟᱱ ᱟᱹᱛᱤᱧ ᱡᱚᱠᱷᱟᱜ ᱡᱟᱦᱟᱱ ᱵᱤᱥ ᱠᱚ ᱠᱚ ᱟᱹᱛᱤᱧ ᱧᱟᱢ ᱨᱮᱦᱚ ᱦᱚᱲᱢᱚ ᱛᱟᱠᱚ ᱵᱟᱝ ᱵᱟᱹᱲᱤᱡᱚᱜ ᱛᱟᱠᱚᱣᱟ ᱾ ᱜᱳᱢᱦᱟ ᱦᱤᱞᱚᱜ ᱫᱚ ᱵᱟᱹᱫᱽ ᱵᱟᱹᱭᱦᱟᱹᱲ ᱠᱟᱹᱢᱤ ᱵᱟᱠᱚ ᱪᱟᱞᱟᱜ-ᱟ ᱾ ᱪᱮᱫᱟᱜ ᱥᱮ ᱤᱱᱟᱹ ᱦᱤᱞᱚᱜ ᱫᱚ ᱵᱤᱥᱟᱱ ᱵᱤᱧ ᱠᱚ ᱫᱟᱬᱟᱱᱟ ᱾ ᱩᱱᱠᱩ ᱟᱹᱣᱲᱤᱜᱮ ᱵᱤᱥ ᱠᱚ ᱩᱞᱟᱹᱭᱟ ᱾ ᱠᱟᱛᱷᱟ ᱨᱮ ᱢᱮᱱᱟᱜ-ᱟ, ᱜᱚᱢᱦᱟ ᱦᱤᱞᱚᱜ ᱠᱟᱲᱚ,ᱠᱩᱭᱞᱤ ᱛᱟᱹᱠᱤᱱ ᱟᱡ ᱢᱟᱢᱤ ᱵᱟᱫᱽᱛᱮ ᱦᱮᱲᱦᱮᱫ ᱠᱟᱹᱢᱤ ᱵᱷᱮᱡᱟ ᱞᱮᱫ ᱠᱤᱱᱛᱮ, ᱠᱟᱲᱚ, ᱠᱩᱭᱞᱤ ᱠᱤᱱ ᱵᱤᱧ ᱞᱮᱱᱟ ᱾ ᱚᱱᱟ ᱫᱚ ᱯᱟᱪᱮ ᱵᱤᱥᱟᱱ ᱠᱚᱣᱟᱜ ᱵᱤᱥ ᱚᱨᱥᱚᱝ ᱛᱮᱜᱮᱠᱤᱱ ᱵᱤᱧ ᱞᱮᱱᱟ ᱾ ᱟᱡ ᱢᱟᱢᱚ ᱧᱮᱞ ᱠᱮᱫ ᱠᱤᱱ ᱛᱮᱫᱚ ᱟᱛᱨᱟ ᱠᱤᱱ ᱵᱤᱧ ᱟᱠᱟᱱᱟ ᱾ ᱟᱠᱤᱱᱟᱜ ᱫᱩᱠ ᱠᱟᱛᱷᱟ ᱞᱟᱹᱭ ᱯᱩᱨᱟᱣ ᱯᱩᱨᱟᱣ ᱛᱮᱜᱮ ᱠᱤᱱ ᱵᱤᱧ ᱯᱩᱨᱟᱣ ᱮᱱᱟ ᱾ ᱟᱡ ᱢᱟᱢᱚᱭ ᱠᱚᱭᱚᱜ ᱜᱚᱫ ᱠᱟᱫ ᱠᱤᱱᱟ ᱾ ᱵᱟᱹᱭ ᱵᱟᱹᱭ ᱛᱮᱠᱤᱱ ᱞᱮᱧ ᱥᱟᱦᱟ ᱮᱱᱟ ᱚᱜᱚᱢ ᱫᱚᱨᱭᱟ ᱥᱮᱫ ᱾ ᱚᱠᱟ ᱥᱮᱫ ᱛᱮᱠᱤᱱ ᱞᱮᱧ ᱞᱮᱱᱟ, ᱚᱱᱠᱟ ᱛᱮᱫᱚ ᱜᱟᱰᱟ ᱵᱮᱱᱟᱣ ᱮᱱᱟ ᱾ ᱚᱱᱟ ᱠᱤᱱ ᱜᱟᱰᱟᱜᱮ ᱟᱠᱤᱱᱟᱜ ᱧᱩᱛᱩᱢ ᱛᱮᱜᱮ ᱠᱟᱲᱚ, ᱠᱩᱭᱞᱤ ᱜᱟᱰᱟ ᱧᱩᱛᱩᱢ ᱮᱱᱟ ᱾ ᱱᱮᱛᱟᱨ ᱦᱚᱸ ᱚᱱᱟ ᱧᱩᱛᱩᱢ ᱫᱚ ᱢᱮᱱᱟᱜ ᱜᱮᱭᱟ ᱾ ᱜᱟᱹᱭ ᱜᱩᱯᱤ ᱠᱤᱱ ᱜᱤᱫᱽᱨᱟᱹ ᱠᱟᱹᱨᱢᱩ, ᱫᱷᱟᱹᱨᱢᱩ ᱜᱮ ᱠᱟᱨᱟᱢ ᱵᱚᱝᱜᱟ ᱠᱤᱱ ᱥᱮᱵᱟ ᱢᱟᱬᱟᱝ ᱞᱮᱫᱮ ᱛᱮ ᱱᱮᱛᱟᱨ ᱦᱚᱸ ᱜᱳᱢᱦᱟ ᱨᱮ ᱠᱟᱨᱟᱢ ᱠᱚ ᱨᱤᱸᱡᱟᱹ ᱠᱚ ᱠᱚ ᱮᱱᱮᱡ ᱠᱟᱱ ᱜᱮᱭᱟ ᱾

[[ᱛᱷᱚᱠ:ᱯᱟᱨᱟᱵᱽ]]
