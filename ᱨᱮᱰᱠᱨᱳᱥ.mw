'''ᱨᱮᱰᱠᱨᱳᱥ''' 

ᱨᱮᱰᱠᱨᱳᱥ ᱫᱚ ᱡᱟ.ᱛᱤᱭᱟ.ᱨᱤ ᱟᱨ ᱡᱮᱜᱮᱛ ᱡᱟ.ᱛᱤᱭᱟ.ᱨᱤ ᱮᱡᱮᱸᱥᱤ ᱠᱟᱱᱟ ᱾ ᱡᱟᱦᱟᱸ ᱨᱮᱭᱟᱜ ᱢᱩᱬᱩᱛ ᱦᱩᱫᱤᱥ ᱫᱚ ᱨᱩᱜᱤ, ᱜᱷᱟ.ᱞ ᱟᱠᱟᱱ ᱠᱚ ᱟᱨ ᱞᱟ.ᱰᱷᱟ.ᱭ ᱴᱟᱺᱰᱤ ᱨᱮ ᱜᱷᱟ.ᱞ ᱚᱜ ᱠᱟᱱ ᱠᱚ ᱧᱮᱞ ᱡᱚᱛᱚᱱ ᱠᱚ ᱾ ᱥᱟᱶᱛᱟ ᱨᱮ ᱟ.ᱰᱤ ᱞᱮᱠᱟᱱ ᱜᱟᱶᱛᱟ ᱢᱮᱱᱟᱜ-ᱟ ᱾ ᱡᱚᱛᱚ ᱜᱟᱶᱛᱟ ᱨᱮᱭᱟᱜ ᱦᱩᱫᱤᱥ ᱵᱷᱮᱜᱟᱨ ᱜᱮᱭᱟ ᱾ ᱛᱤᱱᱟ.ᱝ ᱜᱟᱱ ᱥᱚᱸᱥᱛᱷᱟ ᱨᱮᱭᱟᱜ ᱢᱩᱬ ᱠᱟᱨᱚᱱ ᱫᱚ ᱦᱩᱭᱩᱜ ᱠᱟᱱᱟ ᱥᱮᱵᱟ ᱾ ᱚᱱᱠᱟ ᱜᱮ ᱱᱚᱣᱟ ᱜᱟᱶᱛᱟ ᱫᱚ ᱦᱩᱭᱩᱜ ᱠᱟᱱᱟ ᱨᱮᱰᱠᱨᱳᱥ ᱾

==ᱨᱮᱰᱠᱨᱳᱥ ᱛᱷᱟᱯᱚᱱ==

ᱱᱚᱣᱟ ᱥᱚᱸᱥᱛᱷᱟ ᱨᱮᱭᱟᱜ ᱛᱷᱟᱯᱚᱱᱤᱭᱟ. ᱫᱚᱭ ᱦᱩᱭᱩᱜ ᱠᱟᱱᱟ ᱰᱟᱠᱛᱚᱨ ᱦᱮᱱᱮᱨᱤ ᱰᱩᱱᱟᱸᱰ ᱾ ᱑᱘᱕᱙ ᱥᱟᱨᱮᱨᱮ ᱨᱮᱭᱟᱜ ᱜᱷᱚᱴᱚᱱ ᱾ ᱥᱚᱞᱯᱷᱮᱨᱤᱱ ᱦᱩᱞ ᱴᱟᱺᱰᱤ ᱨᱮ ᱜᱷᱟ.ᱞ ᱟᱠᱟᱱ ᱥᱮᱱᱟ ᱠᱚᱣᱟᱜ ᱠᱚᱲᱟᱢ ᱯᱚᱥᱟᱜᱚᱜ ᱜᱟᱨᱡᱟᱣ ᱟᱡᱟᱜ ᱞᱩᱛᱩᱨ ᱡᱟ.ᱞᱤᱭ ᱯᱚᱥᱟᱜ ᱠᱮᱜ-ᱟ ᱾ ᱩᱱᱤ ᱚᱰᱚᱠ ᱮᱱᱟᱭ ᱩᱱᱠᱩ ᱥᱮᱵᱟ ᱡᱚᱛᱚᱱ ᱠᱚ ᱞᱟ.ᱜᱤᱫ ᱾ ᱤᱱᱟ. ᱛᱟᱭᱚᱢ ᱩᱱᱤ ᱢᱤᱫ ᱯᱩᱛᱷᱤ ᱜᱟᱱᱟᱝ ᱠᱟᱛᱮ ᱚᱱᱟ ᱨᱮᱭ ᱚᱞ ᱥᱚᱫᱚᱨ ᱠᱮᱜ-ᱟ ᱫᱚ ᱦᱩᱞ ᱴᱟᱺᱰᱤᱨᱮ ᱜᱷᱟ.ᱞ ᱟᱠᱟᱱ ᱥᱮᱱᱟ ᱠᱚᱣᱟᱜ ᱛᱤᱠᱪᱷᱟ. ᱞᱟ.ᱜᱤᱫ ᱛᱤᱱᱟ.ᱝ ᱜᱟᱱ ᱜᱟᱶᱛᱟ ᱵᱮᱱᱟᱣ ᱞᱟ.ᱠᱛᱤᱜ ᱠᱟᱱᱟ ᱾ ᱡᱮᱜᱮᱛ ᱡᱟ.ᱛᱭᱟ.ᱨᱤ ᱛᱟᱞᱟᱨᱮ ᱥᱮᱵᱟ ᱥᱚᱸᱥᱛᱷᱟ ᱵᱮᱱᱟᱣ ᱪᱮᱪᱟᱱ ᱨᱮ ᱵᱟ.ᱲᱛᱤ ᱫᱷᱮᱭᱟᱱ ᱮ ᱫᱚᱦᱚ ᱠᱮᱜ-ᱟ ᱾ ᱱᱚᱣᱟ ᱞᱟ.ᱜᱤᱫ ᱛᱮ ᱩᱱᱤ ᱫᱤᱥᱚᱢ ᱫᱤᱥᱚᱢ ᱮ ᱫᱟᱬᱟ ᱠᱮᱜ-ᱟ ᱾ ᱡᱮᱱᱮᱵᱷᱟ ᱨᱮ ᱢᱤᱫ ᱦᱮᱞᱢᱮᱞ ᱫᱩᱯᱲᱩᱵ ᱛᱟᱦᱮᱸ ᱠᱟᱱᱟ ᱑᱘᱖᱓ ᱥᱟᱞᱮᱨᱮ ᱾ ᱱᱚᱸᱰᱮ ᱰᱟᱠᱛᱚᱨ ᱦᱮᱱᱮᱨᱤ ᱰᱩᱱᱟᱸᱰ  ᱟᱜ ᱠᱷᱚᱡᱽ ᱠᱚ ᱟᱯᱱᱟᱨ ᱠᱮᱜ-ᱟ ᱾ ᱑᱘᱖᱓ ᱥᱟᱞᱮᱨᱮ ᱡᱮᱱᱮᱵᱷᱟ ᱨᱮ ᱢᱤᱫ ᱡᱮᱜᱮᱛ ᱡᱟ.ᱛᱤᱭᱟ.ᱨᱤ ᱦᱮᱞᱢᱮᱞ ᱫᱚᱦᱚ ᱮᱱᱟ ᱾ ᱱᱚᱣᱟ ᱦᱮᱞᱢᱮᱞ ᱠᱷᱚᱱ ᱜᱮ '''ᱨᱮᱰᱠᱨᱚᱥ '''  ᱟᱜ ᱡᱟᱱᱟᱢ ᱫᱚ ᱾ ᱨᱮᱰᱠᱨᱳᱥ ᱟᱜ ᱢᱩᱬᱩᱛ ᱠᱟ.ᱢᱤᱥᱟᱲᱟ ᱫᱚ ᱡᱮᱱᱮᱵᱷᱟ ᱨᱮ ᱾ ᱡᱮᱜᱮᱛ ᱨᱮᱭᱟᱜ ᱟ.ᱵᱤ  ᱫᱤᱥᱚᱢ ᱨᱮ ᱱᱚᱣᱟ ᱟ.ᱰᱤ ᱦᱚᱲᱟᱜ ᱦᱤᱛ ᱞᱟ.ᱜᱤᱫ ᱥᱚᱸᱥᱛᱷᱟ ᱠᱟ.ᱢᱤᱭ ᱪᱟ.ᱞᱩ ᱟᱠᱟᱜ-ᱟ ᱾ 

==ᱨᱮᱰᱠᱨᱳᱥ ᱨᱮᱭᱟᱜ ᱦᱩᱫᱤᱥ==

ᱫᱩᱠ ᱟᱱᱟᱴ ᱟᱨ ᱜᱷᱟ.ᱞ ᱟᱠᱟᱱ ᱫᱤᱥᱣᱟ. ᱠᱚᱣᱟᱜ ᱥᱮᱵᱟ, ᱱᱟᱯᱟᱭ ᱦᱚᱲᱢᱚ ᱵᱟᱧᱪᱟᱣ ᱫᱚᱦᱚᱭ, ᱞᱮᱠᱟᱱ ᱞᱮᱠᱟᱱ ᱟᱡᱟᱨ ᱟᱠᱚᱴ ᱫᱟᱨᱟᱢ ᱞᱟ.ᱜᱤᱫ ᱱᱚᱣᱟ ᱥᱚᱸᱥᱛᱷᱟ ᱟᱜ ᱨᱤᱠᱟ. ᱫᱚ ᱾ ᱚᱛ ᱞᱟᱲᱟᱣ, ᱵᱟᱱ, ᱦᱚᱭ ᱵᱟ.ᱨᱰᱩ ᱞᱮᱠᱟᱱ ᱯᱩᱨᱠᱩᱛ ᱮᱴᱠᱮᱴᱚᱬᱮ ᱚᱠᱛᱚᱨᱮ ᱦᱚᱲ ᱠᱚ ᱜᱚᱲᱚ ᱥᱚᱦᱚᱫ ᱠᱚ ᱱᱚᱣᱟ ᱨᱮᱭᱟᱜ ᱢᱩᱬ ᱦᱩᱫᱤᱥ ᱫᱚ ᱾ ᱡᱚᱢᱟᱜ ᱧᱩᱣᱟᱜ , ᱞᱤᱡᱟ.ᱜ ᱥᱟᱶᱛᱮ ᱨᱟᱱ ᱢᱩᱨᱜᱟ.ᱱ ᱠᱚ ᱦᱟ.ᱴᱤᱧ ᱠᱟᱛᱮ ᱨᱮᱰᱠᱨᱳᱥ ᱫᱚ ᱦᱚᱲ ᱠᱚᱣᱟᱫ ᱵᱟᱝᱢᱩᱪᱟ.ᱫ ᱱᱟᱯᱟᱭ ᱠᱟ.ᱢᱤᱭ ᱛᱚᱨᱟᱣᱟ ᱾ 

᱑᱙᱖᱐ ᱥᱟᱞᱮᱨᱮ ᱵᱷᱟᱨᱚᱛᱤᱭᱟ. ᱨᱮᱰᱠᱨᱳᱥ ᱟ.ᱭᱤᱱ ᱮ ᱟᱯᱱᱟᱨ ᱠᱮᱜ-ᱟ ᱟᱨ ᱵᱷᱟᱨᱚᱛᱤᱭᱟ. ᱨᱮᱰᱠᱨᱳᱥ ᱜᱟᱶᱛᱟᱭ ᱛᱷᱟᱯᱚᱱ ᱠᱮᱜ-ᱟ ᱾ ᱟ.ᱰᱤ ᱯᱚᱱᱚᱛ ᱨᱮ ᱱᱚᱣᱟ ᱨᱮᱭᱟᱜ ᱰᱟ.ᱨ (branch) ᱵᱮᱱᱟᱣ ᱟᱠᱟᱱᱟ ᱾ ᱯᱩᱨᱠᱩᱛ ᱮᱴᱠᱮᱴᱚᱬᱮ ᱧᱮᱞ ᱞᱮᱱ ᱠᱷᱟᱱ ᱦᱚᱲ ᱠᱚ ᱞᱟ.ᱠᱛᱤ ᱞᱮᱠᱟᱱ ᱜᱚᱲᱚ ᱥᱚᱦᱚᱫ ᱮᱢᱟ ᱟᱠᱚ ᱜᱮ ᱱᱚᱣᱟ ᱨᱮᱭᱟᱜ ᱦᱩᱫᱤᱥ ᱫᱚ ᱾ ᱱᱟᱯᱟᱭ ᱦᱚᱲᱢᱚ ᱞᱟ.ᱜᱤᱫ ᱦᱚᱲ ᱠᱚ ᱛᱟᱞᱟ ᱨᱮ ᱪᱤᱨᱜᱟ.ᱞ ᱥᱟᱨᱥᱟᱣ ᱦᱚᱪᱚᱭ ᱟ.ᱰᱤ ᱜᱮ ᱞᱟ.ᱠᱛᱤ ᱾ ᱟᱥᱲᱟ ᱟᱨ ᱵᱤᱨᱫᱟ.ᱜᱟᱲ ᱠᱚᱨᱮ ᱨᱮᱰᱠᱨᱳᱥ ᱵᱟᱨᱮ ᱛᱮ ᱥᱮᱪᱮᱫ ᱮᱢᱟ ᱠᱚ ᱞᱟ.ᱜᱤᱫ ᱠᱟ.ᱴᱤᱡ ᱨᱮᱰᱠᱨᱳᱥ ᱜᱟᱶᱛᱟ ᱛᱷᱟᱯᱚᱱ ᱜᱮ ᱱᱚᱣᱟ ᱨᱮᱭᱟᱜ ᱦᱩᱫᱤᱥ ᱫᱚ ᱾ 

==ᱡᱩᱱᱤᱭᱚᱨ ᱨᱮᱰᱠᱨᱳᱥ==


᱑᱙᱑᱔ ᱥᱟᱞᱮᱨᱮ ᱠᱟᱱᱟᱰᱟ ᱨᱮᱭᱟᱜ ᱛᱤᱱᱟ.ᱝ ᱜᱟᱱ ᱟᱥᱲᱟ ᱪᱮᱛᱮᱫᱤᱭᱟ. ᱨᱮᱰᱠᱨᱳᱥ ᱜᱟᱶᱛᱟ ᱛᱷᱟᱯᱚᱱ ᱠᱟᱛᱮ ᱜᱷᱟ.ᱞ ᱡᱚᱠᱷᱚᱢ ᱟᱠᱟᱱ ᱦᱚᱲ ᱠᱚᱠᱚ ᱛᱤᱠᱪᱷᱟ. ᱞᱮᱫ ᱠᱚᱣᱟ ᱾ ᱤᱱᱟ. ᱛᱟᱭᱚᱢ ᱮᱴᱟᱜ ᱫᱤᱥᱚᱢ ᱠᱚᱨᱮ ᱦᱚᱸ ᱱᱚᱣᱟ ᱜᱟᱶᱛᱟ ᱨᱮᱭᱟᱜ ᱜᱚᱴᱷᱚᱱ ᱦᱩᱭ ᱞᱮᱱᱟ ᱾ ᱱᱚᱝᱠᱟ ᱛᱮ ᱡᱩᱱᱤᱭᱚᱨ ᱨᱮᱰᱠᱨᱳᱥ ᱟᱜ ᱩᱛᱱᱟ.ᱣ ᱦᱩᱭ ᱮᱱᱟ ᱾ ᱑᱙᱒᱕ ᱥᱟᱞᱮᱨᱮ ᱵᱷᱟᱨᱚᱛ ᱨᱮᱦᱚᱸ ᱡᱩᱱᱤᱭᱚᱨ ᱨᱮᱰᱠᱨᱳᱥ ᱜᱚᱲᱦᱚᱱ ᱮᱱᱟ ᱾ ᱟᱥᱲᱟ, ᱵᱤᱨᱫᱟ.ᱜᱟᱲ ᱨᱮ ᱪᱮᱛᱮᱫᱤᱭᱟ. ᱠᱚ ᱨᱮᱰᱠᱨᱳᱥ ᱪᱮᱛᱟᱱ ᱨᱮ ᱥᱮᱪᱮᱫ ᱪᱟᱞ ᱦᱩᱭ ᱮᱱᱟ ᱾ ᱨᱮᱰᱠᱨᱳᱥ ᱨᱮ ᱢᱟ.ᱱᱢᱤᱭᱟᱜ ᱦᱤᱛ ᱞᱟ.ᱜᱤᱫ ᱠᱟ.ᱢᱤ ᱧᱮᱞ ᱠᱟᱛᱮ ᱟᱥᱲᱟ ᱨᱤᱱ ᱜᱤᱫᱽᱨᱟ. ᱠᱚ ᱱᱚᱣᱟ ᱜᱟᱶᱛᱟ ᱨᱮ ᱱᱤᱡᱮ ᱛᱮ ᱥᱮᱞᱮᱫᱚᱜ ᱞᱟ.ᱜᱤᱫ ᱨᱟ.ᱥᱠᱟ. ᱠᱚ ᱥᱟᱨᱥᱟᱣ ᱟᱠᱟᱜ-ᱟ ᱾ ᱡᱩᱱᱤᱭᱚᱨ ᱨᱮᱰᱠᱨᱳᱥ ᱨᱮᱭᱟᱜ ᱰᱟ.ᱨ ᱜᱟᱶᱛᱟ ᱠᱚᱣᱟᱜ ᱠᱟ.ᱢᱤ ᱫᱚ ᱥᱟᱨᱦᱟᱣ ᱟᱱᱟᱜ ᱠᱟᱱᱟ ᱾ ᱟᱥᱲᱟ ᱠᱚᱨᱮ ᱡᱩᱱᱤᱭᱚᱨ ᱨᱮᱰᱠᱨᱳᱥ ᱫᱚ ᱟ.ᱰᱤ ᱱᱟᱯᱟᱭ ᱛᱮ ᱪᱟᱞᱟᱜ ᱠᱟᱱᱟ ᱾ 
==ᱥᱟ.ᱠᱷᱭᱟ.ᱛ==
http://www.indianredcross.org/society.htm

http://www.indianredcross.org/youth/index.htm

http://indianredcross.org/Act_XV_of_1920.pdf

https://en.m.wikipedia.org/wiki/Special:BookSources/978-0-946806-18-8

==ᱵᱟᱦᱨᱮ ᱡᱚᱱᱚᱲ==

http://www.indianredcross.org/
[[Category:!Main category]]
