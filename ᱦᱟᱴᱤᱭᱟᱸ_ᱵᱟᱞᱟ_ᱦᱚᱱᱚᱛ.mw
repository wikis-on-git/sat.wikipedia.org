{{Infobox settlement
| native_name = جہلم وادی ڈسٹرکٹ
| settlement_type = ᱦᱚᱱᱚᱛ
| image_map = https://upload.wikimedia.org/wikipedia/commons/thumb/3/3e/Pakistan - Azad Kashmir - Hattian Bala.svg/1200px-Pakistan - Azad Kashmir - Hattian Bala.svg.png
| image_map1 = Pakistan - Azad Kashmir - Hattian Bala.svg
| area_land_km2 = 854
| population_total = 230,529
| population_as_of = ᱒᱐᱑᱗
| population_density_km2 = 270
}}

'''ᱦᱟᱴᱤᱭᱟᱸ ᱵᱟᱞᱟ ᱦᱚᱱᱚᱛ''' ({{lang-ur|{{Nastaliq|ضلع ہٹیاں بالا}}}})  ᱫᱚ ᱯᱟᱠᱤᱥᱛᱟᱱ ᱨᱮᱱᱟᱜ ᱟᱡᱟᱫᱽ ᱠᱟᱥᱢᱤᱨ ᱛᱟᱹᱨᱤ ᱨᱮ ᱢᱮᱱᱟᱜᱼᱟ ᱜᱮᱞ ᱜᱚᱴᱟᱝ ᱦᱚᱱᱚᱛ ᱠᱷᱚᱱ ᱱᱚᱶᱟ ᱦᱚᱸ ᱢᱤᱫ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱦᱰᱠᱩᱣᱟᱴᱚᱨ ᱫᱚ '''ᱦᱟᱴᱤᱭᱟᱸ ᱵᱟᱞᱟ''' ᱨᱮ ᱢᱮᱱᱟᱜᱼᱟ ᱾

==ᱱᱟᱜᱟᱢ==
ᱟᱡᱟᱫᱽ ᱠᱟᱥᱢᱤᱨ ᱛᱷᱟᱯᱚᱱ ᱞᱟᱦᱟ ᱑᱙᱔᱘ ᱨᱮ ᱱᱚᱶᱟ ᱫᱚ ᱵᱟᱨᱟᱢᱩᱞᱟ ᱦᱚᱱᱚᱛ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱞᱮᱠᱟᱛ ᱛᱟᱦᱮᱸ ᱠᱟᱱᱟ ᱾ ᱥᱤᱧᱚᱛ ᱟᱨ ᱯᱟᱠᱤᱥᱛᱟᱱ ᱢᱩᱸᱫᱽ ᱨᱮ ᱯᱩᱭᱞᱩ ᱞᱟᱹᱲᱦᱟᱹᱭ ᱚᱠᱛᱚ ᱠᱷᱚᱱ ᱒᱐᱐᱙ ᱦᱟᱹᱵᱤᱡ ᱦᱟᱴᱤᱭᱟᱸ ᱵᱟᱞᱟ ᱫᱚ ᱢᱩᱡᱟᱯᱷᱯᱷᱚᱨᱵᱟᱫᱽ ᱦᱚᱱᱚᱛ ᱨᱮᱱᱟᱜ ᱦᱟᱹᱴᱤᱧ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱡᱩᱞᱟᱭ ᱒᱐᱐᱙ ᱥᱟᱹᱦᱤᱛ ᱨᱮ ᱥᱚᱨᱫᱟᱨ ᱢᱚᱦᱢᱚᱫᱽ ᱭᱟᱠᱩᱵᱽ ᱠᱷᱚᱱ ᱟᱜ ᱥᱚᱨᱠᱟᱨ ᱱᱚᱶᱟ ᱫᱚ ᱢᱤᱫ ᱦᱚᱱᱚᱛ ᱞᱮᱠᱟᱛᱮ ᱪᱷᱟᱹᱴᱭᱟᱹᱨ ᱠᱮᱫᱼᱟ ᱾ ᱱᱟᱶᱟ ᱵᱮᱱᱟᱣ ᱟᱠᱟᱱ ᱱᱚᱶᱟ ᱦᱚᱱᱚᱛ ᱨᱮ ᱒᱓᱐,᱕᱒᱙ ᱦᱚᱲ ᱢᱮᱱᱟᱜ ᱠᱚᱣᱟ ᱾<ref>{{Cite news|url=http://nation.com.pk/national/27-Aug-2017/census-2017-ajk-population-rises-to-over-4m|title=Census 2017: AJK population rises to over 4m|work=The Nation|access-date=2017-09-01|language=en-US}}</ref>

ᱥᱤᱧᱚᱛ ᱥᱟᱢᱵᱽᱲᱟᱣ ᱦᱚᱱᱚᱛ ᱵᱟᱨᱟᱢᱩᱞᱟ ᱫᱚ ᱦᱟᱴᱤᱭᱟᱸ ᱵᱟᱞᱟ ᱨᱮᱱᱟᱜ ᱥᱟᱢᱟᱝ ᱥᱦᱮᱫ ᱨᱮ ᱢᱮᱱᱟᱜᱼᱟ ᱟᱨ ᱥᱤᱧᱚᱛ ᱠᱟᱥᱢᱤᱨ ᱨᱮᱱᱟᱜ ᱠᱟᱯᱣᱟᱨᱟ ᱫᱚ ᱮᱛᱚᱢ-ᱥᱟᱢᱟᱝ ᱥᱮᱦᱮᱫ ᱨᱮ, ᱟᱡᱟᱫᱽ ᱠᱟᱥᱢᱤᱨ ᱨᱮᱱᱟᱜ ᱱᱤᱞᱚᱢ ᱦᱚᱱᱚᱛ ᱫᱚ ᱮᱛᱚᱢ-ᱯᱟᱪᱮ ᱥᱦᱮᱫ ᱨᱮ, ᱢᱩᱡᱟᱯᱷᱯᱷᱚᱨᱵᱟᱫᱽ ᱫᱚ ᱯᱟᱪᱮ ᱥᱮᱦᱮᱫ ᱨᱮ ᱟᱨ ᱠᱚᱧᱮ ᱥᱮᱦᱮᱫ ᱨᱮ ᱵᱟᱜᱷ ᱦᱚᱱᱚᱛ ᱢᱮᱱᱟᱜᱼᱟ ᱾

==ᱠᱟᱹᱣᱰᱤᱭᱟᱹᱨᱤ==
ᱱᱚᱶᱟ ᱦᱚᱱᱚᱛ ᱨᱮ ᱟᱹᱛᱩ ᱫᱤᱥᱚᱢ ᱟᱨ ᱱᱟᱜᱽᱨᱟᱦᱟ ᱨᱮᱱᱟᱜ ᱡᱟᱹᱱᱤ ᱫᱚ ᱙᱐:᱑᱐ ᱢᱮᱱᱟᱜᱼᱟ ᱾ ᱵᱟᱹᱲᱛᱤ ᱠᱟᱛᱮ ᱟᱹᱛᱩ ᱫᱤᱥᱚᱢ ᱨᱮ ᱛᱟᱦᱮᱸᱱ ᱦᱚᱲ ᱫᱚ ᱪᱟᱥ ᱵᱟᱥ, ᱡᱤᱭᱟᱹᱞᱤ ᱪᱟᱥ ᱟᱨ ᱵᱤᱨ ᱮᱢᱟᱱ ᱠᱚᱨᱮ ᱠᱷᱚᱱ ᱠᱚ ᱟᱨᱡᱟᱣ ᱮᱫᱼᱟ ᱾ ᱟᱭᱢᱟ ᱦᱚᱲ ᱡᱩᱢᱤᱫᱽ ᱯᱚᱱᱚᱛ (US) ᱮᱢᱟᱱ ᱠᱚᱨᱮ ᱠᱚ ᱛᱟᱦᱮᱸ ᱠᱟᱱᱟ ᱟᱨ ᱟᱠᱚᱣᱟᱜ ᱜᱷᱟᱨᱚᱸᱡᱽ ᱠᱚ ᱜᱚᱲᱚ ᱟᱠᱟᱚ ᱠᱟᱱᱟ ᱮᱞᱟᱠᱟ ᱞᱟᱦᱟᱱᱛᱤ ᱞᱟᱹᱜᱤᱫ ᱾ ᱦᱟᱴᱤᱭᱟᱸ ᱵᱟᱞᱟ ᱫᱚ ᱵᱟᱹᱲᱛᱤ ᱠᱟᱛᱮ ᱵᱤᱨ ᱵᱩᱨᱩ ᱛᱮ ᱯᱮᱨᱮᱡ ᱟᱠᱟᱱᱟ ᱥᱟᱶᱛᱮ ᱫᱚᱢᱮᱞ ᱚᱛ ᱟᱨ ᱡᱷᱮᱞᱚᱢ ᱜᱟᱰᱟ ᱥᱟᱢᱟᱝ ᱠᱷᱚᱱ ᱮᱛᱚᱢ-ᱯᱟᱪᱮ ᱥᱮᱫ ᱞᱤᱸᱡᱤᱱ ᱠᱟᱱᱟ ᱾ ᱱᱚᱸᱰᱮ ᱟᱹᱰᱤ ᱡᱩᱨ ᱛᱮ ᱫᱟᱜ ᱞᱤᱸᱡᱤᱜ ᱠᱟᱱ ᱛᱮ ᱦᱟᱭᱰᱨᱚᱼᱤᱞᱮᱠᱴᱨᱤ ᱵᱮᱱᱟᱣ ᱫᱚ ᱟᱞᱜᱟ ᱜᱮᱭᱟ ᱾ ᱱᱚᱸᱰᱮᱱᱟᱜ ᱦᱟᱭᱰᱨᱚ ᱯᱟᱣᱟᱨ (Hydro power) ᱥᱴᱮᱥᱚᱱ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱠᱟᱛᱷᱟᱹᱭ (Kathai), ᱞᱤᱯᱟ (Leepa) ᱟᱨ ᱥᱟᱨᱤᱭᱟᱱ (Sharian) ᱮᱢᱟᱱ ᱠᱚ ᱾

==ᱯᱟᱹᱨᱥᱤ==
ᱱᱚᱸᱰᱮ ᱵᱟᱹᱲᱛᱤ ᱠᱟᱛᱮ ᱩᱨᱫᱩ, ᱯᱟᱦᱟᱲᱤ, ᱜᱚᱡᱽᱨᱤ ᱟᱨ ᱠᱟᱥᱢᱤᱨᱤ ᱯᱹᱨᱥᱤ ᱮᱢᱟᱱ ᱠᱚ ᱨᱚᱲ ᱠᱟᱱᱟ ᱾ 
==ᱪᱟᱪᱞᱟᱣ ᱠᱷᱚᱸᱰ==
ᱦᱟᱴᱤᱭᱟᱸ ᱵᱟᱞᱟ ᱦᱚᱱᱚᱛ ᱫᱚ ᱯᱮᱭᱟ ᱛᱚᱦᱥᱤᱞ (tehsil) ᱛᱮ ᱵᱮᱱᱟᱣ ᱟᱠᱟᱱᱟ ᱾<ref>{{cite web |title=Tehsils of Hattian Bala District on AJK map |url=https://www.ajk.gov.pk/ajkmap |website=ajk.gov.pk |publisher=AJK Official Portal |accessdate=19 November 2019}}</ref> ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱺ ᱦᱟᱴᱤᱭᱟᱸ ᱵᱟᱞᱟ, ᱪᱤᱠᱠᱟᱨ ᱟᱨ ᱞᱤᱯᱟ ᱾

ᱦᱟᱴᱤᱭᱟᱸ ᱵᱟᱞᱟ ᱨᱮᱱᱟᱜ ᱦᱚᱱᱚᱛ ᱠᱟᱣᱱᱥᱤᱞ ᱫᱚ ᱑᱒ ᱜᱚᱴᱟᱝ ᱡᱩᱢᱤᱫᱽ ᱠᱟᱣᱱᱥᱤᱞ ᱛᱮ ᱵᱮᱱᱟᱣ ᱟᱠᱟᱱᱟ, ᱢᱤᱫᱴᱟᱝ ᱢᱩᱱᱪᱤᱯᱟᱞ ᱠᱩᱢᱩᱴ ᱫᱚ ᱦᱟᱴᱤᱭᱟᱸ ᱨᱮ  ᱟᱨ ᱟᱨᱢᱤᱫᱴᱟᱝ ᱫᱚ ᱴᱟᱣᱱ ᱠᱩᱢᱩᱴ ᱪᱤᱠᱠᱟᱨ ᱨᱮ ᱢᱮᱱᱟᱜᱼᱟ ᱾

==ᱥᱮᱪᱮᱫ==
''ᱟᱞᱤᱯᱷ ᱮᱭᱞᱟᱱ ᱯᱟᱠᱤᱥᱛᱟᱱ ᱦᱚᱱᱚᱛ ᱥᱮᱪᱮᱫ ᱨᱮᱝᱠᱤᱝ'' ᱟᱜ ᱒᱐᱑᱕ ᱥᱟᱹᱦᱤᱛ ᱞᱮᱠᱷᱟ ᱞᱮᱠᱟᱛᱮ, ᱦᱟᱴᱤᱭᱟᱸ ᱵᱟᱞᱟ ᱫᱚ ᱑᱔᱘ ᱠᱷᱚᱱ ᱒᱘ ᱟᱱᱟᱜ ᱨᱮᱸᱠ ᱨᱮ ᱛᱟᱦᱮᱸ ᱠᱟᱱᱟ ᱥᱮᱪᱮᱫ ᱛᱷᱚᱠ ᱨᱮ ᱾ ᱥᱩᱵᱤᱫᱷᱟ ᱟᱨ ᱤᱱᱯᱷᱨᱟᱥᱴᱨᱚᱠᱪᱚᱨ (infrastructure) ᱞᱮᱠᱟᱛᱮ ᱱᱚᱶᱟ ᱫᱚ ᱑᱔᱘ ᱠᱷᱳᱱ ᱑᱑᱒ ᱨᱮᱸᱠ ᱨᱮ ᱢᱮᱱᱟᱜᱼᱟ ᱾<ref>{{cite web|url=http://www.data.com.pk/edurankings/district.php?distid=19010&proid=19&yearid=3|title= Individual district profile link, 2015 |publisher=Alif Ailaan |accessdate=2015-05-06}}</ref>

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
{{Coord|34.1691|N|73.7432|E|type:city_region:PK|display=title}}
