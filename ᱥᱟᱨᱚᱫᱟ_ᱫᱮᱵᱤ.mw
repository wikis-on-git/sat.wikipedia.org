{{Infobox Hindu leader
| name = ᱥᱨᱤ ᱥᱟᱨᱚᱫᱟ ᱫᱮᱵᱤ
| image= Holy mother sarada.jpg
| religion = [[Hinduism]]
| caption = Sri Sarada Devi
| birth_date = {{birth date|df=yes|1853|12|22}}
| birth_place = [[Joyrambati]], [[Bengal Presidency|Bengal]], British India
| birth_name = Kshemankari/ Thakurmani/ Saradamani Mukhopadhyay
| death_date = {{death date and age|df=yes|1920|07|20|1853|12|22}}
| death_place = [[Bagbazar]], [[Kolkata]], [[Bengal Presidency|Bengal]], British India
| guru = [[Sri Ramakrishna|Sri Ramakrishna Paramahamsa]] (spiritual consort)
| honors = Shree Shree Maa
| spouse=Sri Ramakrishna Paramhamsa
| death_cause = Black fever
}}
{{quote box|width=22em|title=Quotation|quote="I am the mother of the wicked, as I am the mother of the virtuous. Never fear. Whenever you are in distress, just say to yourself 'I have a mother.'"<ref>{{cite book|last=Mookerjee|first=Nanda |title=Sri Sarada Devi, consort of Sri Ramakrishna|publisher=Firma KLM|year=1978|page= 15}}</ref>}}
''' ᱥᱟᱨᱚᱫᱟ ᱫᱮᱵᱤ ''' (᱒᱒ ᱰᱤᱥᱮᱢᱵᱚᱨ ᱒᱘᱕᱓- ᱒᱐ ᱡᱩᱞᱟᱭ ᱑᱙᱒᱐) ᱫᱚ ᱩᱱᱤᱥ ᱥᱚᱛᱚᱠ ᱨᱮᱱ ᱧᱩᱛᱩᱢᱟᱱ ᱫᱷᱚᱨᱚᱢᱜᱩᱨᱩ ᱨᱟᱢᱠᱨᱤᱥᱱᱚ ᱯᱚᱨᱟᱢᱦᱚᱝᱥᱚ ᱨᱮᱱ ᱚᱲᱟᱜ ᱜᱳᱢᱠᱮ ᱟᱨ ᱥᱟᱫᱷᱚᱱ ᱨᱮᱱ ᱜᱚᱲᱚᱲ ᱛᱮᱱᱤᱡ ᱟᱨ ᱨᱟᱢᱠᱨᱤᱥᱱᱚ ᱢᱚᱴᱷ ᱟᱨ ᱢᱤᱥᱚᱱ ᱨᱮᱱ ᱥᱚᱝᱜᱷᱡᱚᱱᱟᱱᱤᱭ ᱛᱟᱦᱮᱸ ᱠᱟᱱᱟ᱾ ᱟᱡ ᱨᱮᱱ ᱡᱟᱦᱟ ᱛᱤᱱᱟ.ᱜ ᱵᱷᱚᱠᱛᱚ ᱢᱮᱱᱟᱜ ᱠᱚᱣᱟ ᱩᱱᱠᱩ ᱫᱚ '''ᱥᱨᱤ ᱥᱨᱤ ᱢᱟ''' ᱧᱩᱛᱩᱢ ᱛᱮ ᱠᱚ ᱢᱮᱛᱟᱭᱟ᱾ ᱨᱟᱢᱠᱨᱤᱥᱱᱚ ᱟᱜ ᱡᱟᱦᱟ ᱞᱟᱲᱟᱣᱱᱟ ᱛᱟᱞᱟᱛᱮ ᱢᱟᱨᱟᱝ ᱤᱫᱤᱭᱟᱠᱟᱱᱟ ᱚᱱᱟ ᱨᱮ ᱫᱚ ᱥᱟᱨᱚᱫᱟ ᱫᱮᱵᱤᱭᱟᱜ ᱮᱱᱮᱢ ᱟ.ᱰᱤ ᱜᱮ ᱡᱟᱥᱛᱤ ᱛᱟᱠᱚᱣᱟ᱾ 
ᱵᱟᱸᱠᱩᱲᱟ ᱦᱚᱱᱚᱛ ᱨᱮᱱᱟᱜ ᱡᱚᱭᱨᱟᱢᱵᱟᱴᱤ ᱨᱮᱭ ᱡᱟᱱᱟᱢ ᱟᱠᱟᱱᱟ᱾ ᱵᱟᱯᱞᱟ ᱢᱟᱲᱟᱝ ᱧᱩᱛᱩᱢ ᱛᱟᱦᱮᱸ ᱠᱟᱱ ᱛᱟᱭᱟ ᱥᱟᱨᱚᱫᱟᱢᱚᱱᱤ ᱢᱩᱠᱷᱭᱚᱯᱟᱫᱷᱟᱭ᱾ ᱟ.ᱰᱤ ᱦᱩᱰᱤᱧ ᱩᱢᱮᱨ ᱨᱮᱜᱮ ᱢᱚᱲᱮ ᱥᱮᱨᱢᱟ ᱩᱢᱮᱨ ᱨᱮᱜᱮ ᱨᱟᱢᱠᱨᱤᱥᱱᱚ ᱥᱟᱣ ᱛᱮ ᱵᱟᱯᱞᱟ ᱦᱳᱭ ᱞᱮᱱ ᱛᱟᱭᱟ᱾ ᱡᱟᱦᱟᱭ ᱫᱚ ᱟᱡᱟᱜ ᱡᱤᱭᱚᱱ ᱞᱟ.ᱭ ᱛᱮ ᱠᱚ ᱧᱮᱞ ᱟᱠᱟᱫᱟ ᱩᱱᱠᱩᱣᱟᱜ ᱢᱚᱛ ᱛᱮ ᱩᱱᱠᱤᱱ ᱵᱟᱵᱟ ᱦᱚᱲ ᱜᱮ ᱥᱚᱱ-ᱱᱟᱥ ᱡᱤᱭᱚᱱ ᱨᱮ ᱟᱫᱚᱨᱥᱚ ᱛᱷᱟᱯᱚᱱ ᱞᱟ.ᱜᱤᱫ ᱛᱮ ᱡᱩᱫᱟ. ᱡᱩᱫᱟ. ᱞᱮᱠᱟ ᱛᱮ ᱵᱚᱢᱵᱷᱨᱚᱪᱚᱨᱡᱚ ᱡᱤᱭᱚᱱ ᱞᱟ.ᱜᱤᱫ ᱛᱮ ᱠᱤᱱ ᱛᱮᱭᱟᱨᱚᱜ ᱠᱟᱱ ᱛᱟᱦᱮᱸ ᱠᱟᱱᱟ᱾ ᱨᱟᱢᱠᱨᱤᱥᱱᱚ ᱦᱟᱱᱟᱯᱩᱨᱤ ᱛᱮ ᱪᱟᱞᱟᱣ ᱛᱟᱭᱚᱢ ᱫᱚ ᱥᱟᱨᱚᱫᱟ ᱫᱮᱵᱤ ᱫᱚ ᱡᱚᱭᱨᱟᱢᱵᱟᱴᱤ ᱟᱨ ᱠᱳᱞᱠᱟᱛᱟ ᱩᱫᱵᱳᱫᱷᱚᱱ ᱵᱷᱚᱵᱟᱱ ᱨᱮ ᱟᱡᱟᱜ ᱢᱩᱪᱟ.ᱫ ᱡᱤᱭᱚᱱ ᱫᱚᱭ ᱠᱷᱟᱸᱰᱟᱣ ᱞᱮᱫᱟ᱾ ᱩᱱᱤᱭᱟᱜ ᱜᱳᱴᱟ ᱡᱤᱭᱚᱱ ᱜᱮ ᱡᱟᱶᱟᱭ, ᱵᱚᱭᱦᱟ, ᱟᱨ ᱟᱡ ᱨᱮ ᱵᱷᱚᱠᱛᱤᱭᱟᱱ ᱜᱤᱫᱽᱨᱟᱹ ᱠᱚ ᱥᱮᱵᱟ ᱛᱮᱜᱮ ᱟᱡᱟᱜ ᱡᱤᱭᱚᱱ ᱮ ᱠᱷᱟᱸᱰᱟᱣ ᱞᱮᱫᱟ᱾ ᱨᱟᱢᱠᱨᱤᱥᱱᱟ ᱨᱮᱱ ᱡᱟᱦᱟ ᱛᱤᱱᱟ.ᱜ ᱥᱤᱥ-ᱥᱚ ᱠᱚ ᱛᱟᱦᱮᱸ ᱠᱟᱱᱟ ᱩᱱᱠᱩ ᱫᱚ ᱥᱟᱨᱚᱫᱟ ᱫᱮᱵᱤ ᱫᱚ ᱟᱭᱳ ᱢᱮᱱ ᱛᱮᱜᱮ ᱠᱚ ᱢᱟᱱᱟᱣ ᱮᱱ ᱠᱟᱱ ᱛᱟᱦᱮᱸ ᱠᱟᱱᱟ᱾ ᱨᱟᱢᱠᱨᱤᱥᱱᱚ ᱦᱟᱱᱟᱯᱩᱨᱤ ᱛᱟᱭᱚᱢ ᱩᱱᱤ ᱴᱷᱮᱱ ᱡᱟᱦᱟᱱᱟᱜ ᱩᱯᱚᱫᱮᱥ ᱟᱨ ᱠᱟ.ᱢᱤ ᱨᱮ ᱩᱫᱽᱜᱟ.ᱣ ᱧᱟᱢ ᱞᱟ.ᱜᱤᱫ ᱛᱮ ᱠᱚ ᱦᱤᱡᱩᱜ ᱠᱟᱱ ᱛᱟᱦᱮᱸ ᱠᱟᱱᱟ᱾ ᱢᱤᱫ ᱴᱟᱝ ᱟᱛᱳ ᱚᱲᱟᱜ ᱨᱮᱱ ᱛᱤᱨᱞᱟ. ᱞᱮᱠᱟ ᱛᱟᱦᱮᱸ ᱠᱟᱛᱮᱫ ᱦᱚᱸ ᱛᱟᱭᱚᱢ ᱛᱮ ᱫᱚ ᱟ.ᱰᱤ ᱜᱮ ᱢᱟᱱᱟᱣ ᱠᱟᱛᱮᱫ ᱠᱚ ᱵᱚᱸᱜᱟ ᱟᱭᱟ᱾ 

==ᱡᱤᱭᱚᱱ==
'''ᱡᱟᱱᱟᱢ ᱟᱨ ᱜᱷᱟᱨᱚᱸᱡᱽ'''
  ᱑᱘᱕᱓ ᱥᱟᱞᱮ ᱒᱒ ᱰᱤᱥᱮᱢᱵᱚᱨ (ᱵᱟᱝᱞᱟ ᱑᱒᱖᱐ ᱥᱟᱞᱮ ᱘ ᱯᱩᱥ ᱦᱤᱱᱫᱩ ᱯᱟᱸᱡᱤ ᱞᱮᱠᱟᱛᱮ, ᱟᱸᱜᱷᱟᱲ ᱠᱨᱤᱥᱱᱟ ᱥᱚᱯᱛᱚᱢᱤ ᱛᱤᱛᱷᱤ) ᱯᱚᱪᱷᱤᱢᱵᱟᱝᱞᱟ ᱨᱮᱱᱟᱜ ᱵᱤᱥᱱᱩᱯᱩᱨ ᱢᱚᱦᱚᱠᱩᱢᱟ ᱨᱮ ᱢᱮᱱᱟᱜ ᱢᱤᱫ ᱦᱩᱰᱤᱧ ᱟᱛᱳ ᱡᱚᱭᱨᱟᱢᱵᱟᱴᱤ ᱨᱮ ᱨᱮᱸᱜᱮᱡᱽ ᱵᱨᱟᱢᱵᱷᱚᱱ ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱᱟ᱾ ᱟᱯᱟᱛ ᱟᱜ ᱧᱩᱛᱩᱢ ᱫᱚ ᱨᱟᱢᱪᱚᱱᱫᱨᱚ ᱢᱩᱠᱷᱭᱚᱯᱟᱫᱷᱟᱭ ᱟᱨ ᱟᱭᱳ ᱟᱜ ᱧᱩᱛᱩᱢ ᱫᱚ ᱥᱮᱢᱟᱥᱩᱱᱫᱚᱨᱤ ᱫᱮᱵᱤ᱾. <ref>https://belurmath.org/sri-sarada-devi/</ref> ᱥᱟᱨᱚᱫᱟ ᱫᱮᱵᱤ ᱨᱮᱱ ᱵᱟᱵᱟᱜᱟᱬᱟ ᱠᱚ ᱫᱚ ᱨᱟᱢ ᱨᱮᱱ ᱩᱯᱟᱥᱚᱠ ᱠᱚ ᱛᱟᱦᱮᱸ ᱠᱟᱱᱟ᱾ ᱥᱟᱨᱚᱫᱟ ᱫᱮᱵᱤ ᱫᱚ ᱩᱱᱠᱤᱱ ᱨᱮᱱ ᱢᱟᱨᱟᱝ ᱜᱤᱫᱽᱨᱟᱹᱭ ᱛᱟᱦᱮᱸ ᱠᱟᱱᱟ᱾ᱡᱟᱱᱟᱢ ᱛᱟᱭᱚᱢ ᱯᱳᱭᱞᱳ ᱛᱮ ᱥᱟᱨᱚᱫᱟ ᱫᱮᱵᱤ ᱟᱜ ᱧᱩᱛᱩᱢ ᱠᱚ ᱫᱚᱦᱚ ᱞᱮᱫᱟ "ᱠᱷᱮᱢᱟᱝᱠᱚᱨᱤ"᱾ ᱨᱟᱥᱤ ᱞᱮᱠᱟ ᱛᱮ ᱧᱩᱛᱩᱢ ᱠᱚ ᱫᱚᱦᱚ ᱞᱮᱫ ᱛᱟᱭᱟ "ᱴᱷᱟᱠᱩᱨᱢᱚᱱᱤ"᱾ ᱛᱟᱭᱚᱢ ᱛᱮ "ᱠᱷᱮᱢᱟᱝᱠᱚᱨᱤ" ᱧᱩᱛᱩᱢ ᱵᱚᱫᱚᱞ ᱛᱮ "ᱥᱟᱨᱚᱫᱟᱢᱚᱱᱤ" ᱠᱚ ᱫᱚᱦᱚ ᱞᱮᱫᱟ᱾ ᱨᱟᱢᱪᱚᱱᱫᱨᱚ ᱢᱩᱠᱷᱭᱚᱯᱟᱫᱷᱟᱭ ᱫᱚ ᱪᱟᱥ ᱠᱟ.ᱢᱤ ᱠᱟᱛᱮᱫ ᱟᱨ ᱵᱚᱸᱜᱟ ᱠᱟᱛᱮᱫ ᱜᱷᱟᱨᱚᱸᱡᱽ ᱮ ᱥᱟᱢᱲᱟᱣ ᱮᱫ ᱛᱟᱦᱮᱸ ᱠᱟᱱᱟ ᱟᱨ ᱱᱩᱠᱩ ᱯᱮ ᱵᱚᱭᱦᱟᱭ ᱧᱮᱞ ᱮᱫ ᱠᱚ ᱛᱟᱦᱮᱸ ᱠᱟᱱᱟ᱾ ᱨᱮᱸᱜᱮᱡᱽ ᱦᱳᱭ ᱠᱟᱛᱮᱫ ᱦᱚᱸ ᱩᱱᱤ ᱫᱚ ᱦᱚᱲᱟᱜ ᱮ ᱩᱯᱠᱟ.ᱨ ᱮᱫ ᱛᱟᱦᱮᱸ ᱠᱟᱱᱟ ᱟᱨ ᱡᱟ.ᱥᱛᱤ ᱮ ᱫᱟᱱ ᱮᱫ ᱛᱟᱦᱮᱸ ᱠᱟᱱᱟ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
