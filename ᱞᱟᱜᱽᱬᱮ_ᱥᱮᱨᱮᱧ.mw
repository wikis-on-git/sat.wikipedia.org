'''ᱞᱮᱜᱽ ᱨᱮᱱᱟᱜ ᱚᱦᱬᱮ ᱜᱮ ᱞᱟᱜᱽᱬᱮ''' ᱾ '''ᱢᱚᱱᱮ ᱨᱮ ᱥᱮ ᱠᱟᱛᱮ ᱥᱮᱛᱮᱧᱚᱜ ᱜᱮ ᱥᱮᱨᱮᱧ''' ᱾ ᱥᱮᱨᱮᱧ ᱫᱚ ᱨᱟᱥᱟ ᱟᱱᱟ ᱥᱮᱨᱮᱧ ᱫᱚ ᱜᱟᱵᱮ ᱟᱱᱟ ᱾ ᱥᱮᱨᱮᱧ ᱨᱮ ᱡᱤᱣᱤ ᱢᱮᱱᱟᱜ-ᱟ , ᱥᱮᱨᱮᱧ ᱨᱮ ᱫᱟᱲᱮ ᱢᱮᱱᱟᱜ-ᱟ ᱾ ᱥᱮᱨᱮᱧ ᱫᱚ ᱢᱟᱱᱛᱟᱨ ᱠᱟᱱᱟ ᱫᱚ ᱡᱷᱟᱹᱨᱱᱤ ᱠᱟᱱᱟ ᱾

==ᱦᱟᱹᱴᱤᱧ-᱑==
* ᱚᱛᱮᱛ ᱫᱷᱟᱹᱨᱛᱤ ᱪᱮᱛᱟᱱᱨᱮ, ᱥᱤᱧᱚᱛ ᱫᱤᱥᱚᱢ ᱛᱟᱞᱟᱨᱮ, ᱟᱵᱚ ᱢᱮᱱᱟᱜ ᱵᱚᱱᱟ ᱵᱚᱭᱦᱟ, ᱟᱹᱰᱤ ᱥᱟᱸᱜᱮ ᱜᱮ ᱾ ᱫᱩᱞᱟᱹᱲ ᱵᱟᱹᱱᱩᱜ ᱫᱷᱚᱨᱚᱢᱨᱮ,
ᱜᱚᱨᱚᱡᱽ ᱵᱟᱹᱱᱩᱜ ᱡᱟᱹᱛᱤᱨᱮ, ᱠᱩᱲᱤ ᱠᱚᱲᱟ ᱩᱭᱦᱟᱹᱨ ᱵᱟᱹᱱᱩᱜ,
ᱡᱟᱹᱛᱤ ᱫᱷᱚᱨᱚᱢᱨᱮ ᱾

* ᱛᱟᱞᱟ ᱥᱤᱛᱩᱝᱨᱮ ᱦᱟᱥᱟᱧ ᱞᱟᱞᱟ ᱠᱟᱱ,
ᱚᱲᱟᱜ ᱨᱮ ᱮᱨᱟ ᱦᱚᱯᱚᱱ ᱨᱮᱸᱜᱮᱡ ᱡᱟᱞᱟᱨᱮ ᱾
ᱚᱛ ᱞᱚ~ᱞᱚ ᱠᱟᱱᱟ ᱥᱮᱨᱢᱟ ᱥᱤᱛᱩᱝ ᱠᱟᱱ,
ᱨᱤ~ᱢᱤ~ᱤᱞ ᱜᱚᱫᱽᱢᱮ ᱪᱟᱸᱫᱚ ᱩ~ᱢᱩᱞ ᱠᱟᱹᱧ ᱢᱮ ᱾

* ᱜᱮᱞ ᱵᱟᱨ ᱥᱮᱨᱢᱟ ᱯᱟᱹᱪᱨᱤ ᱦᱚᱲᱢᱚᱢ 
ᱡᱚᱛᱚᱱ ᱫᱚᱦᱚ ᱞᱮᱫ,
ᱤᱫᱤ ᱢᱮᱭᱟᱧ ᱢᱮᱱᱛᱮ ᱜᱟᱛᱮ ᱫᱚᱦᱚ ᱢᱮᱭᱟᱹᱧ ᱢᱮᱱᱛᱮ, ᱪᱤᱨᱩ ᱪᱟᱹᱧᱪᱤᱨ ᱜᱟᱛᱮ ᱢᱟᱸᱭᱟᱸ ᱫᱚᱢ ᱨᱟᱪᱟᱜ ᱛᱚᱯᱟᱜ ᱠᱮᱫ ᱾
ᱦᱟᱯᱮᱢ ᱵᱩᱡᱷᱟᱣ ᱟᱨᱮ ᱜᱟᱛᱮ ᱛᱟᱭᱚᱢᱮᱢ ᱩᱭᱦᱟᱹᱨᱟ, ᱛᱷᱟᱹᱨᱤ ᱫᱟᱠᱟᱨᱮ ᱨᱩᱯᱮᱢ ᱧᱮᱞᱛᱤᱧ ᱢᱮᱫ ᱫᱟᱜ ᱟᱞᱚᱨᱮᱢ ᱡᱚᱨᱚᱭ ᱾

* ᱠᱚᱧᱮ ᱰᱟᱹ~ᱨ ᱨᱮ ᱵᱟᱦᱟ ᱫᱚ, ᱮᱛᱚᱢ ᱰᱟᱹ~ᱨ ᱨᱮ ᱤᱧ ᱫᱚ,
ᱵᱟᱦᱟ ᱞᱮᱱᱟᱢ ᱟᱢ ᱫᱚ ᱵᱟᱦᱟ, ᱤᱧᱟᱜ ᱢᱚᱱᱮ ᱵᱟᱹᱲᱤᱡ ᱾ ᱛᱟᱦᱮᱸ ᱞᱮ~ᱱᱤᱧ ᱥᱩᱠ ᱡᱤᱣᱤ,
ᱥᱮᱫᱟᱭ ᱞᱮᱠᱟ ᱱᱟᱢ ᱫᱚ, ᱞᱚᱠᱟ ᱜᱚᱥᱚ ᱠᱮᱢᱟᱹᱧ ᱵᱟᱦᱟ, ᱤᱧᱟᱜ ᱠᱚᱞᱮ ᱨᱮ ᱾

* ᱪᱟᱸᱫᱚᱭ ᱨᱟᱠᱟᱵ ᱵᱟᱨᱟᱝ ᱵᱟᱨᱟᱝ,
ᱥᱟᱹᱜᱤᱧ ᱥᱮᱨᱢᱟ ᱠᱷᱚᱱᱟᱜ, ᱟᱢ ᱛᱟᱸᱜᱤ ᱨᱮᱜᱮ ᱜᱟᱛᱮ, ᱢᱮᱢᱟᱹᱧ ᱧᱩᱛᱟᱹᱛ ᱨᱮ ᱾ ᱧᱮᱯᱮᱞ ᱛᱮᱢᱟ ᱥᱮᱨᱢᱟ ᱥᱟᱹᱜᱤᱧ, ᱨᱚᱯᱚᱲ ᱛᱮᱢᱟ ᱤᱨᱟᱹᱞ ᱵᱩᱨᱩ ᱯᱟᱨᱚᱢ, ᱪᱤᱴᱷᱤ ᱛᱮᱞᱟᱝ ᱨᱚᱯᱚᱲ ᱜᱟᱛᱮ, ᱚᱞᱤᱧ ᱵᱟᱰᱟᱭ ᱦᱩᱱᱟᱹᱝ ᱾

* ᱮᱛᱚᱢ ᱰᱟᱹᱨ ᱨᱮ ᱤᱧ ᱫᱚ, ᱡᱟᱹᱱᱩᱢ ᱫᱷᱩᱸᱫᱽ ᱨᱮ ᱵᱟᱦᱟ ᱫᱚ, ᱵᱟᱦᱟ ᱭᱮᱱᱟᱢ ᱟᱢ ᱫᱚ ᱵᱟᱦᱟ, ᱤᱧᱟᱜ ᱢᱚᱱᱮ ᱵᱟᱹᱲᱤᱡ ᱾ ᱛᱟᱦᱮᱸ ᱞᱮᱱᱤᱧ ᱥᱮᱫᱟᱭ ᱞᱮᱠᱟ, ᱥᱩ~ᱠ ᱡᱤᱣᱤ ᱤᱧ ᱫᱚ, ᱞᱚᱠᱟ ᱜᱚᱥᱚ ᱠᱮᱢᱟᱹᱧ ᱵᱟᱦᱟ, ᱤᱧᱟᱜ ᱠᱚᱞᱮ ᱨᱮ ᱾

* ᱮ ᱜᱟᱛᱮ ᱢᱟᱨᱮ ᱜᱟᱛᱮ,ᱠᱩᱞᱤ ᱜᱮᱞᱟᱧ ᱢᱮᱨᱮ ᱜᱟᱛᱮᱧ, ᱨᱚᱲ ᱟᱥᱮ ᱵᱟᱝ ᱟ ᱾ ᱞᱮᱸᱜᱟᱛᱤᱨᱮ ᱯᱟᱣᱨᱟᱹ ᱵᱩᱛᱩᱞ, ᱡᱚᱡᱚᱢ ᱛᱤᱨᱮ ᱡᱤᱞ ᱪᱟᱠᱷᱱᱟ, ᱠᱩᱞᱤ ᱜᱮᱞᱟᱧ ᱢᱮᱨᱚ ᱜᱟᱛᱮ,
ᱡᱚᱢ ᱟᱥᱮ ᱵᱟᱝ ᱟ ᱾

* ᱠᱩᱞ ᱠᱚᱪᱟ ᱵᱤᱨ ᱫᱚᱭᱚ, ᱥᱟᱦᱟᱱ ᱵᱟᱝ ᱧᱟᱢᱚᱫ ᱫᱚᱭᱳ, ᱥᱟᱠᱟᱢ ᱵᱟᱝ ᱧᱟᱢᱚᱫ ᱾ ᱟᱹᱜᱩᱭ ᱞᱟᱝ ᱦᱟᱹᱨᱠᱤᱬ,
ᱡᱮᱨᱮᱫ ᱞᱟᱝ ᱵᱟᱹᱛᱤᱹ
ᱥᱟᱨᱟᱣᱱᱟ ᱵᱤᱨ ᱫᱚᱥᱟᱝ, ᱫᱟᱬᱟ ᱛᱟᱠᱟᱭ ᱾

* ᱡᱟᱱᱟᱢ ᱟᱹᱛᱩ ᱡᱟᱱᱟᱢ ᱫᱤᱥᱚᱢ, ᱨᱟᱹᱥᱠᱟ ᱞᱟᱞᱮ ᱪᱟᱯᱮ, ᱡᱟᱱᱟᱢ ᱟᱭᱳ ᱵᱟᱵᱟ ᱠᱚᱞᱮ, ᱫᱩᱞᱟᱹᱲ ᱞᱟᱞᱮ ᱪᱟᱯᱮ ᱾ ᱦᱚᱭ ᱥᱤᱛᱩᱝ ᱨᱟᱵᱟᱝ ᱡᱟᱹᱯᱩᱫ, ᱨᱮᱸᱜᱮᱡ ᱛᱮᱛᱟᱝ ᱡᱟᱞᱟ, ᱛᱚᱣᱟ ᱫᱟᱨᱮ ᱜᱚᱢᱦᱮᱲ ᱩᱢᱩᱞ,
ᱛᱟᱦᱮᱱ ᱨᱤᱞᱟᱹ ᱢᱟᱞᱟ ᱾

* ᱨᱟᱹᱜᱷᱩ ᱢᱩᱨᱢᱩ ᱦᱚᱨᱮ ᱩᱫᱩᱜᱽ,
ᱫᱟ~ᱬᱟᱝᱜᱮ ᱧᱮᱞᱚᱜ,
ᱫᱟ~ᱬᱟᱝᱜᱮ ᱧᱮᱞᱚᱜ ᱫᱟᱹᱭᱱᱟ, ᱵᱚ~ᱛᱚᱨᱜᱮ ᱵᱩᱡᱷᱟᱣᱜ ᱾ ᱫᱟᱬᱟᱝ ᱯᱟᱨᱚᱢ ᱞᱮᱠᱷᱟᱱ,
ᱵᱟᱦᱟ ᱵᱟᱜᱟᱱ ᱧᱟᱢᱚᱜ, ᱵᱟᱦᱟ ᱵᱟᱜᱟᱱ ᱠᱷᱚᱱ ᱫᱟᱹ~ᱭᱱᱟ ᱨᱩ~ᱣᱟᱹᱲ ᱜᱮ ᱵᱟᱝ ᱥᱟᱱᱟ ᱾

==ᱦᱟᱹᱴᱤᱧ-᱒==

* ᱠᱩᱞᱦᱤ ᱠᱩᱞᱦᱤ ᱛᱤᱧ ᱪᱟᱞᱟᱜ ᱨᱮᱢᱟ, ᱟᱯᱮ ᱪᱷᱟᱴᱠᱟ ᱧᱟᱢᱚᱜ,
ᱚᱲᱟᱜ ᱠᱷᱚᱱᱮᱢ ᱚᱰᱚᱠᱚᱜ ᱨᱮᱥᱮᱫ
ᱦᱮᱲᱮᱢ ᱥᱤᱵᱤᱞᱮᱢ ᱨᱚᱯᱚᱲ ᱾ ᱟᱹᱛᱩ ᱫᱤᱥᱚᱢᱤᱧ ᱫᱟᱬᱟᱱ ᱨᱮᱢᱟ ᱵᱚᱭᱦᱟ ᱢᱤᱥᱤ ᱠᱚ ᱧᱟᱢᱚᱜ, ᱥᱟᱱᱛᱟᱲᱤ ᱛᱮᱯᱮ ᱨᱚᱲ ᱨᱮᱥᱮᱫ
ᱵᱩᱜᱤ ᱵᱟᱹᱲᱤᱡ ᱮᱢ ᱨᱚᱯᱚᱲ ᱾

* ᱡᱟᱹᱱᱩᱢ ᱵᱩᱴᱟᱹ ᱟᱠᱷᱲᱟ ᱨᱮ,
ᱛᱚᱠᱚᱭ ᱛᱩᱢᱫᱟᱜ ᱛᱚᱠᱚᱭ ᱴᱟᱢᱟᱠ,
ᱛᱚᱠᱚᱭ ᱨᱮᱜᱽᱲᱟᱭ ᱨᱩᱭ ᱾ ᱡᱟᱹᱱᱩᱢ ᱵᱩᱴᱟᱹ ᱟᱠᱷᱲᱟ ᱨᱮ, 
ᱜᱟᱛᱮᱧ ᱛᱩᱢᱫᱟᱜ ᱜᱟᱛᱮᱧ ᱴᱟᱢᱟᱠ, 
ᱜᱟᱛᱮᱧ ᱨᱮᱜᱽᱲᱟᱭ ᱨᱩᱭ ᱾

* ᱟᱞᱮ ᱪᱷᱟᱴᱠᱟ ᱡᱚᱡᱚ ᱫᱟᱨᱮ, ᱡᱚᱫᱚ ᱠᱟᱹᱲᱵᱩᱝ ᱜᱮᱭᱟ ᱡᱤᱨᱟᱹ ᱰᱟᱹᱨ,
ᱥᱤᱵᱤᱞ ᱵᱷᱮᱜᱟᱨ ᱜᱮ ᱾
ᱠᱚᱭ ᱛᱮᱦᱚᱸ ᱵᱟᱞᱮ ᱮᱢᱚᱜ, ᱠᱤᱨᱤᱧ ᱛᱮᱦᱚᱸ ᱵᱟᱞᱮ ᱮᱢᱚᱜ, 
ᱟᱡ ᱠᱩᱥᱤ ᱛᱮ ᱧᱩᱨᱩᱜ ᱡᱤᱨᱟᱹ ᱰᱟᱹᱨ, 
ᱥᱤᱵᱤᱞ ᱵᱷᱮᱜᱟᱨ ᱜᱮ ᱾ 

* ᱛᱟᱞᱟ ᱠᱩᱞᱦᱤ ᱟᱠᱷᱲᱟ ᱨᱮ ᱡᱚᱲ ᱥᱟᱨᱡᱚᱢ ᱫᱟᱨᱮ ᱫᱚ - ᱡᱚᱲ ᱥᱟᱨᱡᱚᱢ ᱫᱟᱨᱮ ᱰᱚᱜᱽ ᱫᱚ ᱜᱚᱥᱚ ᱟᱬᱜᱚ ᱭᱮᱱ ᱾ ᱫᱟᱜᱽ ᱢᱮᱥᱮ ᱥᱤᱧ ᱪᱟᱸᱫᱚ ᱡᱟᱹᱲᱤ ᱢᱮᱥᱮ ᱧᱤᱫᱟᱹ ᱪᱟᱸᱫᱚ, ᱡᱚᱲ ᱥᱟᱨᱡᱚᱢ ᱫᱟᱨᱮ ᱰᱚᱜᱽ ᱫᱚ ᱡᱤᱭᱟᱹᱲ ᱨᱩᱣᱟᱲ ᱢᱮ ᱾

* '''ᱡᱷᱤᱠᱟᱹ''' > 
ᱛᱟᱦᱟᱸ ᱨᱮᱛᱟ ᱱᱟᱱᱟ ᱛᱟᱨᱱᱟ, ᱛᱟᱦᱟᱸ ᱨᱮᱛᱟ ᱱᱟᱱᱟ ᱦᱳ, ᱛᱟᱦᱟᱸ ᱨᱮᱛᱟ ᱱᱟᱱᱟ ᱡᱮ ᱾
ᱥᱤᱧᱮ ᱥᱟᱱᱟᱢ ᱪᱟᱸᱫᱚ ᱵᱚᱝᱜᱟ ᱢᱚᱬᱮ ᱵᱩᱨᱩ ᱢᱚᱬᱮ ᱵᱚᱝᱜᱟ, ᱡᱮᱜᱮ ᱡᱚᱛᱚ ᱡᱚᱦᱟᱨ ᱦᱟᱯᱲᱟᱢ ᱠᱚ ᱡᱚᱦᱟᱨ ᱾
ᱟᱹᱛᱩ ᱥᱟᱱᱟᱢ ᱢᱟᱺᱡᱷᱤ ᱵᱟᱵᱟ ᱡᱚᱦᱟᱨ ᱯᱟᱨᱟᱱᱤᱠ ᱵᱟᱵᱟ , ᱡᱚᱜᱽ ᱢᱟᱺᱡᱷᱤ ᱡᱚᱜᱽ ᱯᱟᱨᱟᱱᱤᱠ ᱡᱚᱦᱟᱨ ᱜᱚᱰᱮᱛ ᱵᱟᱵᱟ ᱾

* ᱦᱤᱨᱞᱟᱹ ᱢᱟᱨᱟᱝ ᱵᱳᱨᱳ ᱦᱤᱨᱞᱟᱹ,
ᱡᱟᱭ ᱡᱤᱱ ᱡᱟᱦᱮᱨ ᱟᱹᱭᱳ,
ᱛᱷᱩᱢ ᱟᱹᱧ ᱯᱮ ᱢᱚᱬᱮ ᱠᱚ ᱛᱩᱨᱩᱭ ᱠᱚ,
ᱥᱟᱶᱨᱮ ᱦᱟᱯᱲᱟᱢ ᱠᱚ ᱾
ᱦᱤᱨᱞᱟᱹ ᱟᱭᱳ ᱵᱟᱵᱟ ᱦᱤᱨᱞᱟ,
ᱫᱩᱞᱟᱹᱲ ᱫᱷᱚᱢᱚᱠ ᱵᱚᱠᱚ ᱵᱚᱭᱦᱟ,
ᱫᱤᱞ ᱫᱟᱲᱮ ᱟᱹᱛᱩ ᱴᱚᱞᱟᱨᱤᱱ ᱯᱮᱲᱟ ᱯᱟᱹᱦᱬᱟᱹ ᱠᱚ ᱾

* ᱵᱤᱨ ᱵᱟᱸᱫᱽ ᱯᱩᱠᱷᱩᱨᱤ, ᱜᱤᱫᱤ ᱥᱟᱸᱭ ᱥᱟᱸᱭ ᱫᱟᱫᱟ ᱠᱟᱹᱦᱩ ᱢᱟᱸᱰᱮᱨᱟᱭ, ᱟᱢ ᱞᱮᱠᱟᱱ ᱡᱩᱣᱟᱱ ᱠᱚᱲᱟᱭ ᱵᱚᱸᱜᱟ ᱭᱮᱱᱟ ᱫᱚ ᱫᱟᱫᱟ, ᱜᱤᱫᱤ ᱥᱟᱸᱭ ᱥᱟᱸᱭ ᱫᱟᱫᱟ ᱠᱟᱹᱦᱩ ᱢᱟᱰᱮᱨᱟᱭ ᱾

* ᱮᱱᱟᱝ ᱫᱟᱫᱟᱢ ᱢᱮᱛᱟᱫᱤᱧᱟ,
ᱫᱷᱩᱱᱟᱹᱝ ᱵᱩᱰᱤ ᱞᱟ~ᱜᱽᱬᱮ ᱵᱚ ᱮᱱᱮᱡ ᱾
ᱮᱱᱮᱡ ᱥᱚᱢᱚᱭ ᱯᱟᱨᱚᱢᱮᱱ,
ᱵᱟᱹᱜᱤᱱ ᱥᱚᱱᱚᱭ ᱥᱮᱴᱮᱨᱮᱱ,
ᱵᱟᱞᱮ ᱥᱟᱨᱡᱚᱢ ᱰᱚᱜᱽ ᱞᱮᱠᱟ,
ᱢᱚᱱᱮ ᱫᱚ ᱨᱚᱪᱚᱫ ᱮᱱ ᱾

==ᱦᱟᱹᱴᱤᱧ-᱓==

* '''ᱴᱩᱦᱩᱨ ᱞᱟᱜᱽᱬᱮ''' > 

ᱫᱷᱩ~ᱫᱷᱩᱲᱤ ᱦᱚᱲᱢᱚ ᱜᱤᱛᱤᱞ ᱞᱮᱴᱮᱵ ᱞᱮᱴᱮᱵ, ᱫᱷᱩ~ᱫᱷᱩᱲᱤ ᱰᱟᱦᱟᱨ ᱫᱷᱩᱲᱤ ᱫᱩᱲᱩᱭ ᱫᱩᱲᱩᱭ, ᱫᱷᱩ~ᱫᱷᱩᱲᱤ ᱜᱤᱛᱤᱞ ᱮᱞᱟᱝ ᱨᱮ ᱾
ᱫᱷᱩ~ᱫᱷᱩᱲᱤ ᱚᱞᱚᱝ ᱴᱩᱝᱠᱤ ᱫᱤᱯᱤᱞ ᱠᱟᱛᱮ, ᱫᱷᱩ~ᱫᱷᱩᱲᱤ ᱤᱪᱟᱹᱜ ᱦᱟᱭᱟᱨ ᱜᱚᱜ ᱠᱟᱛᱮ, ᱫᱷᱩ~ᱫᱷᱩᱲᱤ ᱨᱟᱱ ᱞᱟᱝ ᱞᱟᱭ, ᱫᱷᱩ~ ᱫᱷᱩᱲᱤ ᱜᱤᱛᱤᱞ ᱮᱞᱟᱝ ᱨᱮ ᱾

==ᱦᱟᱹᱴᱤᱧ-᱔==

* ᱛᱟᱞᱟ ᱠᱩᱞᱦᱤ ᱟᱠᱷᱲᱟ ᱨᱮ, ᱛᱚᱠᱚᱭ ᱛᱩᱢᱫᱟᱜ ᱛᱚᱠᱚᱭ ᱴᱟᱢᱟᱠ ᱛᱚᱠᱚᱭ ᱨᱮᱜᱽᱲᱟᱭ ᱨᱩᱭ ᱾
ᱛᱟᱞᱟ ᱠᱩᱞᱦᱤ ᱟᱠᱷᱲᱟ ᱨᱮ ᱜᱟᱛᱮᱧ ᱛᱩᱢᱫᱟᱜ ᱜᱟᱛᱮᱧ ᱴᱟᱢᱟᱠ ᱜᱟᱛᱮᱧ ᱨᱮᱜᱽᱲᱟᱭ ᱨᱩᱭ ᱾ 

* ᱦᱚᱨᱛᱤᱧ ᱪᱟᱞᱟᱜ ᱵᱤᱨᱛᱤᱧ ᱪᱟᱞᱟᱜ, ᱪᱮᱫ ᱱᱟᱺᱬᱤᱛᱤᱧ ᱛᱚᱞ ᱟᱠᱟᱱ, ᱟᱹᱛᱩ ᱜᱤᱧ ᱩᱭᱦᱟᱹᱨᱟ ᱾ ᱵᱟᱝᱫᱚ ᱥᱚᱱᱮᱨ ᱥᱤᱠᱲᱤ ᱵᱟᱝᱫᱚ ᱵᱟᱸᱫᱚ ᱱᱟᱺᱬᱤ, ᱜᱟᱛᱮ ᱢᱟᱸᱭᱟᱸ ᱛᱤᱧ ᱛᱚᱞ ᱟᱠᱟᱱ ᱟᱹᱛᱩ ᱜᱤᱧ ᱩᱭᱦᱟᱹᱨᱟ ᱾

* ᱜᱤᱛᱤᱞ ᱵᱩᱨᱩ ᱨᱮ ᱵᱟᱱᱟᱢ ᱥᱟᱰᱮ, ᱥᱩᱲᱟᱹ ᱱᱟᱹᱭ ᱨᱮ ᱛᱟᱨᱠᱚᱜ, ᱥᱩᱲᱟᱹ ᱱᱟᱹᱭᱨᱮ ᱛᱟᱨᱠᱚᱜ ᱡᱤᱨᱟᱹᱰᱟᱹᱨ ᱨᱚᱛᱚᱱ ᱢᱚᱱᱮᱨᱮ ᱾ ᱚᱱᱟ ᱟᱛᱮᱱ ᱛᱮᱜᱮ ᱚᱱᱟ ᱟᱸᱡᱚᱢ ᱛᱮᱜᱮ, ᱦᱮᱨᱢᱮᱫ ᱫᱤᱯᱤᱞ ᱯᱮᱨᱮᱡ ᱴᱷᱤᱞᱤ ᱛᱩᱞᱟᱹᱧ ᱫᱚᱦᱚᱭᱟᱹᱧ ᱾

* ᱥᱮᱫᱟᱭ ᱛᱟᱸᱦᱮ ᱠᱟᱱ ᱥᱚᱛᱚ ᱛᱟᱦᱮᱸ ᱠᱟᱱ, ᱵᱤᱨ ᱵᱩᱨᱩ ᱫᱟᱨᱮ ᱛᱟᱦᱮᱸ ᱠᱟᱱ, ᱦᱤᱥᱤᱫ ᱦᱚᱭᱛᱮ ᱥᱮᱨᱢᱟ ᱡᱟᱹᱲᱤ ᱛᱮ, ᱫᱤᱱᱜᱮ ᱥᱟᱶᱟᱭ ᱞᱮᱫ ᱾ ᱱᱟᱦᱟᱜ ᱱᱚᱝᱠᱟ ᱡᱩᱜᱽ ᱫᱚ ᱵᱚᱫᱚᱞᱮᱱ,
ᱵᱤᱨ ᱵᱩᱨᱩ ᱫᱟᱨᱮ ᱦᱚᱸ ᱩᱡᱟᱹᱲᱮᱱ, ᱥᱮᱨᱢᱟ ᱥᱤᱛᱩᱝ ᱛᱮ ᱞᱚᱞᱚ ᱦᱚᱭ ᱛᱮ, ᱫᱤᱱᱜᱮ ᱟᱠᱟᱞᱮᱫ ᱾

* ᱚ~ᱲᱟᱜ ᱵᱚ ᱵᱮᱱᱟᱣᱟ
ᱞᱟᱲ ᱛᱮ ᱵᱚ ᱛᱚᱞᱟ,
ᱵᱟᱵᱮᱨ ᱛᱮ ᱵᱚ ᱛᱚᱞᱟ,
ᱠᱷᱮᱨᱣᱟᱲ ᱡᱟᱹᱛᱤ ᱫᱚ ᱵᱚᱭᱦᱟ, ᱪᱮᱫ ᱛᱮᱵᱚ ᱛᱚᱞᱟ ᱾ ᱛᱟᱞᱮ ᱫᱟᱨᱮ ᱠᱷᱤᱡᱩᱨ ᱫᱟᱨᱮ,
ᱫᱷᱟᱨᱮ ᱨᱮᱜᱮ ᱢᱟᱸᱡᱟᱱ,
ᱡᱚᱛᱚ ᱫᱟᱨᱮ ᱫᱚ ᱵᱚᱭᱦᱟ, ᱛᱟᱞᱟ ᱨᱮᱜᱮ ᱢᱟᱸᱡᱟᱱ, ᱠᱷᱮᱨᱣᱟᱲ ᱡᱟᱹᱛᱤ ᱫᱚ ᱵᱚᱭᱦᱟ,
ᱠᱟᱛᱷᱟ ᱨᱮᱜᱮ ᱢᱟᱸᱡᱟ ᱾

* ᱡᱷᱟᱵᱟᱨᱟᱹᱞᱤ ᱜᱩᱞᱟᱹᱪᱤ ᱰᱟᱹᱨ,
ᱵᱟᱦᱟ ᱢᱚᱦᱮᱸ ᱵᱷᱩᱴᱩᱜ ᱜᱮ, ᱨᱟᱸᱥᱤ ᱱᱟᱜᱟᱨ ᱨᱩᱥᱤᱠᱟᱦᱚ, ᱰᱟᱹᱨ ᱟᱞᱚᱢ ᱨᱟᱹᱯᱩᱫᱽ ᱾
ᱫᱟᱨᱮ ᱞᱤᱪᱟᱹᱲ ᱜᱮᱭᱟ,ᱵᱟᱦᱟ ᱢᱚᱦᱮ ᱜᱮᱭᱟ, ᱨᱟᱹᱥᱤ ᱱᱟᱜᱟᱨ ᱨᱩᱥᱤᱠᱟᱦᱚ,
ᱫᱟᱨᱮ ᱜᱚᱥᱚᱜ-ᱟ ᱾

* ᱵᱤᱫᱩ ᱵᱟᱱᱟᱢ ᱠᱷᱚᱱᱟᱜ
ᱚᱞ ᱪᱤᱠᱤ ᱫᱚ ᱚᱯᱷᱮᱞᱮᱱ ,
ᱪᱟᱸᱫᱟᱱ ᱥᱮᱨᱮᱧ ᱨᱟᱦᱟ ᱠᱷᱚᱱᱟᱜ
ᱨᱟᱹᱲ ᱫᱚ ᱨᱟᱶᱟᱣ ᱮᱱ ᱾
ᱠᱟᱹᱯᱤ ᱵᱩᱨᱩ ᱨᱮ ᱛᱟᱠᱮᱨᱮᱱ 
ᱫᱷᱤᱨᱤ ᱫᱟᱨᱮ ᱨᱮ ᱪᱤᱛᱟᱹᱨᱮᱱ ,
ᱨᱟᱹᱜᱷᱩ ᱢᱩᱨᱢᱩ ᱢᱚᱱᱮ ᱢᱮᱫ ᱨᱮ
ᱚᱞ ᱪᱤᱠᱤ ᱫᱚ ᱵᱩᱥᱟᱹᱲᱮᱱ ᱾



[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
