
[[File:Humanbood600x.jpg|thumb|ᱢᱟᱱᱥᱟ ᱢᱟᱭᱟᱢ]]
[[File:Red White Blood cells.jpg|thumb|ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ, ᱚᱱᱩ ᱪᱚᱠᱨᱤᱠᱟ, ᱟᱨ ᱴᱤ-ᱞᱤᱢᱯᱷᱚᱥᱟᱭᱤᱴ]]

ᱢᱟᱭᱟᱢ ᱫᱚ ᱢᱤᱫᱴᱟᱝ ᱠᱷᱚᱧᱡᱟᱜ ᱴᱤᱥᱩ ᱠᱟᱱᱟ ᱾ ᱱᱚᱰᱮ ᱢᱮᱱᱟᱜ ᱡᱤᱵᱽ ᱠᱚᱥ ᱫᱚ ᱢᱟᱭᱟᱢ ᱠᱚᱥ ᱵᱚ ᱢᱮᱛᱟᱜᱼᱟ ᱾ ᱱᱚᱶᱟ ᱠᱚᱥ ᱠᱚᱫᱚ ᱫᱟᱜ ᱞᱮᱠᱟᱱ ᱡᱤᱱᱤᱥ ᱨᱮ ᱪᱟᱯᱮ ᱠᱚᱜᱼᱟ, ᱚᱱᱟ ᱫᱚ ᱯᱞᱟᱡᱽᱢᱟ (plasma) ᱠᱚ ᱢᱮᱛᱟᱜᱼᱟ ᱾ ᱚᱱᱟᱛᱮ ᱢᱟᱭᱟᱢ ᱫᱚ ᱯᱞᱟᱡᱽᱢᱟ ᱟᱨ ᱴᱤᱥᱩ ᱨᱮᱭᱟᱜ ᱥᱮᱞᱮᱫ ᱠᱟᱱᱟ ᱾ ᱢᱟᱭᱟᱢ ᱫᱚ ᱚᱴᱷᱟᱲᱤᱭᱟᱹ ᱫᱟᱜ ᱡᱤᱱᱤᱥ ᱠᱟᱱᱟ, ᱱᱚᱶᱟ ᱨᱮᱭᱟᱜ ᱥᱚ ᱫᱚ ᱟᱸᱭᱥᱤᱭᱟᱹ ᱜᱮᱭᱟ ᱟᱨ ᱥᱤᱵᱤᱞ ᱫᱚ ᱠᱷᱟᱨᱟ ᱜᱮᱭᱟ ᱾ ᱱᱚᱶᱟ ᱨᱮᱭᱟᱜ ᱨᱚᱝ ᱫᱚ ᱟᱨᱟᱜ ᱜᱮ ᱨᱮᱦᱚᱸ ᱞᱮᱛᱟᱲ ᱫᱚ ᱵᱟᱭ ᱟᱨᱟᱜᱼᱟ ᱾ ᱫᱤᱨᱵᱷᱤᱱ ᱛᱮ ᱢᱟᱭᱟᱢ ᱠᱚᱭᱚᱜ ᱞᱮᱠᱷᱟᱱ ᱚᱱᱰᱮᱱᱟᱜ ᱠᱚᱱᱤᱠᱟ ᱧᱮᱧᱟᱢᱚᱜᱼᱟ ᱾

==ᱢᱟᱭᱟᱢ ᱨᱮᱭᱟᱜ ᱩᱯᱟᱹᱫᱟᱱ==
ᱢᱟᱭᱟᱢ ᱫᱚ ᱢᱩᱬ ᱠᱟᱛᱮ ᱵᱟᱨᱭᱟ ᱩᱯᱟᱹᱫᱟᱱ ᱛᱮ ᱛᱮᱭᱟᱨ ᱠᱚᱜ-ᱟ ᱾ (ᱚ) ᱯᱨᱚᱞᱚᱥᱤ (ᱛ) ᱢᱟᱭᱟᱢ ᱠᱚᱱᱤᱠᱟ 

(ᱚ) ᱯᱨᱚᱞᱚᱥᱤ ᱺ

ᱢᱟᱭᱟᱢ ᱨᱮᱭᱟᱜ ᱞᱟᱛᱟᱨ ᱵᱷᱟᱜᱽ ᱫᱚ ᱯᱨᱚᱞᱚᱥᱤ ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱨᱮᱭᱟᱜ ᱨᱚᱝ ᱫᱚ ᱥᱟᱥᱟᱝ ᱜᱮᱭᱟ ᱾ ᱱᱚᱶᱟ ᱨᱮᱭᱟᱜ ᱙᱐ ᱥᱟᱭ ᱠᱚᱲᱟ ᱫᱚ ᱫᱟᱜ ᱠᱟᱱᱟ ᱾ ᱚᱴᱟᱜ ᱩᱯᱟᱹᱫᱟᱱ ᱠᱚ ᱱᱚᱰᱮ ᱢᱮᱥᱟ ᱠᱟᱛᱮ ᱛᱟᱦᱮᱸᱱᱟ ᱾ ᱚᱱᱟ ᱩᱯᱟᱹᱫᱟᱱ ᱠᱚᱫᱚ ᱦᱩᱭᱩᱜ ᱠᱟᱱᱟ- ᱡᱚᱵᱚᱠᱷᱭᱟᱨᱡᱟᱱ (Nitrogen), ᱚᱢᱚᱲᱡᱟᱱ (Oxygen) ᱚᱝᱜᱟᱨᱠᱟᱢᱚᱲ(Carbon dioxide) ᱞᱮᱠᱟᱱ ᱦᱚᱭᱚᱝ, ᱟᱞᱩᱵᱤᱱ ᱜᱞᱚᱵᱩᱞᱤᱱ ᱮᱢᱟᱱ ᱞᱮᱠᱟᱱ ᱯᱩᱥᱴᱤᱥᱟᱨ, ᱯᱚᱴᱟᱥᱤᱭᱚᱢ, ᱥᱚᱰᱤᱭᱚᱢ, ᱠᱟᱞᱥᱤᱭᱚᱢ ᱫᱷᱟᱹᱛᱩ ᱨᱮᱭᱟᱜ ᱠᱞᱚᱨᱟᱭᱤᱰ, ᱯᱷᱚᱥᱯᱷᱮᱴ, ᱥᱚᱞᱯᱷᱮᱴ ᱮᱢᱟᱱ ᱵᱷᱮᱜᱟᱨ ᱵᱷᱮᱜᱟᱨ ᱫᱷᱟᱛᱚᱵᱽ ᱵᱩᱞᱩᱝ, ᱟᱡᱟᱨ ᱫᱩᱜ ᱫᱟᱨᱟᱢ ᱩᱯᱟᱹᱫᱟᱱ, ᱮᱱᱡᱟᱭᱤᱢ, ᱦᱚᱨᱢᱚᱱ, ᱭᱩᱨᱤᱭᱟ ᱮᱢᱟᱱ ᱾ 

(ᱛ) ᱢᱟᱭᱟᱢ ᱠᱚᱱᱤᱠᱟ ᱺ 

ᱢᱟᱭᱟᱢ ᱠᱚᱱᱤᱠᱟ ᱫᱚ ᱯᱮ ᱞᱮᱠᱟᱱᱟ, ᱡᱮᱢᱚᱱ- 

ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ ( red blood corpuscle)  

ᱯᱩᱸᱰ ᱢᱟᱭᱟᱢ ᱠᱚᱱᱤᱠᱟ ( white blood corpuscle)

ᱚᱱᱩ ᱪᱚᱠᱨᱤᱠᱟ (platelet)


==ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ==
ᱮᱴᱟᱜ ᱢᱟᱭᱟᱢ ᱠᱚᱱᱤᱠᱟ ᱠᱷᱚᱱᱟᱜ ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ ᱜᱮ ᱰᱷᱮᱨᱟ ᱾ ᱢᱤᱫ ᱠᱭᱩᱵᱤᱠ ᱢᱤᱞᱤᱢᱤᱴᱚᱨ ᱜᱟᱱ ᱢᱟᱭᱟᱢ ᱨᱮ ᱔ᱹ᱕ ᱠᱷᱚᱱ ᱕ ᱢᱤᱞᱤᱭᱚᱱ ᱦᱟᱹᱵᱤᱡ ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ ᱛᱟᱦᱮᱸᱱᱟ  (ᱢᱤᱫ ᱴᱷᱚᱯ ᱢᱟᱭᱟᱢ ᱨᱮᱭᱟᱜ ᱟᱭᱛᱟᱱ ᱫᱚ ᱕᱐ ᱠᱭᱩᱵᱤᱠ ᱢᱤᱞᱤᱢᱤᱴᱚᱨ ᱜᱟᱱ ᱦᱩᱭᱩᱜ-ᱟ ) ᱾ ᱱᱚᱶᱟ ᱨᱟᱭᱟᱜ ᱟᱠᱟᱨ ᱫᱚ ᱜᱩᱞᱟᱹᱭ ᱜᱮᱭᱟ ᱤᱠᱷᱟᱱ ᱵᱟᱱᱟᱨ ᱯᱟᱦᱴᱟ ᱪᱟᱯᱲᱟ ᱜᱮ ᱠᱷᱟᱹᱛᱤᱨ ᱱᱚᱶᱟ ᱫᱚ ᱯᱤᱴᱷᱟ (disc) ᱞᱮᱠᱟ ᱧᱮᱞᱚᱜ-ᱟ ᱾ ᱟᱨᱟᱜ ᱢᱟᱭᱟᱢ ᱠᱚᱱᱤᱠᱟ ᱨᱮᱰᱚ ᱦᱤᱢᱚᱜᱞᱚᱵᱤᱱ ᱧᱩᱛᱩᱢᱟᱱᱟᱜ ᱥᱮᱞᱮᱫ ᱯᱩᱥᱴᱤᱥᱟᱨ  (conjugated protein) ᱛᱟᱦᱮᱸᱱᱟ ᱾ ᱱᱚᱶᱟ ᱦᱤᱢᱚᱜᱞᱚᱵᱤᱱ ᱫᱚ ᱦᱤᱢᱟᱴᱤᱱ ᱧᱩᱛᱩᱢᱟᱱ ᱢᱮᱬᱦᱮᱫᱢᱮᱥᱟ ᱦᱤᱢ (haem or heme) ᱟᱨ ᱜᱞᱚᱵᱤᱱ ᱧᱩᱛᱩᱢᱟᱱ ᱯᱩᱥᱴᱤᱥᱟ ᱨᱢᱮᱥᱟ ᱠᱟᱛᱮ ᱵᱮᱱᱟᱶ ᱟᱠᱟᱱᱟ ᱾ ᱦᱤᱢᱚᱜᱞᱚᱵᱤᱱ ᱨᱮᱭᱟᱜ ᱯᱨᱩᱠᱩᱛ ᱨᱚᱝ ᱫᱚ ᱵᱮᱝᱜᱟᱲ ᱢᱮᱥᱟ ᱟᱨᱟᱜ ᱠᱟᱱᱟ ᱾ ᱡᱚᱠᱷᱚᱱ ᱱᱚᱶᱟ ᱥᱟᱶ ᱚᱢᱚᱲᱡᱟᱱ ᱢᱮᱥᱟᱜ-ᱟ ᱩᱱᱫᱚ ᱱᱚᱟᱶᱟ ᱥᱚᱠᱛᱚ ᱟᱨᱟᱜ ᱧᱮᱞᱚᱜ-ᱟ ᱾ ᱚᱱᱟᱛᱮ ᱥᱤᱨ ᱨᱮ ᱞᱤᱧᱡᱤᱜ ᱠᱟᱱ ᱢᱟᱭᱟᱢ ᱨᱮ ᱫᱚ ᱥᱚᱠᱛᱚ ᱦᱤᱢᱚᱜᱞᱚᱵᱤᱱ ᱛᱟᱦᱮᱸᱱ ᱠᱷᱟᱹᱛᱤᱨ ᱥᱚᱠᱛᱚ ᱟᱨᱟᱜ ᱧᱮᱞᱚᱜ-ᱟ ᱾ ᱡᱚᱛᱚ ᱟᱨᱟᱜ ᱢᱟᱩᱭᱟᱢ ᱠᱚᱱᱤᱠᱟ ᱜᱮ ᱗᱐ ᱵᱷᱟᱜᱽ ᱫᱚ ᱫᱟᱜ ᱟᱨ ᱓᱐ ᱵᱷᱟᱜᱽ ᱮᱴᱟᱜ ᱡᱤᱱᱤᱥ ᱛᱮ ᱵᱮᱱᱟᱶ ᱟᱠᱟᱱᱟ ᱾ 

===ᱡᱟᱱᱟᱢ===
===ᱟᱹᱭᱩᱥ===
===ᱠᱟᱹᱢᱤ===

==ᱯᱩᱸᱰ ᱢᱟᱭᱟᱢ ᱠᱚᱱᱚᱠᱟ==
===ᱯᱩᱸᱰ ᱢᱟᱭᱟᱢ ᱠᱚᱱᱤᱠᱟ ᱨᱮᱭᱟᱜ ᱠᱟᱹᱢᱤ===

==ᱵᱟᱦᱨᱮ ᱡᱚᱱᱚᱲ==
https://or.wikipedia.org/wiki/%E0%AC%B0%E0%AC%95%E0%AD%8D%E0%AC%A4







[[Category:!Main category]]
[[Category:ᱢᱟᱱᱣᱟ ᱦᱚᱲᱢᱚ]]
