ᱜᱳᱨᱟᱪᱟᱸᱫᱽ ᱴᱩᱰᱩ

   ᱥᱟᱱᱛᱟᱲᱤ ᱥᱟᱶᱦᱮᱫ ᱥᱮᱨᱢᱟ ᱨᱤᱱ ᱡᱩᱞᱩᱜ ᱤᱯᱤᱞ ᱟ.ᱰᱤ ᱢᱟᱱᱚᱛᱟᱱ ᱢᱟ.ᱱ '''ᱜᱳᱨᱟᱪᱟᱸᱫᱽ ᱴᱩᱰᱩ''' ᱫᱚ ᱡᱟᱭᱡᱩᱜᱽ ᱡᱤᱣᱤᱫ ᱮ ᱛᱟᱦᱮᱸᱱᱟ ᱟᱵᱚ ᱠᱚ ᱛᱟᱞᱟᱨᱮ ᱾<ref>http://www.allindiaaseca.org/books/gorachand-tudu.html</ref> ᱟᱡᱟᱜ ᱜᱚᱱᱚᱝ ᱟᱱ ᱮᱱᱮᱢ ᱨᱮᱭᱟᱜ ᱛᱳᱞᱚᱱ ᱵᱟ.ᱱᱩᱜ-ᱟ ᱾ ᱛᱮᱞᱟ ᱵᱟ.ᱱᱩᱜ-ᱟ ᱾ ᱟ.ᱰᱤ ᱜᱟᱺᱦᱤᱨ ᱚᱱᱚᱬᱦᱤᱭᱟ. ᱢᱮᱱᱛᱮᱭ ᱧᱩᱢ ᱦᱟᱞᱟᱝ ᱟᱠᱟᱱᱟ ᱩᱱᱤ ᱫᱚ ᱾ ᱟᱡᱟᱜ ᱢᱚᱱᱮ ᱚᱱᱛᱚᱨ ᱨᱮ ᱢᱟ.ᱱᱢᱤ ᱫᱩᱞᱟ.ᱲ ᱢᱟ ᱢᱮᱱᱟᱜ ᱜᱮᱭᱟ, ᱚᱱᱟ ᱥᱟᱶᱛᱮ ᱫᱤᱥᱚᱢ ᱫᱩᱞᱟ.ᱲ, ᱥᱟᱶᱛᱟ, ᱥᱟᱶᱦᱮᱫ ᱟᱨ ᱡᱤᱣᱤ ᱟᱱ ᱠᱚ ᱞᱟ.ᱜᱤᱫ ᱚᱥᱚᱢᱵᱷᱟᱲ ᱫᱩᱞᱟ.ᱲ ᱥᱚᱫᱚᱨ ᱚᱴᱚ ᱠᱟᱛᱮ ᱟᱡ ᱫᱚ ᱟᱵᱚ ᱠᱚ ᱛᱟᱞᱟᱨᱮ ᱡᱩᱜᱽ ᱡᱤᱭᱟ.ᱛ ᱮ ᱛᱟᱦᱮᱸ ᱫᱚᱦᱚ ᱮᱱᱟ ᱾ ᱱᱚᱝᱠᱟᱱ ᱢᱚᱱ ᱚᱱᱛᱚᱨ ᱩᱭᱦᱟ.ᱨᱟᱱ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱥᱟᱶᱛᱟ ᱨᱮ ᱟ.ᱰᱤ ᱠᱚᱢ ᱜᱮᱭᱟ ᱾
===ᱡᱟᱱᱟᱢ===

     ᱢᱟ.ᱱ ᱜᱳᱨᱟᱪᱟᱸᱫᱽ ᱴᱩᱰᱩ ᱫᱚ ᱡᱩᱞᱟ.ᱭ ᱑᱙᱑᱘ ᱥᱟᱞᱮᱨᱮᱭ ᱡᱟᱱᱟᱢ ᱞᱮᱱᱟ ᱾ ᱥᱟᱱᱛᱟᱲᱤ ᱯᱟᱨᱜᱟᱱᱟ ᱨᱮᱭᱟᱜ ᱯᱟᱠᱩᱲ ᱛᱷᱟᱱᱟᱨᱮ ᱢᱮᱱᱟᱜ ᱪᱳᱞᱠᱟᱴᱟ ᱥᱟᱞᱜᱟ ᱯᱟᱲᱟ ᱟ.ᱛᱩᱨᱮ ᱾ ᱟᱡ ᱡᱟᱱᱟᱢ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱢᱟ.ᱱ ᱞᱚᱠᱷᱚᱱ ᱴᱩᱰᱩ ᱟᱨ ᱟᱭᱳ ᱫᱚ ᱨᱟ.ᱱᱤ ᱴᱩᱰᱩ ᱢᱮᱱᱛᱮ ᱛᱟᱦᱮᱸ ᱠᱟᱱᱟ ᱾


===ᱚᱞᱚᱜ ᱯᱟᱲᱦᱟᱣ===
     ᱟᱡᱟᱜ ᱚᱞᱚᱜ ᱯᱟᱲᱦᱟᱣ ᱫᱚ ᱠᱟᱭᱨᱟᱵᱚᱱᱤ ᱢᱤᱥᱚᱱ ᱟᱥᱲᱟ ᱨᱮ ᱮᱛᱚᱦᱚᱵ ᱞᱮᱱᱟ ᱾ ᱤᱱᱟ. ᱛᱟᱭᱚᱢ ᱦᱟᱡᱟᱨᱤ ᱵᱟᱜᱽ ᱨᱮᱭᱟᱜ ᱥᱮᱱᱴ ᱠᱚᱞᱚᱢᱵᱟᱥ ᱠᱚᱞᱤᱡᱤᱭᱮᱴ ᱟᱥᱲᱟ ᱠᱷᱚᱱ ᱯᱨᱚᱵᱮᱥᱤᱠᱟ ᱵᱤᱱᱤᱰ ᱮ ᱯᱟᱥ ᱞᱮᱜ-ᱟ ᱾ ᱦᱟᱡᱟᱨᱤᱵᱟᱜᱽ ᱨᱮᱭᱟᱜ ᱥᱮᱱᱴ ᱠᱚᱞᱚᱢᱵᱟᱥ ᱠᱚᱞᱮᱡᱽ ᱨᱮ ᱪᱮᱛᱟᱱ ᱛᱟᱱᱟᱞᱟ ᱞᱟ.ᱜᱤᱫ ᱵᱟᱨ ᱥᱮᱨᱢᱟᱭ ᱯᱟᱲᱦᱟᱣ ᱞᱮᱱᱟ ᱾ ᱢᱮᱱᱠᱷᱟᱱ ᱨᱮᱸᱜᱮᱡ ᱡᱟᱞᱟᱛᱮ ᱵᱤᱱᱤᱰ ᱫᱚ ᱵᱟᱭ ᱮᱢ ᱫᱟᱲᱮᱭᱟᱫ ᱛᱮ ᱚᱞᱚᱜ ᱫᱚᱭ ᱵᱟ.ᱜᱤ ᱠᱮᱜ-ᱟ ᱾ ᱤᱱᱟ. ᱛᱟᱭᱚᱢ ᱑᱙᱔᱓ ᱨᱮ ᱵᱷᱟᱜᱚᱞᱯᱩᱨ ᱢᱟᱪᱮᱛ ᱴᱨᱮᱱᱤᱝ ᱵᱤᱨᱫᱟ.ᱜᱟᱲ ᱠᱷᱚᱱ ᱥᱤᱠᱷᱱᱟ.ᱛ ᱵᱟᱠᱷᱨᱟ ᱥᱤᱫ ᱥᱟᱠᱟᱢ ᱧᱟᱢ ᱠᱟᱛᱮ ᱴᱩᱰᱩ ᱜᱚᱢᱠᱮ ᱫᱚ ᱠᱟᱭᱨᱟᱵᱚᱱᱤ ᱥᱟᱱᱛᱟᱲ ᱩᱱᱩᱥᱩᱞ ᱟᱥᱲᱟ ᱨᱮ ᱥᱚᱦᱮᱫ ᱢᱟᱪᱮᱛ ᱨᱮᱭ ᱵᱟᱦᱟᱞ ᱞᱮᱱᱟ ᱾ ᱚᱸᱰᱮ ᱠᱟ.ᱢᱤ ᱠᱟ.ᱢᱤ ᱛᱮᱜᱮ ᱑᱙᱖᱑ ᱨᱮ ᱥᱚᱱᱮᱨ ᱮ ᱥᱟ.ᱛ ᱞᱮᱜ-ᱟ ᱾ ᱑᱙᱖᱒ ᱫᱷᱟ.ᱵᱤᱡ ᱥᱚᱦᱮᱛ ᱢᱟᱪᱮᱛ ᱞᱮᱠᱟ ᱛᱟᱦᱮᱸ ᱠᱟᱛᱮ ᱑᱙᱖᱓ ᱨᱮ ᱟᱡ ᱫᱚ ᱠᱟᱭᱨᱟᱵᱚᱱᱤ ᱟᱥᱲᱟ ᱨᱤᱱᱤᱡ ᱢᱟᱨᱟᱝ ᱢᱟᱪᱮᱛ ᱮ ᱦᱩᱭ ᱮᱱᱟ ᱾
===ᱠᱟ.ᱢᱤ ᱠᱟ.ᱥᱱᱤ===

    ᱑᱙᱘᱐ ᱨᱮ ᱠᱟ.ᱢᱤ ᱯᱩᱨᱟ.ᱣ ᱛᱟᱭᱚᱢ ᱦᱚᱸ ᱚᱱᱟ ᱠᱚ ᱜᱟᱶᱛᱟ ᱨᱤᱱ ᱥᱩᱛᱨᱮᱛ ᱞᱮᱠᱟᱛᱮ ᱠᱟ.ᱢᱤ ᱨᱮᱭᱟᱜ ᱟᱺᱜᱤᱵᱷᱟᱨ ᱠᱚ ᱮᱢᱟ ᱫᱮ ᱛᱟᱦᱮᱸᱱ ᱾ ᱟᱡᱟᱜ ᱩᱫᱩᱜ ᱞᱮᱠᱟᱛᱮ ᱠᱟᱭᱨᱟᱵᱚᱱᱤ ᱥᱟᱱᱛᱟᱲ ᱠᱮᱨᱮᱥᱛᱟᱱ ᱧᱩᱛᱩᱢ ᱞᱮᱠᱟᱛᱮ ᱵᱤᱨᱫᱟ.ᱜᱟᱲ ᱦᱚᱸ ᱵᱮᱨᱮᱫ ᱟᱠᱟᱱᱟ ᱾ ᱚᱱᱟ ᱨᱤᱱᱤᱡ ᱩᱱᱤ ᱫᱚ ᱵᱩᱱᱭᱟ.ᱫᱤᱭᱟ. ᱥᱩᱛᱨᱮᱛ ᱞᱮᱠᱟᱛᱮ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱜᱳᱨᱟᱪᱟᱸᱫᱽ ᱫᱚ ᱠᱮᱨᱮᱥᱛᱟᱱ ᱫᱷᱚᱨᱚᱢ ᱮ ᱢᱟᱱᱟᱣ ᱞᱮᱫ ᱨᱮᱦᱚᱸ ᱟᱯᱱᱟᱨᱟᱜ ᱫᱷᱚᱨᱚᱢ ᱪᱮᱛᱟᱱ ᱨᱮᱦᱚᱸ ᱟ.ᱰᱤ ᱜᱮ ᱯᱟ.ᱛᱭᱟ.ᱣ ᱛᱟᱭ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱩᱱᱤ ᱫᱚ ᱵᱟᱦᱨᱮ ᱫᱤᱥᱚᱢ ᱦᱚᱸ ᱟ.ᱰᱤ ᱫᱷᱟᱣ ᱫᱟᱬᱟᱱ ᱮ ᱪᱟᱞᱟᱣ ᱞᱮᱱᱟ ᱾ ᱡᱤᱭᱚᱱ ᱨᱮᱭᱟᱜ ᱡᱚᱛᱚ ᱯᱟᱦᱴᱟ ᱨᱮᱜᱮ ᱵᱚᱨᱟᱵᱚᱨ ᱵᱟᱰᱟᱭ ᱨᱮᱭᱟᱜ ᱥᱟᱱᱟᱭ ᱥᱚᱫᱚᱨ ᱟᱠᱟᱜ-ᱟ ᱾ ᱠᱟᱭᱨᱟᱵᱚᱱᱤ ᱟᱥᱲᱟ ᱨᱤᱱᱤᱡ ᱢᱟᱪᱮᱛ ᱛᱟᱦᱮᱸᱱ ᱚᱠᱛᱮ ᱠᱷᱮᱞᱚᱸᱰ ᱠᱚᱨᱮ ᱟᱨ ᱦᱚᱥᱴᱮᱞ ᱜᱤᱫᱽᱨᱟ. ᱠᱚ ᱧᱮᱞ ᱵᱟᱲᱟᱨᱮ ᱟᱺᱜᱤᱵᱷᱟᱨ ᱮ ᱜᱚᱜ ᱞᱮᱜ-ᱟ ᱾ ᱠᱚᱲᱟ ᱵᱤᱫᱟ.ᱞ ᱨᱮ ᱦᱟ.ᱠᱩ ᱥᱟᱵ, ᱵᱤᱨ ᱵᱩᱨᱩ ᱫᱟᱬᱟᱱ ᱯᱷᱳᱴᱳ ᱨᱟᱠᱟᱵ, ᱯᱟᱭᱨᱟᱜ ᱮᱢᱟᱱ ᱮ ᱠᱩᱥᱤᱭᱟᱜ ᱠᱟᱱ ᱛᱟᱦᱮᱸᱱ ᱾ 

    ᱜᱳᱨᱟᱪᱟᱸᱫᱽ ᱴᱩᱰᱩ ᱜᱚᱢᱠᱮ ᱭᱟᱜ ᱡᱩᱣᱟ.ᱱ ᱩᱢᱮᱨ ᱚᱠᱛᱚ, ᱩᱱ ᱵᱮᱲᱟᱨᱮ ᱵᱟᱦᱟ, ᱥᱚᱦᱨᱟᱭ, ᱵᱟᱯᱞᱟ, ᱵᱮᱦᱟ ᱠᱚᱨᱮᱱᱟᱜ ᱥᱮᱨᱮᱧ ᱠᱚ ᱦᱟ.ᱨ ᱥᱟᱢᱴᱟᱣ ᱠᱟᱛᱮ ᱟᱡ ᱦᱚᱸ ᱢᱤᱫ ᱥᱮᱨᱮᱧ ᱵᱟᱰᱚᱦᱤ ᱞᱮᱠᱟᱛᱮᱭ ᱥᱚᱫᱚᱨ ᱮᱱᱟ ᱾ ᱤᱱᱟ. ᱛᱟᱭᱚᱢ ᱵᱟ.ᱭ ᱵᱟ.ᱭ ᱛᱮ ᱚᱱᱚᱬᱦᱮ ᱚᱞ ᱮ ᱮᱛᱚᱦᱚᱵ ᱠᱮᱜ-ᱟ ᱾ ᱚᱱᱚᱬᱦᱮ ᱚᱞ ᱚᱞᱛᱮ ᱜᱮᱞ ᱥᱮᱨᱢᱟ ᱜᱟᱱ ᱛᱟᱭᱚᱢ ᱠᱷᱚᱱ ᱫᱚ ᱚᱱᱚᱞ, ᱠᱟ.ᱦᱱᱤ ᱠᱚ ᱚᱞ ᱮ ᱮᱛᱚᱦᱚᱵ ᱠᱮᱜ-ᱟ ᱾ ᱱᱚᱶᱟ ᱚᱠᱛᱚ ᱠᱷᱚᱱ ᱥᱟᱱᱛᱟᱲᱟᱜ ᱞᱟ.ᱭ ᱞᱟᱠᱪᱟᱨ ᱟᱛᱮ ᱟᱥᱲᱟ ᱜᱤᱫᱽᱨᱟ. ᱠᱚ ᱞᱟ.ᱜᱤᱫ ᱠᱟ.ᱴᱤᱡ ᱜᱟᱭᱟᱱ ᱚᱞ ᱮ ᱪᱷᱩᱴᱟ.ᱣ ᱮᱱᱟ ᱾ ᱚᱱᱚᱬᱦᱮ ᱚᱞ ᱨᱮᱭᱟᱜ ᱫᱟᱲᱮ ᱫᱚ ᱥᱟᱱᱛᱟᱲᱤ ᱥᱮᱨᱮᱧ ᱟᱨ ᱚᱱᱚᱬᱦᱮ ᱠᱚᱨᱮ ᱠᱷᱚᱱ ᱜᱮᱭ ᱧᱟᱢ ᱞᱮᱜ-ᱟ ᱾ ᱥᱟᱱᱛᱟᱲᱤ ᱯᱟ.ᱨᱥᱤ ᱟᱨ ᱥᱟᱱᱛᱟᱲ ᱡᱟ.ᱛᱤ ᱪᱮᱛᱟᱱ ᱨᱮ ᱟᱡᱟᱜ ᱜᱟᱺᱦᱤᱨ ᱫᱩᱞᱟ.ᱲ ᱛᱟᱦᱮᱸ ᱠᱟᱱ ᱠᱷᱟ.ᱛᱤᱨ ᱜᱮ ᱡᱤᱣᱤᱫ ᱵᱷᱩᱨ ᱨᱮ ᱱᱚᱶᱟ ᱠᱚ ᱠᱟᱛᱷᱟᱭ ᱩᱭᱦᱟ.ᱨ ᱦᱚᱴᱚ ᱠᱟᱣᱟᱫ ᱵᱚᱱᱟ ᱾ 
ᱟ.ᱠᱤᱱᱟᱜ ᱩᱪᱷᱟᱹᱱ ᱟᱠᱟᱱ ᱯᱩᱛᱷᱤ ᱠᱚ ᱨᱮᱭᱟᱜ ᱞᱮᱠᱷᱟ :
 ᱑. ᱪᱟᱸᱫᱽ ᱢᱟᱞᱟ (ᱚᱱᱚᱬᱦᱮ ᱯᱩᱛᱷᱤ - ᱑᱙᱕᱗) , 
᱒. ᱢᱤᱫᱴᱮᱱ ᱠᱩᱲᱤ ᱤᱧ ᱫᱩᱞᱟᱹᱲ ᱠᱮᱫᱮᱭᱟ (ᱜᱟᱢᱟᱢ ᱯᱩᱛᱷᱤ - ᱑᱙᱖᱗)
᱓. ᱵᱟᱠᱷᱨᱟ (ᱚᱱᱚᱬᱦᱮ ᱯᱩᱛᱷᱤ - ᱑᱙᱘᱖) ᱥᱟᱞ ᱨᱮ ᱾ 

   ᱱᱚᱶᱟ ᱠᱚ ᱯᱩᱛᱷᱤ ᱩᱪᱷᱟᱹᱱ ᱞᱟᱦᱟ ᱨᱮ ᱟᱡᱟᱜ ᱟᱭᱢᱟ ᱚᱞ ᱠᱚ ᱜᱮ ᱯᱮᱲᱟ ᱦᱚᱲ, ᱟᱲᱟᱝ, ᱥᱟᱨ ᱥᱟᱫᱽᱞᱮ, ᱡᱩᱜᱽ ᱥᱤᱨᱤᱡᱤᱭᱟᱹ ᱮᱢᱟᱱ ᱥᱟᱶᱦᱮᱫ ᱯᱟᱛᱷᱟᱢ ᱠᱚ ᱛᱟᱞᱟ ᱯᱟᱨᱥᱟᱞ ᱟᱠᱟᱱ ᱛᱟᱭᱟ ᱾
ᱥᱟᱶᱦᱮᱫᱤᱭᱟ. ᱞᱮᱠᱟᱛᱮ ᱟ.ᱰᱤ ᱵᱮᱲᱟ ᱨᱮᱜᱮ ᱢᱟ.ᱱ ᱦᱟᱞᱟᱝ ᱟᱠᱟᱱᱟ ᱠᱤᱱ ᱾ ᱦᱟᱲᱟᱢ ᱵᱤᱫᱩ.ᱞ ᱨᱮ ᱟ.ᱰᱤ ᱫᱩᱠ ᱦᱟᱨᱠᱮᱛ ᱛᱟᱞᱟᱛᱮ ᱡᱤᱭᱚᱱ ᱫᱚ ᱵᱤᱛᱟ.ᱣ ᱞᱮᱱ ᱛᱟᱭᱟ ᱾ ᱠᱟ.ᱢᱤ ᱠᱷᱚᱱ ᱡᱤᱨᱟ.ᱣ ᱢᱟᱲᱟᱝ ᱨᱮᱜᱮ ᱟᱡᱤᱡ ᱢᱤᱫᱴᱟ.ᱝ ᱦᱚᱯᱚᱱ ᱮ ᱟᱫ ᱠᱮᱫᱮ ᱛᱟᱭᱟ ᱾ ᱤᱱᱟ. ᱛᱟᱭᱚᱢ ᱟᱡᱟᱜ ᱠᱟᱹᱢᱤ ᱠᱷᱚᱱ ᱡᱤᱨᱟ.ᱣ ᱵᱟᱲᱟᱜ ᱛᱮᱜᱮ ᱟᱡᱤᱡ ᱡᱤᱣᱤ ᱡᱩᱨᱤ ᱦᱚᱸᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱚᱱᱟᱛᱮ ᱟᱡ ᱫᱚᱭ ᱮᱠᱞᱟ ᱩᱛᱟᱹᱨᱞᱮᱱᱟ ᱾ ᱮᱱ ᱨᱮᱦᱚᱸ ᱴᱩᱰᱩ ᱜᱚᱢᱠᱮ ᱫᱚ ᱥᱟᱱᱛᱟᱲᱤ ᱥᱟᱶᱦᱮᱫ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱥᱤᱧ ᱧᱤᱫᱟᱹᱭ ᱠᱩᱨᱩᱢᱩᱴᱩ ᱞᱮᱜᱼᱟ ᱾ ᱟᱵᱚ ᱠᱚ ᱫᱤᱥᱟᱹ ᱛᱮ ᱟᱹᱰᱤ ᱞᱮᱠᱟᱱ ᱫᱟᱢᱟᱱ ᱥᱚᱢᱯᱚᱛᱤ ᱜᱮᱭ ᱵᱮᱱᱟᱣ ᱦᱚᱴᱚ ᱠᱟᱣᱟᱫ ᱵᱚᱱᱟ ᱾ 


     ᱧᱩᱛᱩᱢ ᱟᱱ ᱚᱱᱚᱬᱦᱤᱭᱟᱹ, ᱚᱱᱚᱞᱤᱭᱟᱹ ᱢᱟᱹᱱ ᱜᱳᱨᱟ ᱪᱟᱸᱫᱽ ᱴᱩᱰᱩ ᱫᱚ ᱒᱔ ᱢᱟᱨᱪ ᱒᱐᱐᱓ ᱨᱮᱭ ᱵᱚᱸᱜᱟ ᱛᱟᱞᱟ ᱮᱱᱟ ᱾ ᱮᱱ ᱦᱚᱸ ᱟᱡᱟᱜ ᱠᱟᱹᱢᱤ ᱠᱟᱹᱨᱫᱷᱟᱹᱱᱤ ᱛᱟᱞᱟᱛᱮ ᱟᱵᱚ ᱠᱚ ᱛᱟᱞᱟᱨᱮ ᱡᱟᱭ ᱡᱩᱜᱽ ᱞᱟᱹᱜᱤᱫ ᱡᱤᱭᱟᱹᱛ ᱮ ᱛᱟᱦᱮᱸ ᱫᱚᱦᱚ ᱮᱱᱟ ᱾

==ᱥᱟᱹᱠᱷᱭᱟᱹᱛ==


[[Category:!Main category]]
