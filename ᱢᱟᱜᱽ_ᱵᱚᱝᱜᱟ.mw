'''ᱢᱟᱜᱽ ᱵᱚᱸᱜᱟ ᱨᱮᱱᱟᱜ ᱡᱟᱭ ᱛᱮᱫ'''

ᱢᱟᱜᱽ ᱵᱚᱸᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱵᱚᱸᱜᱟ ᱥᱮ ᱪᱟᱸᱫᱚ ᱠᱟᱱᱟ ᱾ ᱱᱚᱶᱟ ᱵᱚᱸᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱪᱟᱸᱫᱚ ᱠᱟᱱᱟ ᱾ ᱱᱟᱶᱟ ᱥᱮᱨᱢᱟ ᱱᱚᱸᱰᱮ ᱠᱷᱚᱱ ᱜᱮ ᱮᱛᱚᱦᱚᱵᱚᱜᱼᱟ ᱾ ᱱᱟᱶᱟ ᱫᱷᱟᱹᱨᱛᱤ ᱱᱟᱶᱟ ᱫᱟᱨᱮ ᱥᱟᱠᱟᱢ ᱥᱟᱜᱮᱱᱚᱜ ᱞᱟᱹᱜᱤᱫ ᱯᱮᱨᱮᱡ ᱦᱚᱲᱢᱚ ᱨᱮ ᱠᱩᱱ ᱠᱩᱱᱟᱹᱣᱜᱼᱟ ᱾

== ᱵᱚᱸᱜᱟ ᱠᱚ ==

ᱢᱟᱜᱽ ᱵᱚᱸᱜᱟ ᱢᱩᱞᱩᱜ ᱦᱤᱞᱚᱜ ᱫᱚ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱠᱚᱣᱟᱜ ᱱᱟᱶᱟ ᱥᱮᱨᱢᱟ ᱠᱟᱱᱟ ᱾ ᱢᱩᱞᱩᱜ ᱢᱚᱬᱮ ᱢᱟᱦᱟ ᱨᱮᱫᱚ ᱢᱟᱜᱽ ᱠᱚ ᱵᱚᱸᱜᱟᱭᱟ ᱾ ᱢᱟᱜᱽ ᱵᱚᱸᱜᱟ ᱠᱩᱱᱟᱹᱢᱤ ᱨᱮᱫᱚ ᱚᱱᱚᱞ ᱵᱚᱸᱜᱟ ᱵᱤᱫᱩ ᱪᱟᱸᱫᱟᱱ ᱛᱤᱠᱤᱱ ᱞᱟᱹᱜᱤᱫ ᱵᱚᱸᱜᱟ ᱵᱳᱨᱳ ᱦᱩᱭᱩᱜᱼᱟ ᱾

==ᱱᱟᱶᱟ ᱥᱮᱨᱢᱟ==

ᱥᱟᱨᱱᱟ ᱫᱷᱚᱨᱚᱢ ᱞᱮᱠᱟ ᱛᱮᱫᱚ ᱦᱚᱲ ᱦᱚᱯᱚᱱᱟᱜ ᱱᱟᱶᱟ ᱥᱮᱨᱢᱟ ᱫᱚ ᱯᱩᱭᱞᱩ ᱪᱟᱸᱫᱚ ᱢᱟᱜᱽ ᱪᱟᱸᱫᱚ ᱢᱩᱞᱩᱜ ᱦᱤᱞᱚᱜ ᱠᱟᱱᱟ ᱾ ᱤᱱᱟᱹᱦᱤᱞᱚᱜ ᱠᱷᱚᱱ ᱥᱮᱨᱢᱟ ᱞᱮᱠᱷᱟ ᱮᱦᱚᱵᱚᱜᱼᱟ ᱾

ᱢᱟᱜᱽ ᱵᱚᱸᱜᱟ ᱮᱛᱚᱦᱚᱵ ᱫᱚ ᱟᱠᱟᱦᱟᱱ ᱠᱚ ᱢᱮᱛᱟᱣᱟᱜ ᱠᱟᱱᱟ ᱾ ᱮᱱ ᱦᱤᱞᱚᱜ ᱫᱚ ᱦᱚᱲ ᱦᱚᱯᱚᱱ ᱫᱚ ᱫᱟᱨᱟᱭ ᱠᱟᱱ ᱱᱟᱶᱟ ᱥᱮᱨᱢᱟ ᱨᱮ ᱠᱟᱹᱢᱤ ᱠᱚ ᱥᱮ ᱱᱟᱶᱟ ᱠᱟᱹᱢᱤ ᱦᱚᱨᱟ ᱠᱚ ᱥᱟᱨ ᱠᱚᱜ ᱥᱟᱹᱜᱩᱱ ᱠᱚᱜ ᱨᱮᱭᱟᱜ ᱟᱸᱥ ᱠᱚ ᱫᱚᱦᱚᱭᱟ ᱾ ᱚᱱᱟᱛᱮ ᱮᱱ ᱦᱤᱞᱚᱜ ᱫᱚ ᱠᱷᱮᱛ ᱵᱟᱲᱜᱤ ᱨᱮ ᱟᱹᱲᱟᱹᱭ ᱯᱟᱸᱠ ᱱᱟᱦᱮᱞ ᱛᱮ ᱥᱤ ᱟᱹᱪᱩᱨᱟᱜᱼᱟ ᱾ ᱡᱟᱦᱟᱸᱭ ᱫᱚ ᱱᱟᱶᱟ ᱥᱮᱨᱢᱟ ᱨᱮ ᱚᱲᱟᱜ ᱮᱢᱟᱱᱮ ᱮᱦᱚᱵ ᱠᱷᱟᱱ ᱮᱱ ᱦᱤᱞᱚᱜ ᱫᱚ ᱵᱟᱨ ᱠᱩᱰᱤ ᱦᱟᱥᱟᱭ ᱞᱟᱭᱟ ᱜᱚᱨᱚᱸᱛ ᱞᱟᱹᱜᱤᱫ ᱾ ᱟᱨᱦᱚᱸ ᱚᱱᱠᱟ ᱜᱮ ᱱᱟᱶᱟ ᱠᱟᱹᱢᱤ ᱦᱚᱨᱟ ᱠᱚ ᱮᱦᱚᱵᱟᱜᱼᱟ ᱾

==ᱵᱤᱫᱩ ᱪᱟᱸᱫᱟᱱ ᱵᱚᱸᱜᱟ==

ᱢᱟᱜᱽ ᱵᱚᱸᱜᱟ ᱠᱩᱱᱟᱹᱢᱤᱨᱮ ᱵᱤᱫᱩ ᱪᱟᱸᱫᱟᱱ ᱵᱚᱸᱜᱟ ᱾ ᱵᱤᱫᱩ ᱪᱟᱸᱫᱟᱱ ᱫᱚ ᱚᱞᱚᱜ ᱵᱚᱸᱜᱟ ᱠᱟᱱᱟ ᱠᱤᱱ ᱾ ᱜᱩᱱ ᱵᱤᱨᱫᱟᱹ ᱟᱹᱠᱤᱞ ᱜᱮᱭᱟᱱ ᱮᱢᱚᱜ ᱵᱚᱸᱜᱟ ᱠᱟᱱᱟ ᱠᱤᱱ ᱾ ᱱᱩᱠᱤᱱ ᱵᱚᱸᱜᱟ ᱫᱚ ᱚᱞᱚᱜ ᱦᱚᱲᱟᱜ ᱢᱩᱦᱤᱱ ᱵᱤᱜᱷᱤᱱ ᱦᱚᱸ ᱠᱤᱱ ᱥᱟᱦᱟᱭᱟ ᱾ ᱚᱱᱟᱛᱮ ᱚᱞᱚᱜ ᱦᱚᱲ ᱠᱚᱜᱮ ᱤᱛᱩᱱ ᱟᱥᱲᱟ ᱟᱨ ᱵᱤᱨᱫᱟᱹᱜᱟᱲ ᱠᱚᱨᱮ ᱵᱟᱹᱛᱤ ᱫᱚᱠᱚ ᱯᱮᱨᱮᱡ ᱩᱢᱟᱹᱬ ᱠᱤᱱᱟ ᱾ ᱱᱩᱠᱤᱱ ᱵᱚᱸᱜᱟ ᱦᱟᱜ ᱫᱤᱥᱟᱹ ᱩᱫᱩᱜ ᱛᱮᱜᱮ ᱯᱟᱹᱨᱥᱤ ᱥᱤᱧ ᱪᱟᱸᱫᱚ ᱚᱞ ᱜᱩᱨᱩ ᱜᱚᱝᱠᱮ ᱯᱚᱸᱰᱤᱛ ᱨᱟᱹᱜᱷᱩᱱᱟᱛᱷ ᱢᱩᱨᱢᱩ ᱛᱟᱹᱠᱤᱱ ᱫᱚ ᱚᱞ ᱪᱤᱠᱤ ᱠᱤᱱ ᱧᱟᱢ ᱞᱮᱫᱼᱟ ᱾ ᱠᱟᱹᱯᱤ ᱵᱩᱨᱩ ᱨᱮᱱᱟᱜ ᱵᱚᱸᱜᱟ ᱨᱟᱠᱟᱵ ᱯᱟᱦᱴᱟ ᱨᱮ ᱵᱤᱫᱩ ᱵᱟᱜᱟᱱ ᱢᱮᱱᱟᱜᱼᱟ ᱾ ᱚᱸᱰᱮ ᱦᱚᱸ ᱵᱤᱫᱩ ᱪᱟᱸᱫᱟᱱ ᱜᱟᱲ ᱦᱚᱸ ᱢᱮᱱᱟᱜᱼᱟ ᱾

[[ᱛᱷᱚᱠ:ᱪᱟᱸᱫᱚ ᱨᱮᱱᱟᱜ ᱧᱩᱛᱩᱢ ᱠᱚ]]
