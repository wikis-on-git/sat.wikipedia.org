==ᱢᱟᱜᱽ ᱵᱚᱝᱜᱟ ᱨᱮᱱᱟᱜ ᱡᱟᱭ ᱛᱮᱫ== 

ᱢᱟᱜᱽ ᱵᱚᱝᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱵᱚᱝᱜᱟ ᱥᱮ ᱪᱟᱸᱫᱚ ᱠᱟᱱᱟ ᱾ ᱱᱚᱶᱟ ᱵᱚᱝᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱪᱟᱸᱫᱚ ᱠᱟᱱᱟ ᱾ ᱱᱟᱶᱟ ᱥᱮᱨᱢᱟ ᱱᱚᱸᱰᱮ ᱠᱷᱚᱱᱜᱮ ᱮᱛᱚᱦᱚᱵᱚᱜᱼᱟ ᱾ ᱱᱟᱶᱟ ᱫᱷᱟᱹᱨᱛᱤ ᱱᱟᱶᱟ ᱫᱟᱨᱮ ᱥᱟᱠᱟᱢ ᱥᱟᱜᱮᱱᱚᱜ ᱞᱟᱹᱜᱤᱫ ᱯᱮᱨᱮᱡ ᱦᱚᱲᱢᱚ ᱨᱮ ᱠᱩᱱ ᱠᱩᱱᱟᱣᱜᱼᱟ ᱾

== ᱵᱚᱝᱜᱟ ᱠᱚ ==

ᱢᱟᱜᱽ ᱵᱚᱝᱜᱟ ᱢᱩᱞᱩᱜ ᱦᱤᱞᱚᱜ ᱫᱚ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱠᱚᱣᱟᱜ ᱱᱟᱶᱟ ᱥᱮᱨᱢᱟ ᱠᱟᱱᱟ ᱾ᱢᱩᱞᱩᱜ ᱢᱚᱬᱮ ᱢᱟᱦᱟ ᱨᱮᱫᱚ ᱢᱟᱜᱽ ᱠᱚ ᱵᱚᱝᱟᱭᱟ ᱾ ᱠᱩᱱᱟᱹᱢᱤ ᱨᱮᱫᱚ ᱵᱤᱫᱩ ᱪᱟᱱᱫᱟᱱ ᱵᱚᱝᱜᱟ ᱦᱩᱭᱩᱜ-ᱟ ᱾

==ᱱᱟᱶᱟ ᱥᱮᱨᱢᱟ==

ᱥᱟᱨᱱᱟ ᱫᱷᱚᱨᱚᱢ ᱞᱮᱠᱟ ᱛᱮᱫᱚ ᱦᱚᱲ ᱦᱚᱯᱚᱱᱟᱜ ᱱᱟᱶᱟ ᱥᱮᱨᱢᱟ ᱫᱚ ᱯᱩᱭᱞᱩ ᱪᱟᱸᱫᱚ ᱢᱟᱜᱽ ᱪᱟᱸᱫᱚ ᱢᱩᱞᱩᱜ ᱦᱤᱞᱚᱜ ᱠᱟᱱᱟ ᱾ ᱤᱱᱟᱹᱦᱤᱞᱚᱜ ᱠᱷᱚᱱ ᱥᱮᱨᱢᱟ ᱞᱮᱠᱷᱟ ᱮᱦᱚᱵᱚᱜᱼᱟ ᱾

ᱢᱟᱜᱽ ᱵᱚᱸᱜᱟ ᱮᱛᱚᱦᱚᱵ ᱫᱚ ᱟᱠᱟᱦᱟᱱ ᱠᱚ ᱢᱮᱛᱟᱣᱟᱜ ᱠᱟᱱᱟ ᱾ ᱮᱱ ᱦᱤᱞᱚᱜ ᱫᱚ ᱦᱚᱲ ᱦᱚᱯᱚᱱ ᱫᱚ ᱫᱟᱨᱟᱭ ᱠᱟᱱ ᱱᱟᱶᱟ ᱥᱮᱨᱢᱟ ᱨᱮ ᱠᱟ.ᱢᱤ ᱠᱚ ᱥᱮ ᱱᱟᱶᱟ ᱠᱟ.ᱢᱤ ᱦᱚᱨᱟ ᱠᱚ ᱥᱟᱨ ᱠᱚᱜ ᱥᱟ.ᱜᱩᱱ ᱠᱚᱜ ᱨᱮᱭᱟᱜ ᱟᱸᱥ ᱠᱚ ᱫᱚᱦᱚᱭᱟ ᱾ ᱚᱱᱟᱛᱮ ᱮᱱ ᱦᱤᱞᱚᱜ ᱫᱚ ᱠᱷᱮᱛ ᱵᱟᱲᱜᱤ ᱨᱮ ᱟ.ᱲᱟ.ᱭ ᱯᱟᱸᱠ ᱱᱟᱦᱮᱞ ᱛᱮ ᱥᱤ ᱟ.ᱪᱩᱨᱟᱜᱼᱟ ᱾ ᱡᱟᱦᱟᱸᱭ ᱫᱚ ᱱᱟᱶᱟ ᱥᱮᱨᱢᱟ ᱨᱮ ᱚᱲᱟᱜ ᱮᱢᱟᱱᱮ ᱮᱦᱚᱵ ᱠᱷᱟᱱ ᱮᱱ ᱦᱤᱞᱚᱜ ᱫᱚ ᱵᱟᱨ ᱠᱩᱰᱤ ᱦᱟᱥᱟᱭ ᱞᱟᱭᱟ ᱜᱚᱨᱚᱸᱛ ᱞᱟ.ᱜᱤᱫ ᱾ ᱟᱨᱦᱚᱸ ᱚᱱᱠᱟ ᱜᱮ ᱱᱟᱶᱟ ᱠᱟ.ᱢᱤ ᱦᱚᱨᱟ ᱠᱚ ᱮᱦᱚᱵᱟᱜᱼᱟ ᱾

==ᱵᱤᱫᱩ ᱪᱟᱸᱫᱟᱱ ᱵᱚᱝᱜᱟ==

ᱢᱟᱜᱽ ᱵᱚᱝᱜᱟ ᱠᱩᱱᱟ.ᱢᱤᱨᱮ ᱵᱤᱫᱩ ᱪᱟᱸᱫᱟᱱ ᱵᱚᱝᱜᱟ ᱾ ᱵᱤᱫᱩ ᱪᱟᱸᱫᱟᱱ ᱫᱚ ᱚᱞᱚᱜ ᱵᱚᱝᱜᱟ ᱠᱟᱱᱟ ᱠᱤᱱ ᱾ ᱜᱩᱱ ᱵᱤᱨᱫᱟ.ᱟ.ᱠᱤᱞ ᱜᱮᱭᱟᱱ ᱮᱢᱚᱜ ᱵᱚᱝᱜᱟ ᱠᱟᱱᱟ ᱠᱤᱱ ᱾ ᱱᱩᱠᱤᱱ ᱵᱚᱝᱜᱟ ᱫᱚ ᱚᱞᱚᱜ ᱦᱚᱲᱟᱜ ᱢᱩᱦᱤᱱ ᱵᱤᱜᱷᱤᱱ ᱦᱚᱸ ᱠᱤᱱ ᱥᱟᱦᱟᱭᱟ ᱾ ᱚᱱᱟᱛᱮ ᱚᱞᱚᱜ ᱦᱚᱲ ᱠᱚᱜᱮ ᱤᱛᱩᱱ ᱟᱥᱲᱟ ᱟᱨ ᱵᱤᱨᱫᱟ.ᱜᱟᱲ ᱠᱚᱨᱮ ᱵᱟ.ᱛᱤ ᱫᱚᱠᱚ ᱯᱮᱨᱮᱡ ᱩᱢᱟ.ᱬ ᱠᱤᱱᱟ ᱾ ᱱᱩᱠᱤᱱ ᱵᱚᱝᱜᱟ ᱦᱟᱜ ᱫᱤᱥᱟ.ᱩᱫᱩᱜ ᱛᱮᱜᱮ ᱯᱟ.ᱨᱥᱤ ᱥᱤᱧ ᱪᱟᱸᱫᱚ ᱚᱞ ᱜᱩᱨᱩ ᱜᱚᱝᱠᱮ ᱯᱚᱸᱰᱤᱛ ᱨᱟ.ᱜᱷᱩᱱᱟᱛᱷ ᱢᱩᱨᱢᱩ ᱛᱟ.ᱠᱤᱱ ᱫᱚ ᱚᱞ ᱪᱤᱠᱤ ᱠᱤᱱ ᱧᱟᱢ ᱞᱮᱫᱼᱟ ᱾ ᱠᱟ.ᱯᱤ ᱵᱩᱨᱩ ᱨᱮᱱᱟᱜ ᱵᱚᱝᱜᱟ ᱨᱟᱠᱟᱵ ᱯᱟᱦᱴᱟ ᱨᱮ ᱵᱤᱫᱩ ᱵᱟᱜᱟᱱ ᱢᱮᱱᱟᱜᱼᱟ ᱾ ᱚᱸᱰᱮ ᱦᱚᱸ ᱵᱤᱫᱩ ᱪᱟᱸᱫᱟᱱ ᱜᱟᱲ ᱦᱚᱸ ᱢᱮᱱᱟᱜᱼᱟ ᱾
