'''ᱢᱟᱜᱽ ᱵᱚᱸᱜᱟ ᱨᱮᱱᱟᱜ ᱡᱟᱭ ᱛᱮᱫ'''

ᱢᱟᱜᱽ ᱵᱚᱸᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱵᱚᱸᱜᱟ ᱥᱮ ᱪᱟᱸᱫᱚ ᱠᱟᱱᱟ ᱾ ᱱᱚᱶᱟ ᱵᱚᱸᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱯᱩᱭᱞᱩ ᱪᱟᱸᱫᱚ ᱠᱟᱱᱟ ᱾ ᱱᱟᱶᱟ ᱥᱮᱨᱢᱟ ᱱᱚᱸᱰᱮ ᱠᱷᱚᱱ ᱜᱮ ᱮᱛᱚᱦᱚᱵᱚᱜᱼᱟ ᱾ ᱱᱟᱶᱟ ᱫᱷᱟᱹᱨᱛᱤ ᱱᱟᱶᱟ ᱫᱟᱨᱮ ᱥᱟᱠᱟᱢ ᱥᱟᱜᱮᱱᱚᱜ ᱞᱟᱹᱜᱤᱫ ᱯᱮᱨᱮᱡ ᱦᱚᱲᱢᱚ ᱨᱮ ᱠᱩᱱ ᱠᱩᱱᱟᱹᱣᱜᱼᱟ ᱾

== ᱵᱚᱝᱜᱟ ᱠᱚ ==

ᱢᱟᱜᱽ ᱵᱚᱝᱜᱟ ᱢᱩᱞᱩᱜ ᱦᱤᱞᱚᱜ ᱫᱚ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱠᱚᱣᱟᱜ ᱱᱟᱶᱟ ᱥᱮᱨᱢᱟ ᱠᱟᱱᱟ ᱾ ᱢᱩᱞᱩᱜ ᱢᱚᱬᱮ ᱢᱟᱦᱟ ᱨᱮᱫᱚ ᱢᱟᱜᱽ ᱠᱚ ᱵᱚᱝᱟᱭᱟ ᱾ ᱠᱩᱱᱟᱹᱢᱤ ᱨᱮᱫᱚ ᱵᱤᱫᱩ ᱪᱟᱱᱫᱟᱱ ᱵᱚᱝᱜᱟ ᱦᱩᱭᱩᱜᱼᱟ ᱾

==ᱱᱟᱶᱟ ᱥᱮᱨᱢᱟ==

ᱥᱟᱨᱱᱟ ᱫᱷᱚᱨᱚᱢ ᱞᱮᱠᱟ ᱛᱮᱫᱚ ᱦᱚᱲ ᱦᱚᱯᱚᱱᱟᱜ ᱱᱟᱶᱟ ᱥᱮᱨᱢᱟ ᱫᱚ ᱯᱩᱭᱞᱩ ᱪᱟᱸᱫᱚ ᱢᱟᱜᱽ ᱪᱟᱸᱫᱚ ᱢᱩᱞᱩᱜ ᱦᱤᱞᱚᱜ ᱠᱟᱱᱟ ᱾ ᱤᱱᱟᱹᱦᱤᱞᱚᱜ ᱠᱷᱚᱱ ᱥᱮᱨᱢᱟ ᱞᱮᱠᱷᱟ ᱮᱦᱚᱵᱚᱜᱼᱟ ᱾

ᱢᱟᱜᱽ ᱵᱚᱸᱜᱟ ᱮᱛᱚᱦᱚᱵ ᱫᱚ ᱟᱠᱟᱦᱟᱱ ᱠᱚ ᱢᱮᱛᱟᱣᱟᱜ ᱠᱟᱱᱟ ᱾ ᱮᱱ ᱦᱤᱞᱚᱜ ᱫᱚ ᱦᱚᱲ ᱦᱚᱯᱚᱱ ᱫᱚ ᱫᱟᱨᱟᱭ ᱠᱟᱱ ᱱᱟᱶᱟ ᱥᱮᱨᱢᱟ ᱨᱮ ᱠᱟᱹᱢᱤ ᱠᱚ ᱥᱮ ᱱᱟᱶᱟ ᱠᱟᱹᱢᱤ ᱦᱚᱨᱟ ᱠᱚ ᱥᱟᱨ ᱠᱚᱜ ᱥᱟᱹᱜᱩᱱ ᱠᱚᱜ ᱨᱮᱭᱟᱜ ᱟᱸᱥ ᱠᱚ ᱫᱚᱦᱚᱭᱟ ᱾ ᱚᱱᱟᱛᱮ ᱮᱱ ᱦᱤᱞᱚᱜ ᱫᱚ ᱠᱷᱮᱛ ᱵᱟᱲᱜᱤ ᱨᱮ ᱟᱹᱲᱟᱹᱭ ᱯᱟᱸᱠ ᱱᱟᱦᱮᱞ ᱛᱮ ᱥᱤ ᱟᱹᱪᱩᱨᱟᱜᱼᱟ ᱾ ᱡᱟᱦᱟᱸᱭ ᱫᱚ ᱱᱟᱶᱟ ᱥᱮᱨᱢᱟ ᱨᱮ ᱚᱲᱟᱜ ᱮᱢᱟᱱᱮ ᱮᱦᱚᱵ ᱠᱷᱟᱱ ᱮᱱ ᱦᱤᱞᱚᱜ ᱫᱚ ᱵᱟᱨ ᱠᱩᱰᱤ ᱦᱟᱥᱟᱭ ᱞᱟᱭᱟ ᱜᱚᱨᱚᱸᱛ ᱞᱟᱹᱜᱤᱫ ᱾ ᱟᱨᱦᱚᱸ ᱚᱱᱠᱟ ᱜᱮ ᱱᱟᱶᱟ ᱠᱟᱹᱢᱤ ᱦᱚᱨᱟ ᱠᱚ ᱮᱦᱚᱵᱟᱜᱼᱟ ᱾

==ᱵᱤᱫᱩ ᱪᱟᱸᱫᱟᱱ ᱵᱚᱝᱜᱟ==

ᱢᱟᱜᱽ ᱵᱚᱝᱜᱟ ᱠᱩᱱᱟᱹᱢᱤᱨᱮ ᱵᱤᱫᱩ ᱪᱟᱸᱫᱟᱱ ᱵᱚᱝᱜᱟ ᱾ ᱵᱤᱫᱩ ᱪᱟᱸᱫᱟᱱ ᱫᱚ ᱚᱞᱚᱜ ᱵᱚᱝᱜᱟ ᱠᱟᱱᱟ ᱠᱤᱱ ᱾ ᱜᱩᱱ ᱵᱤᱨᱫᱟᱹᱟᱹᱠᱤᱞ ᱜᱮᱭᱟᱱ ᱮᱢᱚᱜ ᱵᱚᱝᱜᱟ ᱠᱟᱱᱟ ᱠᱤᱱ ᱾ ᱱᱩᱠᱤᱱ ᱵᱚᱝᱜᱟ ᱫᱚ ᱚᱞᱚᱜ ᱦᱚᱲᱟᱜ ᱢᱩᱦᱤᱱ ᱵᱤᱜᱷᱤᱱ ᱦᱚᱸ ᱠᱤᱱ ᱥᱟᱦᱟᱭᱟ ᱾ ᱚᱱᱟᱛᱮ ᱚᱞᱚᱜ ᱦᱚᱲ ᱠᱚᱜᱮ ᱤᱛᱩᱱ ᱟᱥᱲᱟ ᱟᱨ ᱵᱤᱨᱫᱟᱹᱜᱟᱲ ᱠᱚᱨᱮ ᱵᱟᱹᱛᱤ ᱫᱚᱠᱚ ᱯᱮᱨᱮᱡ ᱩᱢᱟᱹᱬ ᱠᱤᱱᱟ ᱾ ᱱᱩᱠᱤᱱ ᱵᱚᱝᱜᱟ ᱦᱟᱜ ᱫᱤᱥᱟᱹᱩᱫᱩᱜ ᱛᱮᱜᱮ ᱯᱟᱹᱨᱥᱤ ᱥᱤᱧ ᱪᱟᱸᱫᱚ ᱚᱞ ᱜᱩᱨᱩ ᱜᱚᱝᱠᱮ ᱯᱚᱸᱰᱤᱛ ᱨᱟᱹᱜᱷᱩᱱᱟᱛᱷ ᱢᱩᱨᱢᱩ ᱛᱟᱹᱠᱤᱱ ᱫᱚ ᱚᱞ ᱪᱤᱠᱤ ᱠᱤᱱ ᱧᱟᱢ ᱞᱮᱫᱼᱟ ᱾ ᱠᱟᱹᱯᱤ ᱵᱩᱨᱩ ᱨᱮᱱᱟᱜ ᱵᱚᱝᱜᱟ ᱨᱟᱠᱟᱵ ᱯᱟᱦᱴᱟ ᱨᱮ ᱵᱤᱫᱩ ᱵᱟᱜᱟᱱ ᱢᱮᱱᱟᱜᱼᱟ ᱾ ᱚᱸᱰᱮ ᱦᱚᱸ ᱵᱤᱫᱩ ᱪᱟᱸᱫᱟᱱ ᱜᱟᱲ ᱦᱚᱸ ᱢᱮᱱᱟᱜᱼᱟ ᱾

{{ᱪᱟᱸᱫᱚ ᱨᱮᱱᱟᱜ ᱧᱩᱛᱩᱢᱠᱚ}}
