[[File:Rakesh sharma.jpg|thumb|ᱨᱟᱠᱮᱥ ᱥᱚᱨᱢᱟ]]
ᱨᱟᱠᱮᱥ ᱥᱚᱨᱢᱟ

ᱨᱟᱠᱮᱥ ᱥᱚᱨᱢᱟ ᱫᱚ ᱑᱓ ᱡᱟᱱᱩᱣᱟᱨᱤ ᱑᱙᱔᱙ ᱥᱟᱞᱮᱨᱮ ᱯᱟᱴᱤᱭᱟᱞᱟ, ᱯᱚᱧᱡᱟᱵᱽ, ᱵᱷᱟᱨᱚᱛ ᱨᱮᱭ [[ᱡᱟᱱᱟᱢ]] ᱞᱮᱱᱟ ᱾ ᱩᱱᱤ ᱫᱚ Indian Air Force ᱨᱮ Squadron Leader ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱯᱩᱭᱞᱩ ᱥᱤᱧᱚᱛᱤᱭᱟ. ᱠᱟᱱᱟᱭ, ᱡᱟᱦᱟᱸᱭ ᱫᱚ ᱑᱓᱘ (space) ᱪᱟᱞᱟᱜ ᱦᱚᱲ ᱵᱷᱤᱛᱨᱤ ᱠᱷᱚᱱ ᱟᱡ ᱦᱚᱸ ᱢᱤᱫ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾

Nationality : Indian

ᱡᱟᱱᱟᱢ/born : ᱡᱟᱱᱩᱣᱟᱨᱤ ᱑᱓ ᱑᱙᱔᱙ ( ᱩᱢᱮᱨ ᱖᱘), ᱞᱩᱫᱷᱤᱭᱟᱱᱟ, ᱯᱚᱧᱡᱟᱵᱽ, ᱥᱤᱧᱚᱛ 

ᱮᱴᱟᱜᱟᱜ/other : Test Pilot

ᱛᱷᱟᱨ/Rank : Squadron Leader (Retired wing commander), Indian Air Force 

ᱚᱠᱛᱚ/Time in : ᱗ ᱢᱟᱦᱟ ᱒᱑ ᱴᱟᱲᱟᱝ ᱔᱐ ᱴᱤᱲᱤᱡ

ᱵᱟᱪᱷᱚᱱ/Selection : ᱑᱙᱘᱒

ᱡᱚᱥ/Missions : Soyuz T-10, Soyuz T- 11

ᱣᱤᱝ ᱠᱚᱢᱟᱱᱰᱚᱨ ᱨᱟᱠᱮᱥ ᱥᱚᱨᱢᱟ ᱫᱚ ᱥᱠᱣᱟᱰᱨᱚᱱ ᱞᱤᱰᱚᱨ ᱟᱨ ᱥᱮᱨᱢᱟ/Space ᱛᱮ ᱪᱟᱞᱟᱜᱤᱡ ᱯᱩᱭᱞᱩ ᱥᱤᱧᱚᱛᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ᱟ.ᱰᱤ ᱫᱤᱱ ᱚᱠᱛᱚ ᱥᱮᱵᱟ ᱛᱟᱭᱚᱢ ᱩᱱᱤ ᱫᱚ ᱥᱤᱧᱚᱛᱤᱭᱟ. ᱩᱰᱟ.ᱱ ᱥᱮᱱᱟ ᱨᱮ ᱣᱤᱝ ᱠᱚᱢᱟᱱᱰᱚᱨ ᱞᱮᱠᱟᱛᱮ ᱵᱷᱤᱥᱮᱞᱮᱫ ᱮ ᱦᱟᱛᱟᱣ ᱠᱮᱜᱼᱟ ᱾ ᱓ ᱮᱯᱨᱤᱞ, ᱑᱙᱘᱔ ᱨᱮ ᱩᱱᱤ ᱜᱚᱨᱚᱵᱽ ᱛᱮ ᱯᱮᱨᱮᱡ ᱱᱟᱜᱟᱢ ᱮ ᱚᱞᱼᱛᱚᱞ ᱠᱮᱜᱼᱟ, ᱛᱤᱱ ᱡᱚᱦᱚᱜ ᱞᱳ ᱚᱨᱵᱤᱴ ᱨᱮ ᱢᱮᱱᱟᱜ ᱥᱚᱵᱤᱭᱚᱛ ᱥᱯᱮᱥ ᱥᱴᱮᱥᱚᱱ ᱞᱟ.ᱜᱤᱫ ᱮ ᱩᱰᱟ.ᱣ ᱨᱟᱠᱟᱵ ᱮᱱᱟ ᱟᱨ ᱮᱭᱟᱭ ᱢᱟᱦᱟ ᱥᱯᱮᱥ ᱥᱴᱮᱥᱚᱱ ᱨᱮ ᱡᱤᱭᱚᱱ ᱮ ᱠᱷᱮᱢᱟᱣ ᱠᱮᱜᱼᱟ ᱾ ᱱᱚᱜᱼᱚᱭ ᱱᱚᱝᱠᱟ ᱱᱩᱭ ᱫᱚ ᱥᱤᱧᱚᱛ ᱨᱤᱱᱤᱡ ᱯᱩᱭᱞᱩ ᱥᱯᱮᱥ ᱥᱟᱺᱜᱷᱟᱨᱤᱭᱟ.ᱭ ᱵᱮᱱᱟᱣ ᱮᱱᱟ ᱾ ᱵᱷᱟᱨᱚᱛ ᱟᱨ ᱥᱚᱵᱤᱭᱮᱛ ᱥᱚᱝᱜᱷ ᱨᱮᱭᱟᱜ ᱱᱚᱶᱟ ᱥᱮᱞᱮᱫ ᱥᱮᱨᱢᱟ ᱡᱚᱥ ᱚᱠᱛᱚ ᱨᱮ ᱨᱟᱠᱮᱥ ᱥᱚᱨᱢᱟ ᱫᱚ ᱵᱷᱟᱨᱚᱛ ᱨᱮᱭᱟᱜ ᱟ.ᱰᱤ ᱴᱚᱴᱷᱟ ᱨᱮᱭᱟᱜ ᱢᱩᱴᱷᱟ.ᱱ ᱨᱩᱯ ᱦᱚᱸᱭ ᱯᱷᱚᱴᱚ ᱨᱟᱠᱟᱵ ᱞᱮᱜᱼᱟ ᱾ ᱱᱚᱶᱟ ᱥᱮᱨᱢᱟ ᱥᱟᱺᱜᱷᱟᱨ ᱥᱟᱶ ᱛᱮᱜᱮ ᱩᱱᱤ ᱡᱮᱜᱮᱛ ᱨᱮ ᱑᱓᱘ ᱴᱷᱟᱶ ᱨᱤᱱᱤᱡ ᱥᱮᱨᱢᱟ/Space ᱥᱟᱺᱜᱷᱟᱨᱤᱭᱟ. ᱞᱮᱠᱟ ᱛᱮᱦᱚᱸ ᱱᱟᱜᱟᱢᱨᱮ ᱞᱟᱯᱷᱟᱝ ᱴᱷᱟᱶ ᱮ ᱚᱞ-ᱛᱚᱞ ᱠᱮᱜᱼᱟ ᱾

==ᱯᱩᱭᱞᱩ ᱡᱤᱭᱚᱱ==

ᱨᱟᱠᱮᱥ ᱥᱚᱨᱢᱟ ᱦᱟᱜ ᱡᱟᱱᱟᱢ ᱯᱩᱥ ᱵᱚᱸᱜᱟ ᱑᱓ ᱑᱙᱔᱙ ᱥᱟᱞᱮᱨᱮ ᱯᱚᱧᱡᱟᱵ ᱨᱮᱭᱟᱜ ᱯᱟᱴᱤᱭᱟᱞᱟ ᱨᱮ ᱦᱩᱭ ᱞᱮᱱᱟ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟ ᱦᱟᱜ ᱧᱩᱛᱩᱢ ᱫᱚ ᱫᱮᱵᱮᱱᱫᱽᱨᱟ ᱥᱚᱨᱢᱟ ᱟᱨ ᱟᱭᱳᱣᱟᱜ ᱧᱩᱛᱩᱢ ᱫᱚ ᱛᱨᱩᱯᱛᱟ ᱥᱚᱨᱢᱟ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱯᱩᱭᱞᱩ ᱥᱮᱪᱮᱫ ᱫᱚ ᱦᱟᱭᱫᱽᱨᱟᱵᱟᱫᱽ ᱨᱮᱭᱟᱜ ᱥᱮᱱᱴ ᱡᱟᱨᱡᱽ ᱜᱨᱟᱢᱚᱨ ᱟᱥᱲᱟ ᱨᱮ ᱦᱩᱭ ᱞᱮᱱᱟ ᱾ ᱱᱤᱭᱟ. ᱛᱟᱭᱚᱢ ᱩᱱᱤ ᱫᱚ ᱦᱟᱭᱫᱽᱨᱟᱵᱟᱫᱽ ᱨᱮᱭᱟᱜ ᱚᱥᱢᱟᱱᱤᱭᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮ ᱥᱚᱱᱮᱨ ᱫᱷᱟ.ᱵᱤᱡ ᱥᱮᱪᱮᱫ ᱮ ᱟᱢᱮᱴ ᱠᱮᱜᱼᱟ ᱾

==ᱞᱟᱦᱟᱱᱛᱤ==

ᱥᱟᱞ ᱑᱙᱖᱖ ᱨᱮ ᱩᱱᱤ ᱫᱚ National Defence Academy (NDA) ᱞᱟ.ᱜᱤᱫ ᱮ ᱵᱟᱪᱷᱚᱱ ᱮᱱᱟ ᱾ ᱟᱨ ᱩᱱᱤ ᱤᱱᱰᱤᱭᱟᱱ ᱮᱭᱟᱨ ᱯᱷᱚᱨᱥ ᱨᱮᱭ ᱥᱮᱞᱮᱫ ᱮᱱᱟ ᱾ NDA ᱭ ᱥᱟ.ᱛ ᱠᱮᱫ ᱛᱟᱭᱚᱢ ᱩᱱᱤ ᱑᱙᱗᱐ ᱥᱟᱞᱮᱨᱮ ᱵᱷᱟᱨᱚᱛᱤᱭᱚ ᱵᱟᱭᱩ ᱥᱮᱱᱟᱨᱮ ᱴᱮᱥᱴ ᱯᱟᱭᱞᱚᱴ ᱞᱮᱠᱟᱛᱮᱭ ᱵᱷᱩᱨᱛᱤ ᱮᱱᱟ ᱾᱑᱙᱗᱑ ᱥᱟᱞ ᱨᱮ ᱵᱷᱟᱨᱚᱛ ᱼ ᱯᱟᱠᱤᱥᱛᱟᱱ ᱦᱩᱞ ᱚᱠᱛᱚ ᱨᱮ ᱨᱟᱠᱮᱥ ᱥᱚᱨᱢᱟ ᱫᱚ ᱢᱤᱜᱽ ᱮᱭᱟᱨ ᱠᱨᱟᱯᱴ ᱠᱷᱚᱱ ᱟ.ᱰᱤ ᱢᱟᱨᱟᱝ ᱡᱤᱛᱠᱟ.ᱨ ᱮ ᱟᱢᱮᱴ ᱠᱮᱜᱼᱟ ᱾ ᱟᱡᱟᱜ ᱪᱷᱩᱴᱟ.ᱣ ᱟᱨ ᱠᱷᱟᱴᱟᱣ ᱨᱮᱭᱟᱜ ᱫᱟᱲᱮ ᱛᱮ ᱩᱱᱤ ᱢᱟᱬᱟᱝ ᱛᱮ ᱞᱟᱦᱟ ᱟᱠᱟᱭ ᱛᱟᱦᱮᱸ ᱮᱱᱟ ᱟᱨ ᱑᱙᱘᱔ ᱥᱟᱞᱮᱨᱮ ᱥᱠᱣᱟᱰᱨᱚᱱ ᱞᱤᱰᱚᱨ (Squadron Leader) ᱯᱚᱫᱽ ᱨᱮᱭ ᱥᱮᱴᱮᱨ ᱮᱱᱟ ᱾ᱱᱤᱭᱟ. ᱛᱟᱞᱟᱨᱮ ᱒᱐ ᱥᱮᱯᱴᱮᱢᱵᱚᱨ ᱑᱙᱘᱒ ᱨᱮ ᱩᱱᱤᱭᱟᱜ ᱵᱟᱪᱷᱚᱱ ᱤᱱᱰᱤᱭᱟᱱ ᱥᱯᱮᱥ ᱨᱤᱥᱚᱨᱪ ᱥᱮᱱᱴᱟᱨ (Indian space reaserch centre ) ᱟᱨ ᱥᱚᱵᱷᱤᱭᱮᱛ ᱥᱚᱸᱜᱷ (Intercosmos) ᱨᱮ ᱢᱤᱫ ᱥᱮᱱᱮᱞᱮᱫ ᱥᱯᱮᱥ ᱢᱤᱥᱚᱱ ᱞᱟ.ᱜᱤᱫ ᱦᱩᱭ ᱮᱱᱟ ᱡᱟᱦᱟᱸ ᱫᱟᱨᱟᱭ ᱛᱮ ᱩᱱᱤ ᱥᱯᱮᱥ ᱥᱟᱸᱜᱷᱟᱨ ᱨᱮᱭᱟᱜ ᱛᱟᱠ ᱮ ᱧᱟᱢ ᱟ ᱢᱮᱱᱛᱮ ᱾

==ᱥᱮᱨᱢᱟ ᱥᱟᱸᱜᱷᱟᱨ==

ᱵᱷᱟᱨᱚᱛ (ᱤᱱᱰᱤᱭᱟᱱ ᱥᱯᱮᱥ ᱨᱤᱥᱟᱨᱪ ᱥᱮᱱᱴᱟᱨ) ᱟᱨ ᱥᱚᱵᱷᱤᱭᱮᱛ ᱥᱚᱸᱜᱷ (Intercosmos) ᱟᱜ ᱱᱚᱶᱟ ᱥᱮᱞᱮᱫ ᱥᱯᱮᱥ ᱢᱤᱥᱚᱱ ᱨᱮ ᱵᱟᱪᱷᱚᱱ ᱠᱮᱫᱮ ᱛᱟᱭᱚᱢ ᱨᱟᱠᱮᱥ ᱥᱚᱨᱢᱟ ᱫᱚ ᱥᱚᱵᱷᱤᱭᱮᱛ ᱥᱚᱜᱷ ᱨᱮᱭᱟᱜ ᱠᱚᱡᱟᱠᱤᱥᱛᱷᱟᱱ ᱨᱮ ᱢᱮᱱᱟᱜ ᱵᱮᱠᱟᱱᱩᱨ ᱨᱮ ᱥᱯᱮᱥ ᱤᱫᱤ ᱠᱟᱛᱮ ᱥᱮᱪᱮᱫᱚᱜ ᱞᱟ.ᱜᱤᱫ ᱠᱚ ᱵᱷᱮᱡᱟ ᱠᱮᱫᱮᱭᱟ ᱾ ᱥᱮᱪᱮᱫ ᱮᱱ ᱛᱟᱭᱚᱢ ᱚᱱᱟ ᱚᱠᱛᱚ ᱥᱮᱴᱮᱨ ᱮᱱ ᱜᱮᱭᱟ, ᱡᱟᱦᱟᱸ ᱫᱚ ᱯᱩᱨᱟ. ᱵᱷᱟᱨᱚᱛᱤᱭᱟ. ᱛᱟᱺᱜᱤ ᱨᱮᱠᱚ ᱛᱟᱦᱮᱸ ᱠᱟᱱᱟ ᱾᱓ ᱮᱯᱨᱤᱞ ᱑᱙᱘᱔ ᱜᱮ ᱚᱱᱟ ᱱᱟᱜᱟᱢᱤᱠ ᱢᱟᱦᱟᱸ ᱫᱚ ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱟ.ᱰᱤ ᱩᱥᱟ.ᱨᱟ ᱥᱚᱵᱷᱤᱭᱮᱛ ᱥᱚᱸᱜᱷ ᱨᱮᱭᱟᱜ ᱵᱤᱠᱟᱱᱩᱨ ᱠᱷᱚᱱ Soyuz T-11 ᱥᱯᱮᱥ ᱡᱟᱱ ᱫᱚ ᱯᱮ ᱦᱚᱲ ᱥᱯᱮᱥ ᱥᱟᱸᱜᱷᱟᱨᱤᱭᱟ. ᱥᱟᱶᱛᱮ ᱩᱰᱟ.ᱣ ᱨᱟᱠᱟᱵ ᱮᱱᱟ ᱾ᱥᱯᱮᱥ ᱡᱟᱱ Soyuz T - 11 ᱡᱤᱛᱠᱟ.ᱨ ᱥᱟᱶᱛᱮ ᱯᱮᱭᱟ ᱥᱟᱸᱜᱷᱟᱨᱤᱭᱟ. ᱥᱚᱵᱷᱤᱭᱮᱛ ᱨᱩᱥ ᱨᱮᱭᱟᱜ ᱟᱨᱵᱤᱴᱚᱞ ᱥᱴᱮᱥᱚᱱ ᱥᱮᱞᱭᱩᱡᱽ - ᱗ ᱨᱮᱭ ᱥᱮᱴᱮᱨ ᱠᱮᱫ ᱠᱚᱣᱟ ᱾

ᱨᱟᱠᱮᱥ ᱥᱚᱨᱢᱟ ᱫᱚ ᱥᱯᱮᱥ ᱨᱮ ᱯᱩᱨᱟ. ᱗ ᱢᱟᱦᱟ ᱒᱑ ᱴᱟᱲᱟᱝ ᱟᱨ ᱔᱐ ᱴᱤᱲᱤᱡ ᱮ ᱠᱷᱮᱢᱟᱣ ᱠᱮᱜᱼᱟ ᱾

ᱢᱟ.ᱱ :-

ᱥᱯᱮᱥ ᱠᱷᱚᱠ ᱠᱚ ᱨᱩᱣᱟ.ᱲ ᱮᱱ ᱛᱟᱭᱚᱢ ᱥᱚᱵᱷᱤᱭᱮᱛ ᱥᱚᱨᱠᱟᱨ ᱫᱚ ᱩᱱᱠᱩ "ᱦᱤᱨᱚ ᱚᱯᱷ ᱥᱚᱵᱷᱤᱭᱮᱛ ᱭᱩᱱᱤᱭᱚᱱ" ᱛᱮᱭ ᱢᱟ.ᱱ ᱥᱟᱨᱦᱟᱣ ᱠᱮᱫ ᱠᱚᱣᱟ ᱾

==ᱟᱡᱟᱜ ᱡᱤᱭᱚᱱ==

ᱨᱟᱠᱮᱥᱟᱜ ᱵᱟᱯᱞᱟ ᱫᱚ ᱥᱮᱱᱟ ᱠᱷᱚᱱ ᱡᱤᱨᱟ.ᱣ ᱮ ᱦᱟᱛᱟᱣ ᱟᱠᱟᱫ ᱠᱚᱨᱱᱚᱞ ᱯᱤ. ᱮᱱ. ᱥᱚᱨᱢᱟᱭᱤᱡ ᱦᱚᱯᱚᱱ ᱮᱨᱟ ᱢᱚᱫᱷᱩ ᱥᱚᱨᱢᱟ ᱥᱟᱶ ᱦᱩᱭ ᱞᱮᱱᱟ ᱾ ᱟ.ᱠᱤᱱᱤᱡ ᱦᱚᱯᱚᱱ ᱠᱚᱯᱤᱞ ᱫᱚ ᱢᱤᱫ ᱩᱫᱩᱜᱤᱭᱟ.(director) ᱟᱨ ᱦᱚᱯᱚᱱ ᱮᱨᱟ ᱠᱨᱩᱛᱤᱠᱟ ᱫᱚ ᱢᱤᱫ ᱢᱮᱰᱤᱭᱟ ᱵᱟᱰᱚᱦᱤ ᱠᱟᱱᱟᱭ ᱾

==ᱵᱟᱨᱦᱮ ᱡᱚᱱᱚᱲ==
* [http://www.spacefacts.de/bios/international/english/sharma_rakesh.htm Biography of Rakesh Sharma]
* [http://astrotalkuk.org/2013/11/03/rakesh-sharma/ Interview with Rakesh Sharma in August 2013]




[[Category:!Main category]]
