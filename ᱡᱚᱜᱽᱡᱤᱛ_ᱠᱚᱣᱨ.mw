{{Infobox musical artist
| name         = ᱡᱚᱜᱽᱡᱤᱛ ᱠᱚᱣᱨ
| background   = solo_singer
| image        = Jagjit Kaur.jpg
| caption      = ᱒᱐᱑᱖ ᱨᱮ ᱡᱚᱜᱽᱡᱤᱛ ᱠᱚᱣᱨ
| birth_date   = {{birth based on age as of date|88|2019|08|21}}<ref name="NationNext">{{cite web|title=Legendary Music Composer Khayyam speaks about his illustrious career in last interview|via=YouTube|date=21 August 2019 |url=https://www.youtube.com/watch?v=gecuBSJrDEY|time=22:52|accessdate=24 August 2019}}</ref>
| birth_place  = 
| origin       = [[ᱯᱚᱧᱡᱟᱵᱽ, ᱥᱤᱧᱚᱛ]]
| genre        = [[Folk music|ᱯᱷᱚᱞᱠ]], [[ᱜᱷᱟᱡᱚᱞ]], [[Playback singer|ᱯᱞᱮᱵᱮᱠ]]
| occupation   = ᱥᱮᱨᱮᱧᱤᱭᱟᱹ
| instrument   = Vocals
| label        = 
| years_active = ᱑᱙᱕᱐-᱑᱙᱙᱐
}}

'''ᱡᱚᱜᱽᱡᱤᱛ ᱠᱚᱣᱨ''' ᱫᱚ ᱦᱤᱱᱫᱤ ᱯᱷᱤᱞᱤᱢ ᱡᱮᱜᱮᱛ ᱨᱤᱱᱤᱡ ᱢᱩᱫ ᱧᱩᱛᱩᱢᱟᱱ ᱨᱩ~ᱚᱨᱚᱝᱤᱭᱟᱹ ᱠᱷᱚᱭᱭᱟᱢ ᱤᱡ ᱫᱷᱚᱨᱚᱢ ᱮᱨᱟ ᱟᱨ ᱟᱡ ᱦᱚᱸ ᱢᱤᱫ ᱧᱩᱛᱩᱢᱟᱱ ᱯᱞᱮᱵᱮᱠ ᱥᱮᱨᱮᱧᱤᱭᱟᱹ ᱠᱟᱱᱟᱭ ᱾ ᱡᱚᱜᱽᱡᱤᱛ ᱠᱚᱣᱨ ᱫᱚ ᱠᱷᱚᱭᱭᱟᱢ ᱦᱚᱛᱮᱛᱮ ᱨᱩ~ ᱥᱮᱨᱮᱧ ᱮ ᱥᱮᱬᱟ ᱠᱮᱫ-ᱟ ᱾ ᱦᱚᱲ ᱥᱮᱨᱮᱧ, ᱫᱷᱚᱨᱚᱢ ᱥᱮᱨᱮᱧ ᱟᱨ ᱜᱚᱡᱚᱞ ᱥᱮᱨᱮᱧ ᱠᱚᱭ ᱥᱮᱨᱮᱧ ᱞᱮᱠᱟᱛᱮ ᱦᱚᱲ ᱴᱷᱮᱱ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ ᱛᱟᱭᱟ ᱾ ᱑᱙᱕᱐ ᱨᱮᱱᱟᱜ ᱫᱚᱥᱚᱠ ᱨᱮ ᱩᱱᱤ ᱫᱚ ᱯᱷᱤᱞᱤᱢ ᱞᱟᱹᱜᱤᱫ ᱥᱮᱨᱮᱧ ᱮ ᱮᱛᱚᱦᱚᱵ ᱠᱮᱫ-ᱟ ᱟᱨ ᱑᱙᱘᱐ ᱫᱷᱟᱹᱵᱤᱡ ᱞᱮᱛᱟᱲ ᱥᱤᱱᱮ ᱡᱮᱜᱮᱛ ᱥᱟᱶ ᱡᱩᱲᱟᱹᱭ ᱠᱟᱛᱮᱭ ᱛᱟᱦᱮᱸ ᱮᱱᱟ ᱾ ᱠᱷᱚᱭᱟᱢ ᱦᱚᱛᱮᱛᱮ ᱥᱮᱨᱮᱧ ᱠᱚᱢᱯᱳᱡᱽ ᱟᱠᱟᱱ ᱯᱷᱤᱞᱤᱢ ᱥᱚᱜᱩᱱ ᱨᱮᱱᱟᱜ ᱦᱤᱴ ᱥᱮᱨᱮᱧ - ᱛᱩᱢ ᱟᱯᱱᱟ ᱨᱚᱸᱡᱳ ᱜᱚᱢ ᱟᱯᱱᱤ ᱯᱚᱨᱤᱥᱟᱱᱤ ᱢᱩᱡᱷᱮ ᱫᱮ ᱫᱚ ... ᱡᱚᱜᱽᱡᱤᱛ ᱠᱚᱣᱨ ᱦᱚᱛᱮᱛᱮ ᱥᱮᱨᱮᱧ ᱟᱠᱟᱫ ᱥᱟᱱᱫᱟᱨ ᱥᱮᱨᱮᱧ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ ᱾ ᱡᱚᱜᱽᱡᱤᱛ ᱠᱚᱣᱨ ᱦᱚᱛᱮᱛᱮ ᱥᱮᱨᱮᱧ ᱟᱠᱟᱫ ᱵᱟᱹᱲᱛᱤ ᱥᱮᱨᱮᱧ ᱫᱚ ᱦᱚᱲ ᱥᱮᱨᱮᱧ ᱪᱮᱛᱟᱱ ᱨᱮ ᱟᱫᱷᱟᱨᱤᱛ ᱛᱟᱦᱮᱸ ᱠᱟᱱᱟ ᱾ ᱡᱟᱦᱟᱸ ᱫᱚ ᱱᱮᱛᱟᱨ ᱦᱚᱸ ᱟᱸᱡᱚᱢᱮᱫ ᱦᱚᱲ ᱠᱚᱣᱟᱜ ᱩᱭᱦᱟᱹᱨ ᱨᱮᱫᱚ ᱵᱟᱥᱟ ᱠᱟᱛᱮ ᱛᱟᱦᱮᱸᱱᱟ ᱾

== ᱮᱛᱚᱦᱚᱵ ᱡᱤᱭᱚᱱ ==

ᱡᱚᱜᱽᱡᱤᱛ ᱠᱚᱣᱨ ᱟᱜ ᱡᱟᱱᱟᱢ ᱫᱚ ᱑᱙᱓᱐-᱓᱑ ᱨᱮᱱᱟᱜ ᱥᱩᱨᱥᱩᱯᱩᱨ ᱪᱚᱱᱰᱤᱜᱚᱰ (ᱯᱚᱧᱡᱟᱵᱽ)  ᱨᱮᱱᱟᱜ ᱢᱤᱫ ᱧᱩᱛᱩᱢᱟᱱ ᱟᱨ ᱢᱟᱱᱟᱣ ᱵᱟᱛᱟᱣᱟᱱ ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱯᱷᱤᱞᱤᱢ ᱨᱮ ᱯᱞᱮᱵᱮᱠ ᱥᱮᱨᱮᱧᱤᱭᱟᱹ ᱵᱮᱱᱟᱣᱜ ᱨᱮᱱᱟᱜ ᱠᱩᱠᱢᱩ ᱤᱫᱤ ᱠᱟᱛᱮ ᱡᱚᱜᱽᱡᱤᱛ ᱠᱚᱣᱨ ᱫᱚ ᱢᱩᱢᱵᱟᱭ ᱮ ᱦᱮᱡ ᱮᱱᱟ ᱾ ᱱᱚᱶᱟ ᱫᱚ ᱑᱙᱕᱔ ᱥᱟᱞᱮ ᱨᱮᱱᱟᱜ ᱠᱟᱛᱷᱟ ᱠᱟᱱᱟ ᱢᱤᱫ ᱫᱤᱱ ᱢᱩᱢᱵᱟᱭ ᱨᱮᱱᱟᱜ ᱫᱟᱫᱚᱨ ᱥᱴᱮᱥᱚᱱ ᱨᱮᱱᱟᱜ ᱳᱵᱷᱚᱨ ᱵᱽᱨᱤᱡᱽ ᱪᱮᱛᱟᱱ ᱨᱮ ᱡᱚᱜᱽᱡᱤᱛ ᱠᱚᱣᱨ ᱱᱚᱝᱠᱟᱭ ᱟᱹᱭᱠᱟᱹᱣ ᱠᱮᱫ-ᱟ ᱫᱚ ᱚᱠᱚᱭ ᱪᱚᱝ ᱩᱱᱤᱭ ᱯᱟᱸᱡᱟ ᱟᱠᱟᱫᱮᱭᱟ ᱾ ᱩᱱᱤ ᱥᱚᱱᱛᱚᱨ ᱠᱟᱛᱮ ᱟᱞᱟᱨᱢ ᱵᱟᱡᱟᱣ ᱜᱮ ᱥᱟᱱᱟ ᱮ ᱠᱟᱱ ᱛᱟᱦᱮᱸᱱ ᱤᱠᱷᱟᱹᱱ ᱩᱱᱤ ᱦᱚᱲ ᱥᱮᱴᱮᱨ ᱠᱟᱛᱮ ᱟᱡᱟᱜ ᱩᱯᱨᱩᱢ ᱯᱷᱤᱞᱤᱢ ᱨᱮᱱᱤᱡ ᱨᱩ~ᱚᱨᱚᱝᱤᱭᱟᱹ ᱞᱮᱠᱟᱛᱮᱭ ᱮᱢ ᱠᱮᱫ-ᱟ ᱾ ᱩᱱᱤ ᱦᱚᱲ ᱫᱚᱭ ᱛᱟᱦᱮᱸ ᱠᱟᱱᱟ ᱧᱩᱛᱩᱢᱟᱱ ᱨᱩ~ᱚᱨᱚᱝᱤᱭᱟᱹ ᱢᱳ. ᱡᱚᱦᱩᱨ ᱠᱷᱚᱭᱭᱟᱢ ᱡᱟᱦᱟᱸᱭ ᱫᱚ ᱛᱮᱦᱮᱧ ᱫᱩᱱᱤᱭᱟᱹ ᱠᱷᱚᱭᱭᱟᱢ ᱥᱟᱦᱮᱵᱽ ᱧᱩᱛᱩᱢ ᱛᱮᱭ ᱵᱟᱰᱟᱭ ᱟᱨᱵᱟᱝ ᱩᱨᱩᱢ ᱮᱭᱟ ᱾  

ᱵᱟᱱᱟ ᱦᱚᱲᱟᱜ ᱱᱚᱶᱟ ᱧᱮᱯᱮᱞ ᱧᱟᱯᱟᱢ ᱫᱚ ᱡᱚᱴᱟᱣ ᱨᱮ ᱟᱹᱨᱩ ᱮᱱᱟ ᱟᱨ ᱡᱚᱜᱽᱡᱤᱛ ᱠᱚᱣᱨ ᱟᱡ ᱵᱟᱵᱟ ᱟᱜ ᱵᱤᱨᱩᱫᱷ ᱛᱟᱭᱚᱢ ᱦᱚᱸ ᱵᱟᱱᱟ ᱦᱚᱲ ᱵᱟᱯᱞᱟ ᱥᱟᱹᱜᱟᱹᱭ ᱛᱮ ᱠᱤᱱ ᱛᱚᱞ ᱢᱤᱫ ᱮᱱᱟ ᱾ ᱢᱮᱱ ᱟᱠᱚ ᱫᱚ ᱚᱛᱮ ᱱᱩᱠᱤᱱ ᱵᱟᱱᱟ ᱦᱚᱲᱟᱜ ᱵᱟᱯᱞᱟ ᱫᱚ ᱥᱤᱧᱚᱛᱤᱭᱟᱹ ᱯᱷᱤᱞᱤᱢ ᱡᱮᱜᱮᱛ ᱨᱮᱱᱟᱜ ᱯᱩᱭᱞᱩ ᱤᱱᱴᱚᱨᱠᱟᱥᱴ ᱵᱟᱯᱞᱟ ᱛᱟᱦᱮᱸ ᱠᱟᱱᱟ ᱾ ᱑᱙᱕᱔ ᱥᱟᱞᱮ ᱨᱮ ᱮᱛᱚᱦᱚᱵ ᱮᱱ ᱱᱚᱶᱟ ᱫᱩᱞᱟᱹᱲ ᱠᱟᱹᱦᱱᱤ (᱑᱙ ᱚᱜᱚᱥᱴ ᱒᱐᱑᱙ )ᱠᱷᱚᱭᱟᱢ ᱥᱟᱦᱮᱵᱽ ᱟᱜ ᱜᱩᱨᱚᱜ ᱫᱷᱟᱹᱵᱤᱡ ᱡᱩᱲᱟᱹᱭ ᱨᱮ ᱞᱮᱛᱟᱲ ᱛᱟᱦᱮᱸ ᱠᱟᱱᱟ ᱾

== ᱛᱤᱱᱟᱹᱝ ᱜᱟᱱ ᱨᱳᱸᱪᱟᱱ ᱠᱟᱛᱷᱟ ==

᱑. ᱡᱚᱜᱽᱡᱤᱛ ᱠᱚᱣᱨ ᱫᱚ ᱠᱷᱚᱭᱭᱟᱢ ᱥᱟᱦᱮᱵᱽ ᱮ ᱜᱚᱲᱚ ᱥᱚᱦᱚᱫ ᱟᱭ ᱞᱟᱹᱜᱤᱫ ᱩᱱᱤᱭᱟᱜ ᱫᱷᱩᱱ ᱨᱮ ᱟᱡᱟᱜ ᱟᱲᱟᱝ ᱢᱟᱭ ᱮᱢ ᱟᱠᱟᱣᱟᱫ ᱜᱮᱭᱟ, ᱩᱱᱤ ᱠᱚᱢᱯᱳᱡᱤᱝ ᱨᱮᱦᱚᱸᱭ ᱜᱚᱲᱚ ᱟᱭ ᱛᱟᱦᱮᱸᱫ ᱾ᱠᱷᱚᱭᱭᱟᱢ ᱥᱟᱦᱮᱵᱽ ᱮ ᱠᱷᱚᱡᱚᱜ ᱠᱟᱱ ᱛᱟᱦᱮᱸᱫ ᱡᱮ ᱱᱚᱶᱟ ᱨᱮᱱᱟᱜ ᱥᱟᱨᱦᱟᱣ ᱫᱚ ᱟᱡ ᱦᱚᱸᱭ ᱧᱟᱢ ᱢᱟ ᱟᱨ ᱩᱱᱤ ᱧᱩᱛᱩᱢ ᱦᱚᱸ ᱮᱢᱟᱦᱟᱭ ᱥᱟᱱᱟ ᱮ ᱠᱟᱱ ᱛᱟᱦᱮᱸᱫ - ᱠᱷᱚᱭᱭᱟᱢ-ᱡᱚᱜᱽᱡᱤᱛ ᱠᱚᱣᱨ, ᱤᱠᱷᱟᱹᱱ ᱡᱚᱜᱽᱡᱤᱛ ᱠᱚᱣᱨ ᱫᱚ ᱱᱚᱶᱟ ᱵᱟᱭ ᱠᱩᱥᱤᱭᱟᱜ ᱠᱟᱱ ᱛᱟᱦᱮᱸᱫ ᱟᱨ ᱩᱱᱤ ᱫᱚ ᱟᱡ ᱡᱟᱶᱟᱭ ᱵᱤᱱ ᱧᱩᱛᱩᱢ ᱛᱮᱜᱮ ᱜᱚᱲᱚ ᱟᱠᱟᱭ ᱛᱟᱦᱮᱸ ᱮᱱᱟ ᱾ 

᱒. ᱡᱚᱜᱽᱡᱤᱛ ᱠᱚᱣᱨ ᱫᱚ ᱡᱚᱛᱚ ᱚᱱᱟ ᱯᱷᱤᱞᱤᱢ ᱨᱮ ᱠᱚᱢ ᱠᱷᱚᱱ ᱠᱚᱢ ᱢᱤᱫᱴᱟᱹᱝ ᱥᱮᱨᱮᱧ ᱮ ᱥᱮᱨᱮᱧ ᱠᱮᱫ-ᱟ ᱡᱟᱦᱟᱸ ᱨᱮᱱᱟᱜ ᱠᱚᱢᱯᱳᱡᱤᱝ ᱫᱚ ᱠᱷᱚᱭᱭᱟᱢ ᱥᱟᱦᱮᱵᱽ ᱮ ᱮᱢ ᱟᱠᱟᱫ-ᱟ ᱾ 

᱓. ᱠᱚᱢᱟᱞ ᱟᱢᱨᱳᱦᱤ ᱟᱡᱟᱜ ᱰᱨᱤᱢ ᱯᱨᱚᱡᱮᱠᱴ ᱯᱟᱠᱤᱡᱟ ᱨᱮᱭ ᱠᱟᱹᱢᱤ ᱠᱟᱱ ᱛᱟᱦᱮᱸᱫ ᱟᱨ ᱯᱷᱤᱞᱤᱢ ᱯᱩᱨᱟᱹᱣ ᱥᱟᱹᱛ ᱨᱮ ᱟᱹᱰᱤ ᱜᱟᱱ ᱚᱠᱛᱚ ᱞᱟᱜᱟᱣᱜ ᱠᱟᱱ ᱛᱟᱦᱮᱸᱫ ᱾ ᱢᱮᱱ ᱟᱠᱚ ᱫᱚ ᱚᱱᱟ ᱚᱠᱛᱚ ᱨᱮ ᱡᱚᱜᱽᱡᱤᱛ ᱠᱚᱣᱨ ᱫᱚ ᱩᱱᱤᱭ ᱩᱫᱽᱜᱟᱹᱣ ᱠᱮᱫᱮᱭᱟ ᱟᱨ ᱯᱷᱤᱞᱤᱢ ᱯᱩᱨᱟᱹᱣ ᱦᱚᱪᱚᱭ ᱞᱟᱹᱜᱤᱫ ᱩᱱᱤᱭᱟᱜ ᱟᱹᱰᱤ ᱜᱮ ᱫᱟᱢᱟᱱ ᱴᱷᱟᱶ ᱛᱟᱦᱮᱸ ᱟᱠᱟᱱᱟ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}
