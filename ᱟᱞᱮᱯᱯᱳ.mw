'''ᱟᱞᱮᱯᱯᱳ''' ᱥᱤᱨᱤᱭᱟᱨ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ᱟᱨ ᱟᱞᱮᱯᱯᱳ ᱢᱩᱦᱟᱯᱷᱟᱡᱟᱨ (ᱥᱤᱨᱤᱭᱟᱨ ᱯᱚᱱᱚᱛ) ᱨᱮᱱᱟᱜ ᱢᱤᱫ ᱨᱟᱡᱽᱫᱷᱟᱱᱤ ᱦᱚᱸ ᱠᱟᱱᱟ᱾ ᱱᱤᱭᱟ ᱫᱚ ᱥᱤᱨᱤᱭᱟᱨ ᱨᱮᱱᱟᱜ ᱩᱛᱟᱹᱨ ᱯᱩᱪᱷᱤᱢ ᱟᱨ ᱨᱟᱡᱽᱫᱷᱟᱱᱤ ᱫᱟᱢᱮᱥᱠᱚ ᱠᱷᱚᱱ ᱓᱑᱐ ᱠᱤᱞᱳᱢᱤᱴᱟᱨ ᱯᱷᱟᱨᱟᱠ ᱦᱩᱭᱩᱜ-ᱟ᱾ ᱟᱞᱮᱯᱯᱳ ᱨᱮ ᱒᱑᱓᱒᱐᱐ ᱜᱚᱴᱟᱝ ᱦᱚᱲ-ᱠᱚ ᱢᱮᱱᱟᱜ ᱠᱚᱣᱟ᱾ ᱟᱞᱮᱯᱯᱳ ᱫᱚ ᱡᱩᱜᱽ ᱡᱩᱜᱽ ᱠᱷᱚᱱ-ᱜᱮ ᱥᱤᱨᱤᱭᱟᱨ ᱨᱮᱱᱟᱜ ᱦᱚᱲ ᱥᱟᱸᱜᱮ ᱚᱧᱪᱚᱞ, ᱟᱨ ᱤᱥᱛᱥᱵᱩᱱᱚᱞ ᱥᱟᱶ ᱠᱟᱭᱨᱚᱨ ᱞᱮᱠᱟᱱ ᱱᱤᱭᱟᱹ ᱱᱤᱭᱟᱹ ᱦᱚᱸ [[ᱩᱥᱢᱟᱱᱤᱭᱟ ᱥᱚᱢᱨᱟᱡᱽ]] ᱨᱮᱱᱟᱜ ᱓ ᱟᱱᱟᱝ ᱨᱮ ᱢᱮᱱᱟᱜ-ᱟ᱾
==ᱧᱩᱛᱩᱢ ᱠᱟᱛᱷᱟ==
ᱟᱞᱮᱯᱯᱳ ᱧᱩᱛᱩᱢ ᱫᱚ ᱱᱤᱛᱚᱜ-ᱟᱱ ᱚᱠᱚᱨᱮ ᱤᱝᱞᱤᱥ ᱨᱮ ᱡᱟᱹᱥᱛᱤ ᱵᱮᱵᱦᱟᱨ ᱦᱩᱭᱩᱜ ᱠᱟᱱᱟ᱾ ᱱᱤᱭᱟᱹ ᱥᱚᱦᱚᱨ ᱨᱮᱱᱟᱜ ᱥᱮᱫᱟᱭ ᱧᱩᱛᱩᱢ ᱫᱚ ᱠᱷᱟᱞᱯᱤ ᱵᱟᱝᱛᱮ ᱠᱷᱟᱞᱵᱚᱱ ᱛᱟᱦᱮ ᱠᱟᱱᱟ᱾  ᱜᱨᱤᱠ ᱟᱨ ᱨᱳᱢᱟᱱ ᱠᱚᱴᱷᱮᱱ ᱱᱤᱭᱟᱹ ᱫᱚ ᱵᱮᱨᱳᱭ ᱧᱩᱛᱩᱢ ᱛᱮ ᱪᱤᱱᱦᱟᱹ ᱛᱟᱦᱮ ᱠᱟᱱᱟ᱾ ᱚᱱᱟ ᱵᱮᱜᱚᱨᱦᱚᱸ ᱟᱞᱮᱯᱯᱳ ᱨᱮᱱᱟᱜ ᱢᱤᱫ ᱥᱮᱫᱟᱭ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ ᱦᱟᱞᱟᱵᱽ, ᱡᱟᱦᱟᱸ ᱫᱚ ᱱᱤᱛᱚᱝ ᱦᱚᱸ ᱵᱮᱵᱦᱟᱨ ᱦᱩᱭᱩᱜ ᱠᱟᱱ ᱜᱮᱭᱟ᱾ ᱤᱠᱷᱟᱹᱱ ᱦᱟᱞᱟᱵᱽ ᱧᱩᱛᱩᱢ ᱫᱚᱦᱚ ᱨᱮᱱᱟᱜ ᱠᱟᱛᱷᱟ ᱫᱚ ᱱᱤᱛᱨᱮᱦᱚᱸ ᱵᱟᱝ ᱵᱟᱰᱟᱭ ᱮᱟᱱᱟᱝ ᱨᱮᱜᱮ ᱛᱟᱦᱮᱭᱱᱟ᱾ ᱡᱟᱦᱟᱸᱭ ᱫᱚᱠᱚ ᱵᱷᱟᱹᱵᱤᱫ-ᱫᱟ ᱦᱟᱞᱟᱵᱽ ᱨᱮᱱᱟᱜ ᱢᱟᱱᱮ ᱫᱚ ᱞᱚᱦᱟ ᱵᱟᱝᱛᱮ ᱛᱟᱢᱟ ᱦᱩᱭ ᱮᱟᱲᱮᱣᱟᱜ-ᱟ᱾ ᱪᱮᱫᱟᱜ ᱥᱮ ᱟᱞᱮᱯᱯᱳ ᱫᱚ ᱢᱤᱫ ᱚᱠᱛᱚᱨᱮ ᱢᱮᱬᱦᱮᱫ (ᱞᱚᱦᱟ) ᱟᱨ ᱛᱟᱢᱟ ᱨᱮᱱᱟᱜ ᱟᱹᱰᱤ ᱠᱟᱹᱠᱛᱤᱭᱟᱱ ᱦᱟᱜᱟ ᱛᱥᱦᱮ ᱠᱟᱱᱟ᱾
==ᱚᱛᱱᱚ==
ᱟᱞᱮᱯᱯᱳ ᱫᱚ ᱵᱷᱩᱢ ᱫᱚᱨᱮᱭᱟ ᱠᱷᱚᱱ ᱑᱒᱐ ᱠᱤᱞᱳᱢᱤᱴᱟᱨ ᱯᱷᱟᱨᱟᱠ ᱨᱮ ᱢᱮᱱᱟᱜ-ᱟ᱾ ᱫᱚᱨᱮᱭᱟ ᱨᱮᱱᱟᱜ ᱥᱟᱦᱚᱴᱟ ᱠᱷᱚᱱ ᱱᱤᱭᱟᱹ ᱫᱚ ᱒᱘᱐ ᱢᱤᱴᱟᱹᱨ ᱪᱮᱛᱟᱱ ᱨᱮ ᱢᱮᱱᱟᱜ-ᱟ᱾ ᱥᱩᱨᱤᱭᱟ ᱛᱩᱨᱩᱥᱠᱚ ᱨᱮᱵᱴᱱᱟᱜ ᱥᱤᱢᱟᱱᱛᱚ ᱠᱷᱚᱱ ᱱᱤᱭᱟᱹ ᱫᱚ ᱔᱕ ᱠᱤᱞᱳᱢᱤᱴᱟᱨ ᱥᱟᱸᱜᱤᱧᱟ᱾ ᱟᱞᱮᱯᱯᱳ ᱨᱮᱱᱟ ᱩᱛᱟᱹᱨ ᱟᱨ ᱯᱩᱪᱷᱤᱢ ᱱᱥᱠᱷᱟ ᱫᱚ ᱟᱵᱟᱫᱽ ᱵᱟᱜᱽᱨᱟ ᱡᱚᱢᱤ ᱢᱮᱱᱟᱜ-ᱟ᱾ ᱤᱠᱷᱟᱹᱱ ᱚᱸᱰᱮ ᱫᱚ ᱡᱟᱹᱞᱯᱟᱭ ᱠᱚ ᱨᱚᱦᱚᱭᱟ᱾ ᱟᱞᱮᱯᱯᱳ ᱨᱮᱱᱟᱜ ᱯᱩᱨᱩᱵᱽ ᱫᱚ ᱥᱤᱨᱤᱭᱟᱨ ᱨᱮᱱᱟᱜ ᱢᱩᱨᱩᱵᱷᱩᱢᱤ (ᱜᱩᱛᱤᱞ ᱫᱤᱥᱟᱹᱢ) ᱢᱮᱱᱟᱜ-ᱟ᱾ ᱟᱨ ᱱᱤᱭᱟᱹ ᱟᱞᱮᱯᱯᱳ ᱫᱚ ᱠᱤᱭᱩᱠ ᱜᱟᱰᱟ ᱟᱰᱮ ᱨᱮ ᱢᱮᱱᱟᱜ-ᱟ᱾ ᱱᱤᱭᱟᱹ ᱜᱟᱰᱟ ᱫᱚ ᱟᱞᱮᱯᱯᱳ ᱨᱮᱱᱟᱜ ᱟᱲᱮ-ᱛᱮ ᱟᱹᱛᱩ ᱥᱮᱱ ᱠᱟᱛᱮᱜ ᱥᱚᱦᱚᱨ ᱨᱮᱱᱟᱜ ᱫᱟᱹᱠᱷᱤᱱ ᱛᱮ ᱟᱹᱛᱩ ᱥᱮᱱ ᱟᱠᱟᱱᱟ᱾᱾ ᱳᱠᱷᱟᱱ ᱟᱞᱮᱯᱯᱳ ᱨᱮᱱᱟᱜ ᱢᱤᱫ ᱵᱷᱟᱜ ᱫᱚ ᱜᱟᱰᱟ ᱨᱮᱱᱟᱜ ᱞᱮ ᱮᱝᱜᱟ ᱟᱲᱮ ᱨᱮ ᱢᱮᱱᱟᱜ-ᱟ᱾ ᱟᱨᱦᱚᱸ ᱱᱤᱭᱟ ᱥᱚᱦᱚᱨ ᱫᱚ ᱤᱨᱟᱹᱞ ᱜᱚᱴᱟᱝ ᱯᱟᱨᱵᱚᱛ (ᱵᱩᱨᱩ) ᱠᱚᱛᱮ ᱮᱥᱮᱫ ᱥᱮ ᱟᱹᱰᱮ ᱯᱟᱥᱮ ᱯᱚᱨᱤᱵᱟᱥᱴᱤᱛᱚ ᱛᱟᱦᱮᱸ ᱠᱟᱱᱟ᱾
==ᱦᱮᱜᱩᱜ ᱥᱮᱱᱚᱜ==
===ᱨᱮᱞ ᱰᱟᱦᱟᱨ===
====ᱵᱤᱢᱟᱸᱱ ᱰᱟᱦᱟᱨ====
