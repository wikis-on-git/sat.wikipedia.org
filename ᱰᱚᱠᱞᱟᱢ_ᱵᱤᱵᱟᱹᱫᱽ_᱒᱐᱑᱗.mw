[[File: 2017 Doklam Standoff.jpg|thumb|right| ᱰᱚᱠᱞᱟᱢ ᱵᱤᱵᱟᱹᱫᱽ ᱞᱟᱹᱭᱛᱮ ᱪᱤᱱ ᱡᱟᱹᱛᱤᱭᱟᱹᱨᱤ ᱢᱤᱰᱤᱭᱟ ᱨᱮ ᱯᱟᱨᱥᱟᱞ ᱟᱠᱟᱫ ᱪᱤᱛᱟᱹᱨ ᱾]]

᱒᱐᱑᱗ ᱥᱟᱹᱦᱤᱛ ᱨᱮ ᱥᱤᱧᱚᱛ ᱯᱷᱟᱹᱫᱽ ᱟᱨ ᱪᱤᱱ ᱯᱤᱯᱩᱞᱥ ᱞᱤᱵᱚᱨᱮᱥᱚᱱ ᱟᱨᱢᱤ ᱢᱩᱫᱽ ᱨᱮ ᱰᱚᱠᱞᱟᱢ ᱮᱞᱟᱠᱟ ᱨᱮ ᱦᱩᱭ ᱞᱮᱱ ᱢᱤᱫ ᱵᱤᱵᱟᱹᱫᱽ ᱜᱮ '''ᱰᱚᱠᱞᱟᱢ ᱵᱤᱵᱟᱹᱫᱽ''' ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱮᱞᱟᱠᱟ ᱨᱮ ᱪᱤᱱ ᱨᱤᱱ ᱯᱷᱟᱹᱫᱽ ᱢᱤᱫ ᱰᱟᱦᱟᱨ ᱚᱥᱟᱨ ᱨᱮᱱᱟᱜ ᱠᱟᱹᱢᱤ ᱠᱚ ᱥᱟᱵ ᱞᱮᱫ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱵᱤᱵᱟᱹᱫᱽ ᱨᱮᱱᱟᱜ ᱢᱩᱬ ᱚᱡᱮ (reason) ᱛᱟᱦᱮᱸ ᱠᱟᱱᱟ ᱾ ᱰᱚᱠᱞᱟᱢ ᱮᱞᱟᱠᱟ ᱫᱚ ᱰᱚᱝᱜᱽᱞᱟᱝᱜᱽ ᱟᱨᱵᱟᱝ ᱰᱚᱝᱜᱽᱞᱟᱝᱜᱽ ᱪᱟᱣᱪᱟᱝᱜᱽ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱᱟ ᱾ ᱪᱟᱝᱜᱽᱣᱟᱝᱜᱽ ᱢᱮᱱ ᱫᱚ ᱦᱩᱭᱩᱜ ᱠᱟᱱᱟ ᱛᱟᱥᱟᱫ ᱚᱛ ᱟᱨᱵᱟᱝ ᱯᱩᱲᱤᱭᱟᱹ ᱚᱛ ᱾ ᱑᱖ ᱡᱩᱱ ᱒᱐᱑᱗ ᱨᱮ ᱪᱤᱱ ᱨᱤᱱ ᱯᱷᱟᱹᱫᱽ ᱱᱤᱡᱚᱨ ᱰᱟᱦᱟᱨ ᱛᱮᱭᱟᱨ ᱞᱟᱹᱜᱤᱫ ᱦᱟᱹᱛᱭᱟᱹᱨ ᱠᱚ ᱥᱟᱵ ᱠᱟᱛᱮ ᱰᱚᱠᱞᱟᱢ ᱛᱮ ᱥᱮᱴᱮᱨ ᱞᱮᱱ ᱛᱟᱦᱮᱸᱫ, ᱚᱸᱰᱮ ᱢᱟᱬᱟᱝ ᱰᱟᱦᱟᱨ ᱫᱚ ᱠᱚᱧᱮ ᱥᱮᱫ ᱚᱥᱟᱨ ᱞᱟᱹᱜᱤᱫ ᱮ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾ ᱰᱚᱠᱞᱟᱢ ᱮᱞᱟᱠᱟ ᱨᱮ ᱪᱤᱱ ᱟᱨ ᱵᱷᱩᱴᱟᱱ ( ᱥᱤᱧᱚᱛ ᱯᱩᱲᱥᱤ ᱟᱨ ᱜᱟᱛᱮ ᱫᱤᱥᱚᱢ) ᱟᱯᱱᱟᱨᱟᱜ ᱟᱹᱭᱫᱟᱹᱨ ᱠᱤᱱ ᱢᱮᱱᱮᱫ ᱠᱷᱟᱹᱛᱤᱨ ᱱᱚᱶᱟ ᱫᱚ ᱵᱤᱵᱟᱹᱫᱽ ᱴᱷᱟᱶ ᱠᱟᱱᱟ ᱾ ᱑᱘ ᱡᱩᱱ ᱒᱐᱑᱗ ᱨᱮ ᱒᱗᱐ ᱜᱟᱱ ᱥᱤᱧᱚᱛ ᱨᱤᱱ ᱯᱷᱟᱹᱫᱽ ᱦᱟᱹᱛᱭᱟᱹᱨ ᱟᱨ ᱥᱰᱟᱦᱟᱨ ᱨᱟᱹᱯᱩᱫ ᱵᱩᱞᱰᱚᱡᱚᱨ ᱥᱟᱵ ᱠᱟᱛᱮ ᱰᱚᱠᱞᱟᱢ ᱠᱚ ᱵᱚᱞᱚ ᱞᱮᱱ ᱛᱟᱦᱮᱸᱫ ᱾ ᱒᱘ ᱚᱜᱚᱥᱴ ᱒᱐᱑᱗ ᱦᱤᱞᱚᱜ ᱥᱤᱧᱚᱛ ᱟᱨ ᱤᱱ ᱟᱯᱟᱱᱟᱹᱯᱤᱱ ᱨᱤᱱ ᱯᱷᱟᱹᱫᱽ ᱠᱚ ᱚᱱᱟ ᱮᱞᱟᱠᱟ ᱠᱷᱚᱱ ᱠᱤᱱ ᱥᱟᱦᱟ ᱠᱮᱫ ᱠᱚᱣᱟ ᱢᱮᱱᱛᱮ ᱵᱟᱰᱟᱭᱞᱮᱱᱟ ᱾
