{{Image frame|width=500|content=[[File:Taj Mahal N-UP-A28-a.jpg|490px]]|caption=ᱛᱟᱡᱽᱢᱚᱦᱚᱞ}}

'''ᱛᱟᱡᱽᱢᱚᱦᱚᱞ''' ᱫᱚ '''ᱛᱟᱡᱽ''' ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜ ᱜᱮᱭᱟ ᱾ ᱱᱚᱶᱟ ᱫᱚ ᱥᱟᱝᱠᱷᱟ ᱡᱤᱲᱤᱫ ᱫᱷᱤᱨᱤ ᱛᱮ ᱛᱮᱭᱟᱨᱟᱠᱟᱱ ᱢᱤᱫ ᱢᱟᱬ ᱛᱷᱟᱹᱯᱱᱟᱹ ᱾ ᱥᱤᱧᱚᱛ ᱨᱮᱱᱟᱜ ᱮᱭᱟᱭ ᱜᱚᱴᱟᱝ ᱦᱟᱦᱟᱲᱟ ᱦᱟᱱ ᱡᱤᱱᱤᱥ ᱠᱚ ᱢᱩᱸᱫᱽ ᱨᱮ ᱛᱟᱡᱽᱢᱚᱦᱚᱞ ᱦᱚᱸ ᱞᱮᱠᱷᱟ ᱥᱟᱞᱟᱜᱚᱜ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱠᱟᱹᱢᱤ, ᱜᱚᱲᱦᱚᱱ ᱥᱤᱧᱚᱛ ᱨᱮ ᱢᱤᱫ ᱡᱤᱣᱤᱫ ᱜᱷᱟᱨᱚᱡᱽ ᱢᱟᱱᱚᱛ ᱮ ᱮᱢᱟᱠᱟᱫ ᱫᱮᱭᱟ ᱾ ᱢᱳᱜᱚᱞ ᱜᱚᱲᱦᱚᱱ ᱨᱮᱱᱟᱜ ᱢᱩᱬ ᱧᱮᱞᱧᱟᱢᱚᱜᱟᱜ ᱫᱚ ᱦᱩᱭᱩᱜ ᱠᱟᱱᱟ ᱛᱟᱡᱽᱢᱚᱦᱚᱞ, ᱡᱟᱦᱟᱸ ᱫᱚ ᱯᱚᱨᱥᱤᱭᱟᱱ, ᱛᱩᱨᱠᱤ ᱟᱨ ᱥᱤᱧᱚᱛ ᱨᱮᱱᱟᱜ ᱜᱚᱯᱚᱲᱚ ᱜᱚᱲᱦᱚᱱ ᱠᱟᱱᱟ ᱾
==ᱛᱮᱭᱟᱨᱤᱡ==
[[File:Taj reflection.jpg|thumb|ᱛᱟᱡᱽᱢᱚᱦᱚᱞ]]
ᱱᱚᱶᱟ ᱨᱤᱱᱤᱡ ᱛᱮᱭᱟᱨᱤᱡ ᱫᱚᱭ ᱦᱩᱭᱩᱜ ᱠᱟᱱᱟ ᱢᱳᱜᱚᱞ ᱥᱚᱢᱨᱟᱴ [[ᱥᱟᱦᱡᱟᱦᱟᱱ|ᱥᱟᱦᱡᱟᱦᱟᱱ]] | ᱱᱚᱶᱟ ᱫᱚ ᱟᱡᱤᱡ ᱛᱮᱥᱟᱨ ᱨᱟᱹᱱᱤ '''ᱢᱚᱢᱚᱛᱟᱡᱽ''' ᱧᱩᱛᱩᱢ ᱛᱮᱭ ᱛᱮᱭᱟᱨ ᱞᱮᱜ-ᱟ ᱾ ᱟᱡᱨᱤᱱ ᱨᱟᱹᱱᱤ ᱠᱚ ᱢᱩᱸᱫᱽ ᱨᱮ ᱛᱮᱥᱟᱨ ᱨᱟᱹᱱᱤ ᱫᱚ ᱟᱹᱰᱤ ᱛᱮᱫ ᱜᱮᱭ ᱠᱩᱥᱩᱭᱟᱭ ᱛᱟᱦᱮᱸᱫ, ᱚᱱᱟᱛᱮ ᱟᱡᱟᱜ ᱜᱩᱨ ᱛᱟᱭᱚᱢ ᱟᱡ ᱧᱩᱛᱩᱢ ᱛᱮ ᱢᱟᱬ ᱛᱟᱷᱟᱹᱯᱱᱟᱹᱭ ᱛᱮᱭᱟᱨ ᱠᱮᱫ-ᱟ, ᱡᱟᱦᱟᱸ ᱫᱚ ᱛᱟᱡᱽᱢᱚᱦᱚᱞ ᱢᱮᱱᱛᱮᱭ ᱧᱩᱢ ᱠᱮᱜ-ᱟ ᱾

==ᱱᱟᱜᱟᱢ==
"ᱛᱟᱡᱽᱢᱚᱦᱚᱞ" ᱟᱹᱲᱟᱹ ᱫᱚ ᱛᱟᱡᱽ ᱟᱨ ᱢᱚᱦᱚᱞ ᱢᱮᱥᱟ ᱠᱟᱛᱮ ᱦᱩᱭ ᱟᱠᱟᱱᱟ ᱾ ᱛᱟᱡᱽ ᱟᱹᱲᱟᱹ ᱫᱚ ᱟᱡᱤᱡ ᱛᱮᱥᱟᱨ ᱨᱟᱹᱱᱤ '''ᱢᱚᱢᱚᱛᱟᱡᱽ''' ᱠᱷᱚᱱ ᱦᱮᱡ ᱟᱠᱟᱱᱟ ᱟᱨ ᱢᱚᱦᱚᱞ ᱫᱚ ᱩᱨᱫᱩ ᱟᱹᱲᱟᱹ ᱠᱟᱱᱟ ᱡᱟᱦᱟᱸ ᱫᱚ ᱢᱟᱨᱟᱝ ᱚᱲᱟᱜ ᱢᱮᱱᱛᱮ ᱵᱟᱰᱟᱭᱚᱜ-ᱟ ᱾ ᱢᱚᱢᱚᱛᱟᱡᱽ ᱫᱚ ᱱᱩᱨᱩᱡᱟᱦᱟᱱ ᱵᱚᱭᱦᱟ ᱟᱥᱚᱯᱷ ᱠᱷᱟᱸ ᱭᱤᱡ ᱦᱚᱯᱚᱱ ᱮᱨᱟᱭ ᱛᱟᱦᱮᱸ ᱠᱟᱱᱟ ᱾ ᱥᱟᱦᱟᱡᱟᱦᱟᱱ ᱫᱚ ᱟᱡ ᱥᱟᱶ ᱑᱖᱑᱒ ᱥᱟᱞᱮ ᱨᱮᱭ ᱵᱟᱯᱞᱟ ᱞᱮᱱᱟ ᱾ ᱟᱹᱠᱤᱱᱟᱜ ᱵᱟᱯᱞᱟ ᱠᱟᱛᱮ ᱑᱙ ᱥᱮᱨᱢᱟ ᱨᱮ ᱑᱔ ᱜᱚᱴᱟᱝ ᱠᱤᱱ ᱜᱤᱫᱽᱨᱟᱹ ᱞᱮᱫ ᱠᱚ ᱛᱟᱦᱮᱸᱫ ᱾ ᱢᱮᱱᱟᱠᱚ ᱢᱩᱪᱟᱹᱫ ᱜᱤᱫᱽᱨᱟᱹ ᱦᱩᱭᱩᱜ ᱨᱮᱱᱟᱜ ᱛᱤᱢᱤᱱ ᱫᱤᱱ ᱢᱟᱬᱟᱝ ᱨᱮ ᱜᱤᱫᱽᱨᱟᱹ ᱦᱟᱜ ᱨᱟᱜ-ᱮ ᱟᱧᱡᱚᱢ ᱞᱮᱫ ᱛᱟᱦᱮᱸ ᱾ ᱦᱚᱲ ᱠᱚ ᱢᱮᱱᱟ ᱯᱮᱨᱮᱡ ᱦᱚᱲᱢᱚ ᱠᱟᱛᱮ ᱮᱸᱜᱟᱛ ᱜᱤᱫᱽᱨᱟᱹ ᱨᱟᱜ ᱮ ᱟᱧᱡᱚᱢ ᱞᱮᱠᱷᱟᱱ ᱮᱸᱜᱟᱛᱟᱜ ᱜᱩᱨ ᱦᱩᱭ ᱫᱟᱲᱮᱭᱟᱜ-ᱟ ᱾ ᱱᱚᱶᱟ ᱠᱟᱛᱷᱟ ᱟᱡᱤᱡ ᱡᱤᱣᱤ ᱡᱤᱛᱟᱹ ᱥᱟᱦᱟᱡᱟᱦᱟᱱ ᱴᱷᱮᱱ ᱮ ᱞᱟᱹᱭ ᱞᱮᱫ-ᱟ ᱾ ᱓᱐ ᱴᱟᱬᱟᱝ ᱜᱟᱱ ᱜᱤᱫᱽᱨᱟᱹ ᱡᱟᱱᱟᱢ ᱨᱮᱱᱟᱜ ᱡᱚᱞᱚᱱ ᱛᱮ ᱑᱖᱓᱑ ᱥᱟᱞᱮ ᱡᱩᱱ ᱗ ᱢᱟᱹᱦᱤᱛ ᱵᱟᱞᱮ ᱢᱟᱦᱟᱸ ᱦᱤᱞᱚᱜ ᱢᱩᱪᱟᱹᱫ ᱜᱤᱫᱽᱨᱟᱹ ᱜᱚᱣᱦᱚᱨᱟ ᱵᱮᱜᱚᱢ ᱡᱟᱱᱟᱢ ᱠᱟᱛᱮ ᱢᱚᱢᱛᱟᱡᱽ ᱡᱚ ᱡᱟᱭ ᱡᱩᱜᱽ ᱞᱟᱹᱜᱤᱫ ᱫᱷᱩᱲᱤ ᱫᱷᱟᱹᱛᱤᱭ ᱵᱟᱹᱜᱤ ᱠᱮᱜ-ᱟ ᱾<ref>http://www.pbs.org/treasuresoftheworld/a_nav/taj_nav/main_tajfrm.html</ref> ᱛᱟᱡᱽᱢᱚᱦᱚᱞ ᱨᱮᱱᱟᱜ ᱛᱮᱭᱟᱨ ᱫᱚ ᱑᱙᱓᱒ ᱥᱟᱞᱮ ᱨᱮ ᱮᱦᱚᱵ ᱞᱮᱱᱟ ᱾ <ref>http://www.ourworldwonders.com/TajMahal/History.htm</ref> 

==ᱛᱮᱭᱟᱨ ᱥᱟᱢᱟᱱ==
ᱛᱟᱡᱽᱢᱚᱦᱚᱞ ᱵᱮᱱᱟᱣ ᱨᱮ ᱟᱨᱟᱜ ᱫᱷᱤᱨᱤ, ᱥᱟᱝᱠᱷᱟ ᱡᱤᱲᱤᱫ ᱫᱷᱤᱨᱤ ᱥᱟᱶᱛᱮ ᱒᱐ ᱜᱚᱴᱟᱝ ᱫᱟᱢᱟᱱ ᱫᱷᱤᱨᱤ ᱢᱮᱥᱟ ᱠᱟᱛᱮ ᱠᱚ ᱵᱮᱱᱟᱣ ᱟᱠᱟᱫ-ᱟ ᱾ ᱢᱮᱱᱟᱚ '''ᱯᱷᱚᱛᱮᱯᱩᱨ ᱥᱤᱠᱨᱤ''' ᱠᱷᱚᱱ ᱥᱟᱭ ᱯᱩᱝᱜᱮ ᱥᱟᱥᱟᱭ ᱥᱟᱜᱟᱲ ᱛᱮ ᱟᱨᱟᱜ ᱫ‌ᱷᱤᱨᱤ ᱱᱚᱸᱰᱮ ᱠᱚ ᱟᱹᱜᱩ ᱞᱮᱫ-ᱟ ᱾ ᱥᱩᱨᱥᱩᱯᱩᱨ ᱟᱭᱢᱟ ᱨᱟᱡᱟ ᱱᱟᱯᱟᱭ ᱱᱟᱯᱟᱭ ᱫᱷᱤᱨᱤ ᱠᱚ  ᱠᱩᱞ ᱟᱫᱮ ᱛᱟᱦᱮᱸᱫ ᱥᱟᱶᱛᱮ ᱯᱚᱨᱡᱟ ᱠᱚ ᱦᱚᱸ ᱠᱷᱟᱡᱽᱱᱟ ᱴᱟᱠᱟ ᱵᱚᱫᱚᱞ ᱛᱮ ᱫᱷᱤᱨᱤ ᱮᱢ ᱠᱟᱛᱮ ᱨᱟᱡᱟ ᱠᱚ ᱨᱟᱹᱥᱠᱟᱹ ᱚᱸᱪᱚ ᱞᱮᱫᱮ ᱛᱟᱦᱮᱸᱫ ᱾ 

==ᱵᱟᱨᱦᱮ ᱡᱚᱱᱚᱲ==
*[http://www.tajmahal.go|Tajmahal official website]
*[http://asi.nic.in/asi_monu_whs_agratajmahal.asp Description of the Taj Mahal] at "the Archaeological Survey of India"
* [http://whc.unesco.org/en/list/252 Profile of the Taj Mahal] at UNESCO
==ᱥᱟᱹᱠᱷᱭᱟᱹᱛ==

[[Category:!Main category]]
