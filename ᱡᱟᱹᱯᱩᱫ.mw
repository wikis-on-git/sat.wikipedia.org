 
[[ᱨᱮᱫ:22_Regen_ubt.jpeg|right|thumb|275x275px|ᱡᱟᱹᱯᱩᱫ]]
'''ᱡᱟᱹᱯᱩᱫ''' (Rainfall) ᱢᱤᱫ ᱞᱮᱠᱟᱱ ᱥᱟᱸᱜᱷᱱᱟᱱ  ᱠᱟᱱᱟ ᱚᱛ ᱨᱮᱱᱟᱜ ᱥᱟᱛᱟᱦ ᱠᱷᱚᱱ [[ᱫᱟᱜ|ᱫᱟᱜ ᱞᱚᱞᱚ]]  [[ᱫᱟᱜ|ᱠᱟᱛᱮ ᱪᱮᱛᱟᱱ ᱨᱟᱠᱟᱵᱚᱜ ᱠᱟᱱᱟ ᱟᱨ]] [[ᱫᱟᱜ|ᱨᱮᱭᱟᱲ ᱠᱟᱛᱮ ᱫᱟᱜ ᱨᱮᱱᱟᱜ ᱜᱩᱴ ᱫᱷᱟᱹᱨᱤ ᱛᱮ ᱴᱤᱯᱤᱜ ᱧᱩᱨᱩᱜ ᱠᱟᱱᱟ ᱱᱚᱶᱟ ᱜᱮ ᱡᱟᱹᱯᱩᱫ ᱵᱚ ᱢᱮᱛᱟᱜ-ᱟ᱾]]

== ᱵᱟᱰᱟᱭ ==
ᱦᱚᱭ  ᱨᱮ ᱫᱟᱜᱵᱷᱟᱯ ᱨᱮᱭᱟᱲ ᱡᱤᱱᱤᱥ ᱟᱜ ᱥᱩᱯᱩᱨ ᱦᱮᱡ ᱠᱟᱛᱮᱜ  ᱥᱟᱸᱜᱷᱱᱟᱱ (condensation) ᱠᱷᱟᱹᱛᱤᱨ ᱛᱮ ᱚᱥᱟᱸᱠ ᱫᱷᱟᱹᱵᱤᱡ ᱥᱮᱴᱮᱨᱚᱜ ᱠᱟᱱᱟ᱾ ᱡᱚᱠᱷᱚᱱ ᱦᱚᱭ ᱨᱮᱱᱟᱜ ᱞᱚᱞᱚ ᱚᱥᱟᱸᱠ ᱠᱷᱚᱱ ᱞᱟᱛᱟᱨ ᱧᱩᱨᱩᱜ ᱠᱟᱱᱟ, ᱛᱚᱠᱷᱚᱱ ᱨᱮᱭᱟᱲ ᱫᱟᱜ ᱨᱮᱱᱟᱜ ᱜᱩᱴ ᱥᱮ  ᱟᱨᱮᱞ ᱨᱩᱯ ᱛᱮ ᱚᱛ ᱨᱮ ᱧᱩᱨᱩᱜ ᱠᱟᱱᱟ᱾ ᱱᱚᱶᱟ ᱜᱮ ᱡᱟᱹᱯᱩᱫ (ᱡᱟᱹᱲᱤ) ᱵᱚ ᱢᱮᱛᱟᱜ-ᱟ᱾ ᱡᱟᱦᱟᱱ ᱡᱟᱭᱜᱟ ᱨᱮ ᱜᱮ ᱠᱷᱟᱥ ᱚᱠᱛᱚ ᱨᱮ ᱫᱟᱜ ᱮ ᱡᱟᱹᱲᱤ ᱟᱠᱟᱫ ᱫᱟᱜ ᱨᱮᱱᱟᱜ ᱠᱟᱹᱴᱤᱡ-ᱠᱟᱹᱴᱤᱡ ᱠᱟᱬ ᱢᱚᱛᱨᱚ ᱦᱤᱢᱠᱟᱬ ᱠᱷᱚᱱ ᱧᱟᱢᱚᱜ ᱫᱟᱜ ᱨᱮᱱᱟᱜ ᱟᱸᱥ ᱫᱚ ᱚᱸᱰᱮ ᱨᱮᱱᱟᱜ ᱡᱟᱹᱯᱩᱫ ᱨᱮᱱᱟᱜ ᱱᱟᱯᱤ ᱵᱚ ᱢᱮᱛᱟᱜ-ᱟ᱾  
[[ᱨᱮᱫ:MeanMonthlyP.gif|center|thumb|550x550px|ᱫᱩᱱᱤᱭᱟᱹ ᱨᱮᱱᱟᱜ ᱡᱩᱫᱟᱹ-ᱡᱩᱫᱟᱹ ᱦᱟᱹᱴᱤᱧ ᱨᱮ ᱢᱟᱥᱣᱟᱨ ᱚᱥᱟᱛ ᱫᱟᱜ ᱨᱮᱱᱟᱜ ᱟᱸᱥ]]
ᱥᱤᱛᱩᱝ ᱠᱷᱟᱹᱛᱤᱨ ᱛᱮ ᱨᱟᱠᱟᱵᱚᱜ ᱫᱟᱵᱷᱟᱯ ᱪᱮᱛᱟᱱ ᱛᱮ ᱨᱟᱠᱟᱵᱚᱜ ᱥᱮᱨᱢᱟ ᱨᱮ ᱪᱟᱞᱟᱣ ᱠᱟᱛᱮᱜ ᱪᱷᱟᱹᱨᱭᱟᱹᱣᱜ ᱠᱟᱱᱟ ᱟᱨ ᱨᱮᱭᱟᱲᱚᱜ ᱠᱟᱱᱟ᱾ ᱚᱱᱟᱛᱮ ᱡᱮᱞᱮᱠᱟ ᱡᱮᱞᱮᱠᱟ ᱦᱚᱭ ᱪᱮᱛᱟᱱᱛᱮ ᱨᱟᱠᱟᱵᱚᱜ-ᱟ, ᱩᱱᱨᱮ ᱫᱟᱜᱵᱷᱟᱯ ᱫᱷᱟᱨᱟᱱ ᱨᱮᱱᱟᱜ ᱫᱟᱲᱮ ᱠᱚᱢ ᱤᱫᱤᱜ ᱠᱟᱱᱟ᱾ ᱱᱚᱸᱰᱮ ᱦᱟᱹᱵᱤᱡ ᱵᱟᱬᱛᱤ ᱪᱮᱛᱟᱱᱛᱮ ᱨᱟᱠᱟᱵᱚᱜ-ᱟ ᱠᱷᱟᱱ ᱦᱚᱭ ᱨᱮᱱᱟᱜ ᱞᱚᱞᱚ ᱚᱱᱟ ᱟᱸᱥ ᱦᱟᱹᱵᱤᱡ ᱥᱮᱴᱮᱨ ᱫᱟᱲᱮᱭᱟᱜ-ᱟ,ᱡᱟᱦᱟᱸ ᱦᱚᱭ ᱫᱟᱜᱵᱷᱟᱯ ᱮ ᱫᱷᱟᱨᱟᱱ ᱫᱟᱲᱮᱭᱟᱜ ᱼᱟ᱾ ᱱᱚᱶᱟ ᱠᱷᱚᱱ ᱦᱚᱸ ᱠᱚᱢ ᱫᱷᱤᱯᱟᱣ ᱨᱮ ᱦᱩᱭ ᱞᱮᱱ ᱠᱷᱟᱱ, ᱫᱟᱜᱵᱷᱟᱯ ᱫᱟᱜ ᱠᱟᱹᱴᱤᱡ- ᱠᱟᱹᱴᱤᱡ ᱦᱟᱹᱴᱤᱧ ᱨᱮ  ᱵᱚᱫᱚᱞᱚᱜ ᱠᱟᱱᱟ᱾ ᱱᱚᱶᱟ ᱠᱷᱚᱱ ᱜᱮ ᱨᱤᱢᱤᱞ ᱫᱚ ᱵᱟᱱᱟᱜ ᱠᱟᱱᱟ᱾ ᱟᱨᱦᱚᱸ ᱨᱤᱢᱤᱞ ᱫᱟᱜ ᱠᱷᱟᱹᱛᱤᱨ ᱛᱮ ᱫᱷᱚᱨᱚᱛᱟᱞ ᱨᱮ ᱡᱟᱹᱲᱤ ᱮᱫ-ᱟ᱾  ᱴᱤᱯᱤᱜ ᱫᱟᱜ ᱵᱟᱱᱟᱣ ᱛᱟᱭᱚᱢ ᱦᱚᱸ ᱡᱩᱫᱤ ᱦᱚᱭ ᱨᱮᱱᱟᱜ ᱫᱷᱤᱯᱟᱣ ᱠᱚᱢ ᱤᱫᱤᱜ-ᱤᱫᱤᱜ ᱛᱮ ᱦᱤᱢᱟᱸᱠ ᱠᱷᱚᱱ ᱦᱚᱸ ᱠᱚᱢ ᱦᱩᱭ ᱫᱟᱲᱮᱭᱟᱜ-ᱟ, ᱡᱟᱦᱟᱸ ᱫᱚ ᱦᱤᱢᱡᱟᱹᱲᱤ ᱫᱟᱜ,  ᱡᱟᱹᱯᱩᱫ ᱞᱟᱹᱜᱤᱫ ᱵᱟᱨᱭᱟ ᱠᱟᱛᱷᱟ ᱦᱩᱫᱤᱥ ᱵᱚᱱ ᱫᱚᱦᱚᱭ ᱢᱟ᱾ 

* (᱑) ᱦᱚᱭ ᱨᱮ ᱥᱟᱨᱮᱡ ᱟᱸᱥ ᱨᱮ ᱫᱟᱜ ᱵᱷᱟᱯ ᱛᱟᱦᱮᱱᱟ ᱟᱨ
* (᱒) ᱵᱷᱟᱯ ᱛᱮ ᱯᱮᱨᱮᱡ ᱦᱚᱭ ᱨᱮᱱᱟᱜ ᱨᱮᱭᱟᱲ ᱡᱤᱱᱤᱥ ᱥᱩᱨ ᱨᱮ ᱦᱮᱡᱩᱜ ᱨᱮ ᱨᱮᱭᱟᱲᱚᱜ ᱼᱟ ᱟᱨ ᱚᱥᱟᱸᱠ ᱦᱟᱹᱵᱤᱡ ᱥᱮᱴᱮᱨᱚᱜᱟ᱾

== ᱡᱟᱹᱯᱩᱫ ᱨᱮᱱᱟᱜ ᱦᱟᱹᱴᱤᱧ ==
ᱡᱟᱹᱯᱩᱫ ᱯᱮ ᱞᱮᱠᱟᱱᱟᱜ :

=== ᱥᱟᱶᱦᱱᱤᱭ ᱡᱟᱹᱯᱩᱫ (Convectional rain) ===
[[ᱨᱮᱫ:Konvektionsregen.jpg|right|thumb|200x200px|ᱥᱟᱶᱦᱱᱤᱭ ᱡᱟᱹᱯᱩᱫ]]
ᱥᱟᱶᱦᱟᱱᱤᱭ ᱨᱮᱱᱟᱜ ᱫᱟᱜ ᱵᱟᱬᱛᱤ ᱛᱮ ᱵᱷᱩᱢᱟᱫᱷᱭᱚ ᱨᱮᱠᱷᱤᱭ ᱫᱤᱥᱚᱢ ᱨᱮ ᱫᱤᱱᱟᱢ ᱜᱮ ᱦᱩᱭᱩᱜ ᱠᱟᱱᱟ᱾ ᱵᱷᱩᱢᱟᱫᱷᱭᱚ ᱨᱮᱠᱷᱟ ᱨᱮ ᱵᱟᱬᱛᱤ ᱩᱫᱜᱟᱹᱨ ᱯᱟᱲᱟᱣ ᱛᱮ ᱥᱟᱢᱩᱫᱨᱚ ᱠᱷᱚᱱ ᱫᱟᱜᱵᱷᱟᱯ ᱨᱮ ᱢᱮᱥᱟ ᱠᱟᱛᱮᱜ, ᱩᱫᱜᱟᱹᱨ ᱟᱨ ᱥᱤᱛᱩᱝ ᱠᱷᱟᱹᱛᱤᱨ ᱛᱮ ᱞᱚᱞᱚ ᱦᱚᱭ ᱪᱮᱛᱟᱱᱛᱮ ᱨᱟᱠᱟᱵᱚᱜ ᱠᱟᱱᱟ ᱟᱨ ᱟᱡᱟᱜ ᱡᱟᱭᱜᱟ ᱵᱟᱱᱟᱣ ᱞᱟᱹᱜᱤᱫ ᱟᱨᱚ ᱦᱚᱭ ᱦᱤᱡᱩᱜ ᱛᱮᱜᱮ ᱛᱟᱦᱮᱱᱟ᱾ ᱦᱚᱭ ᱪᱮᱛᱟᱱ ᱪᱟᱞᱟᱣ ᱠᱟᱛᱮᱜ ᱨᱮᱭᱟᱲᱚᱜ ᱠᱟᱱᱟ ᱟᱨ ᱪᱷᱟᱹᱨᱭᱟᱹᱣᱜ ᱠᱟᱱᱟ᱾ ᱵᱷᱟᱯ ᱨᱮᱱᱟᱜ ᱢᱚᱛᱨᱚ ᱵᱟᱬᱛᱤ ᱞᱮᱱᱠᱷᱟᱱ ᱚᱥᱟᱸᱠ ᱦᱟᱹᱵᱤᱡ ᱥᱮᱴᱮᱨᱚᱜ ᱞᱟᱹᱜᱤᱫ ᱛᱟᱯ ᱫᱚ ᱠᱚᱢ ᱜᱮ ᱧᱩᱨᱩᱜ-ᱟ᱾ ᱚᱱᱟᱛᱮ ᱵᱷᱟᱯ ᱩᱥᱟᱹᱨᱟ ᱜᱮ ᱫᱟᱜ ᱨᱮᱱᱟᱜ ᱨᱩᱯ ᱮ ᱦᱟᱛᱟᱣᱟ ᱟᱨ ᱫᱤᱱᱟᱢ ᱜᱮ ᱵᱟᱨ ᱴᱟᱲᱟᱝ ᱚᱠᱛᱚ ᱛᱟᱭᱚᱢ ᱟᱹᱰᱤ ᱟᱸᱴ ᱮ ᱡᱟᱹᱯᱩᱫᱟ᱾ᱱᱚᱶᱟ ᱡᱟᱹᱯᱩᱫ ᱫᱚ ᱥᱟᱶᱦᱟᱱᱤᱭ ᱡᱟᱹᱯᱩᱫ ᱠᱚ ᱢᱮᱛᱟᱜ-ᱟ᱾

=== ᱯᱟᱨᱣᱟᱛᱠᱨᱤᱛ ᱡᱟᱹᱯᱩᱫ (Orographical rain) ===
[[ᱨᱮᱫ:Steigungsregen.jpg|right|thumb|200x200px|ᱵᱩᱨᱩ ᱡᱟᱹᱯᱩᱫ]]
ᱵᱷᱟᱯ ᱛᱮ ᱯᱮᱨᱮᱡ ᱦᱚᱭ ᱨᱮᱱᱟᱜ ᱰᱟᱦᱟᱨ ᱨᱮ  ᱵᱩᱨᱩ ᱰᱩᱸᱜᱨᱤ    ᱨᱮᱱᱟᱜ ᱟᱣᱨᱚᱫᱷ ᱥᱮᱴᱮᱨᱚᱜ ᱨᱮ ᱱᱚᱶᱟ ᱦᱚᱭ ᱠᱚ ᱪᱮᱛᱟᱱᱛᱮ ᱨᱟᱠᱟᱵᱚᱜ ᱠᱟᱱᱟ᱾ ᱡᱟᱦᱟᱸ ᱫᱚ ᱰᱩᱸᱜᱨᱤ ᱠᱷᱚᱱ ᱪᱮᱛᱟᱱᱛᱮ ᱥᱮᱞᱮᱫ ᱟᱠᱟᱱ ᱦᱤᱢ ᱨᱮᱱᱟᱜ ᱯᱨᱚᱵᱷᱟᱣ ᱛᱮ ᱟᱨ ᱦᱚᱭ ᱪᱷᱟᱹᱨᱭᱟᱹᱣᱜ ᱠᱟᱛᱮ ᱨᱮᱭᱟᱲ ᱠᱷᱟᱹᱛᱤᱨ ᱛᱮ ᱦᱚᱭ ᱨᱮᱱᱟᱜ ᱵᱷᱟᱯ ᱠᱟᱹᱴᱤᱡ-ᱠᱟᱹᱴᱤᱡ ᱫᱟᱜ ᱨᱩᱯ ᱛᱮ ᱫᱷᱟᱨᱟᱛᱟᱞ ᱨᱮ ᱫᱟᱜ ᱯᱟᱲᱟᱣᱜ ᱠᱟᱱᱟ᱾ ᱱᱚᱶᱟ ᱦᱚᱭ ᱵᱩᱨᱩ ᱠᱷᱚᱱ ᱪᱮᱛᱟᱱ ᱫᱚᱥᱟᱨ ᱟᱨ ᱴᱟᱸᱰᱤ ᱨᱮ ᱟᱬᱜᱚ ᱥᱟᱶᱛᱮ ᱞᱚᱞᱚ ᱜᱚᱫᱚᱜ ᱠᱟᱱᱟ ᱟᱨ ᱟᱨ ᱟᱲᱮ-ᱯᱟᱥᱮᱡ ᱠᱚ ᱣᱟᱛᱟᱣᱟᱨᱟᱱ ᱠᱚᱭ ᱞᱚᱞᱚ ᱮᱫ-ᱟ᱾ ᱫᱩᱱᱤᱭᱟᱹ ᱨᱮ ᱱᱚᱸᱠᱟ ᱜᱮ ᱟᱭᱢᱟ ᱡᱟᱭᱜᱟ ᱨᱮ ᱱᱚᱸᱠᱟ ᱜᱮ ᱡᱟᱹᱯᱩᱫ ᱮᱫ-ᱟᱭ ᱢᱟᱱᱥᱩᱱᱤ ᱫᱤᱥᱚᱢ  ([[ᱥᱤᱧᱚᱛ]])  ᱨᱮ ᱦᱚᱸ ᱱᱚᱸᱠᱟ ᱜᱮ ᱡᱟᱹᱯᱩᱫ ᱮᱫ-ᱟᱭ᱾ ᱱᱚᱶᱟ ᱡᱟᱹᱯᱩᱫ ᱜᱮ ᱯᱟᱨᱣᱟᱛᱠᱨᱤᱛ ᱡᱟᱹᱯᱩᱫ ᱵᱚ ᱢᱮᱛᱟᱜ-ᱟ᱾

=== ᱪᱟᱠᱨᱟᱣᱟᱛᱤᱭ (Cyclonic rain) ===
[[ᱨᱮᱫ:Frontregen.jpg|right|thumb|200x200px|ᱪᱟᱠᱟᱨᱣᱟᱛᱤ ᱡᱟᱹᱯᱩᱫ]]
ᱱᱚᱸᱠᱟᱱ ᱡᱟᱹᱯᱩᱫ ᱞᱚᱞᱚ ᱟᱨ ᱨᱮᱭᱟᱲ ᱫᱟᱜ ᱨᱟᱹᱥ ᱛᱚᱯᱚᱞ ᱛᱮ ᱦᱩᱭᱩᱜ ᱠᱟᱱᱟ᱾ ᱪᱮᱫᱟᱜ ᱥᱮ ᱱᱟᱥᱮ ᱞᱚᱞᱚ ᱦᱚᱭ ᱪᱮᱛᱟᱱᱛᱮ ᱨᱟᱠᱟᱵᱚᱜ-ᱟ ᱟᱨ ᱦᱟᱢᱟᱞ ᱨᱮᱭᱟᱲ ᱦᱚᱭ ᱞᱟᱛᱟᱨ ᱛᱮ ᱟᱬᱜᱚᱱᱟ᱾ ᱚᱱᱟᱛᱮ ᱪᱮᱛᱟᱱᱛᱮ ᱨᱟᱠᱟᱵᱚᱜ-ᱟ ᱟᱱ ᱦᱚᱭ ᱨᱮᱭᱟᱲ ᱠᱟᱛᱮᱜ ᱡᱟᱹᱯᱩᱫ ᱛᱮᱜᱮ ᱛᱟᱦᱮᱱᱟ᱾ ᱱᱚᱸᱠᱟ ᱜᱮ ᱡᱟᱹᱯᱩᱫ ᱥᱷᱤᱛᱚᱥᱬ ᱠᱟᱴᱤᱵᱟᱸᱫᱷ ᱨᱮ ᱦᱩᱭᱩᱜ ᱛᱮᱜᱮ ᱛᱟᱦᱮᱱᱟ।

== ᱫᱟᱜ ᱡᱟᱹᱲᱤ ᱱᱟᱯᱤ ==
[[ᱨᱮᱫ:250mm_Rain_Gauge.jpg|right|thumb|319x319px|ᱢᱟᱱᱚᱠ ᱡᱟᱹᱯᱩᱫ ᱱᱟᱯᱤ]]
ᱚᱠᱟ ᱡᱟᱭᱜᱟ ᱨᱮ ᱛᱤᱱᱟᱹᱜ ᱨ ᱫᱟᱜ ᱠᱮᱫᱟ, ᱱᱚᱶᱟ ᱱᱟᱯᱤ ᱞᱟᱹᱜᱤᱫ ᱢᱤᱫ ᱢᱚᱥᱤᱱ ᱠᱟᱹᱢᱤᱨᱮ ᱞᱟᱜᱟᱜ ᱠᱟᱱᱟ, ᱡᱟᱦᱟᱸ '''ᱫᱟᱜᱱᱟᱯᱤ'''(Rain gauge) ᱵᱚ ᱢᱮᱱᱟ᱾ ᱱᱚᱶᱟ ᱫᱚ ᱠᱷᱟᱥ ᱚᱠᱛᱚ ᱨᱮ ᱠᱷᱟᱥ ᱡᱟᱭᱜᱟ ᱨᱮ ᱫᱟᱜ  ᱨᱮ ᱫᱟᱜ ᱮ ᱡᱟᱹᱲᱤ   ᱨᱮᱱᱟᱜ ᱢᱟᱛᱨᱚ ᱠᱚ ᱱᱟᱯᱤ ᱮᱫ-ᱟ᱾

ᱡᱟᱹᱯᱩᱫ ᱟᱭᱢᱟ ᱞᱮᱠᱟᱛᱮ ᱦᱭᱩᱭᱜ ᱠᱟᱱᱟ᱾ ᱫᱟᱜ ᱫᱚ ᱵᱟᱬᱛᱤ ᱛᱮ ᱤᱸᱪ ᱥᱮ ᱟᱨᱸᱴᱤᱢᱤᱴᱚᱨ ᱨᱮ ᱠᱚ ᱱᱟᱯᱤ ᱮᱫ-ᱟᱺ ᱫᱟᱜ ᱱᱟᱯᱤ ᱢᱤᱫ ᱠᱷᱚᱠᱷᱞᱟ ᱵᱮᱞᱟᱱ ᱞᱮᱠᱟ ᱛᱟᱦᱮᱱ ᱠᱟᱱᱟ ᱡᱟᱦᱟᱸ ᱫᱚ ᱚᱱᱟ ᱵᱷᱤᱛᱨᱤᱨᱮ ᱢᱤᱫ ᱵᱚᱛᱚᱞ ᱫᱚᱦᱚ ᱛᱟᱦᱮᱱ ᱠᱟᱱᱟ ᱟᱨ ᱚᱱᱟ ᱪᱮᱛᱟᱱ ᱨᱮ ᱢᱤᱫ ᱠᱤᱯ  ᱞᱟᱜᱟᱣ ᱛᱟᱦᱮᱱ ᱠᱟᱱᱟ᱾ ᱡᱟᱹᱲᱤ ᱫᱟᱜ ᱠᱤᱯ ᱛᱮ ᱵᱚᱛᱚᱞ ᱨᱮ ᱯᱮᱨᱮᱡ ᱦᱩᱭᱩᱜ ᱠᱟᱱᱟ ᱟᱨ ᱛᱟᱭᱚᱢ ᱛᱮ ᱫᱟᱜ ᱫᱚ ᱢᱟᱯᱟᱠ ᱛᱮ ᱱᱟᱯᱤ ᱦᱩᱭᱩᱜ ᱠᱟᱱᱟ᱾ ᱱᱚᱶᱟ ᱢᱚᱥᱤᱱ ᱫᱚ ᱵᱟᱦᱨᱮ ᱡᱟᱜᱟ ᱨᱮ ᱠᱚ ᱫᱚᱦᱚᱭᱟ, ᱪᱮᱫᱟᱜ ᱥᱮ ᱡᱟᱹᱯᱩᱫ ᱫᱟᱜ ᱨᱮᱱᱟᱜ ᱠᱤᱯ ᱨᱮ ᱧᱩᱨᱩᱜ ᱨᱮ ᱪᱮᱫ ᱞᱮᱠᱟᱛᱮ ᱦᱚᱸ ᱵᱟᱝ ᱛᱤᱸᱜᱩᱱᱟ᱾

== ᱱᱚᱸᱰᱮ ᱦᱚᱸ ᱧᱮᱞᱢᱮ ==

* ᱫᱟᱜᱪᱟᱠᱨᱚ
* [[ᱡᱟᱹᱯᱩᱫ ᱨᱤᱛᱩ|ᱡᱟᱹᱯᱩᱫ ᱫᱤᱱ]]
* ᱵᱩᱨᱩ ᱫᱟᱜ
* ᱢᱟᱱᱥᱩᱱ
* 
* ᱤᱸᱫᱨᱚ ᱥᱟᱨ

== ᱥᱚᱸᱫᱚᱨᱵᱷ ==

== ᱵᱟᱦᱨᱮ ᱡᱚᱱᱚᱲ ==

* [http://news.bbc.co.uk/2/hi/sci/tech/146120.stm बीबीसी 'सप्ताहांत बारिश प्रभाव' पर लेख]
* [http://news.bbc.co.uk/2/hi/asia-pacific/3893671.stm बीबीसी 'बारिश कैसे होती ' पर लेख]
