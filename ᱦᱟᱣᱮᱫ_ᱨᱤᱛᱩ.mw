'''ᱦᱟᱣᱮᱫ ᱨᱤᱛᱩ''' ᱫᱚ ᱥᱚᱦᱨᱟᱭ ᱟᱨ ᱟᱜᱷᱟᱬ ᱵᱚᱸᱜᱟ ᱢᱮᱥᱟ ᱠᱟᱛᱮᱫ ᱵᱚᱱ ᱢᱮᱛᱟᱜᱼᱟ ᱾ ᱱᱚᱶᱟ ᱨᱤᱛᱩ ᱫᱚ ᱦᱮᱢᱟᱞ ᱨᱤᱛᱩ ᱪᱟᱵᱟᱜ ᱪᱟᱵᱟᱜ ᱛᱮᱜᱮ ᱵᱚᱞᱚ ᱦᱤᱡᱩᱜᱼᱟ ᱾ ᱦᱟᱣᱮᱫ ᱨᱤᱛᱩ ᱨᱮ ᱫᱚ ᱨᱮᱭᱟᱲ ᱮᱛᱮᱦᱚᱵᱚᱜᱼᱟ ᱾ ᱱᱚᱣᱟ [[ᱨᱤᱛᱩ]] ᱨᱮᱫᱚ ᱨᱮᱭᱟᱲ ᱦᱚᱭ ᱦᱤᱡᱩᱜᱼᱟ ᱾ ᱢᱤᱢᱤᱫ ᱫᱷᱟᱣ ᱫᱚ ᱟᱹᱰᱤ ᱱᱟᱯᱟᱭ ᱵᱩᱡᱷᱟᱹᱣᱜᱼᱟ ᱟᱨ ᱢᱤᱢᱤᱫ ᱫᱷᱟᱣ ᱫᱚ ᱨᱟᱵᱟᱝᱟ ᱾ ᱦᱟᱣᱮᱫ ᱨᱤᱛᱩ ᱨᱮᱫᱚ ᱧᱤᱫᱟᱹ ᱟᱹᱰᱤ ᱡᱩᱨ ᱥᱤᱥᱤᱨ ᱧᱩᱨᱩᱜᱼᱟ ᱟᱨ ᱢᱤᱢᱤᱫ ᱫᱤᱱ ᱫᱚ ᱥᱮᱛᱟᱜ ᱦᱟᱹᱵᱤᱡ ᱠᱩᱲᱦᱟᱹ ᱫᱷᱩᱸᱫᱽ ᱜᱮ ᱛᱟᱦᱮᱸᱱᱟ ᱾ ᱥᱩᱯᱩᱨ ᱥᱩᱯᱩᱨ ᱛᱟᱦᱮᱸᱱ ᱨᱮᱦᱚᱸ ᱵᱟᱢ ᱧᱮᱯᱮᱞᱟ ᱾

==ᱫᱤᱥᱚᱢ ᱧᱮᱞᱚᱜ==
ᱵᱮᱲᱟ ᱨᱟᱠᱟᱵ ᱚᱠᱛᱚ ᱚᱱᱟ ᱥᱤᱥᱤᱨ ᱨᱮ ᱪᱟᱸᱫᱚ ᱛᱟᱨᱟᱥ ᱟᱹᱰᱤ ᱱᱟᱯᱟᱭ ᱧᱮᱞᱚᱜᱼᱟ ᱾ ᱪᱟᱸᱫᱚ ᱦᱚᱸ ᱟᱹᱰᱤ ᱱᱤᱨᱲᱟᱹ ᱟᱨᱟᱜ ᱜᱮ ᱧᱮᱞᱚᱜᱼᱟᱭ ᱾ ᱤᱱᱟᱹ ᱚᱠᱪᱚ ᱫᱷᱟᱹᱨᱛᱤ ᱨᱮᱱᱟᱜ ᱪᱤᱛᱟᱹᱨ ᱟᱹᱰᱤ ᱱᱟᱯᱟᱭ ᱧᱮᱞᱚᱜᱼᱟ ᱾ ᱠᱟᱹᱡ ᱠᱟᱹᱡ ᱛᱮ ᱪᱟᱸᱫᱚᱭ ᱥᱟᱥᱟᱝ ᱤᱫᱤᱜᱼᱟ ᱟᱨ ᱠᱩᱲᱦᱟᱹ ᱥᱤᱥᱤᱨ ᱦᱚᱸ ᱥᱟᱦᱟ ᱤᱫᱤᱜᱼᱟ ᱾ ᱢᱮᱱᱠᱷᱟᱱ ᱚᱱᱟ ᱚᱠᱛᱚ ᱫᱚ ᱠᱮᱴᱮᱡ ᱥᱤᱛᱩᱝ ᱵᱟᱭ ᱵᱩᱡᱷᱟᱹᱣᱜᱼᱟ ᱾ ᱦᱟᱣᱮᱫ ᱨᱤᱛᱩ ᱠᱮ ᱟᱹᱰᱤ ᱱᱟᱶᱟ ᱱᱟᱶᱟ ᱛᱟᱥᱟᱫ ᱠᱚ ᱟᱨ ᱟᱹᱰᱤ ᱞᱮᱠᱟᱱ ᱩᱛᱩ ᱞᱮᱠᱟᱱ ᱠᱤᱨᱥᱤ ᱠᱚ ᱦᱩᱭᱩᱜᱼᱟ ᱾ ᱱᱤᱭᱟᱹ ᱚᱠᱛᱚ ᱨᱮ ᱜᱮ ᱯᱟᱲ ᱠᱚᱨᱮ ᱨᱚᱦᱚᱭ ᱠᱚᱠᱚ ᱮᱛᱚᱦᱚᱵᱟ ᱟᱨ ᱱᱚᱛᱮ ᱦᱳᱲᱳ ᱤᱨᱩᱜ ᱦᱚᱸ ᱮᱛᱚᱦᱚᱵᱚᱜᱼᱟ ᱾

==ᱯᱟᱨᱟᱵᱽ ᱯᱩᱱᱟᱹᱭ==
ᱦᱟᱣᱮᱫ ᱨᱤᱛᱩ ᱨᱮᱜᱮ ᱥᱟᱱᱛᱟᱲ ᱠᱚᱣᱟᱜ ᱥᱚᱦᱨᱟᱭ ᱯᱟᱨᱟᱵᱽ ᱫᱚ ᱦᱩᱭᱩᱜᱼᱟ, ᱡᱟᱦᱟᱸ ᱫᱚ ᱥᱟᱱᱛᱟᱲ ᱥᱟᱶᱛᱟ ᱨᱮᱱᱟᱜ ᱢᱤᱫ ᱢᱟᱨᱟᱝ ᱯᱟᱨᱟᱵᱽ ᱠᱟᱱᱟ ᱾ ᱰᱟᱺᱜᱽᱨᱤ ᱠᱟᱰᱟ ᱠᱚ ᱡᱚᱛᱚᱱ ᱠᱚᱣᱟ ᱥᱟᱶᱛᱮ ᱩᱱᱠᱩ ᱥᱟᱞᱟᱜ ᱠᱚ ᱮᱱᱮᱡ ᱥᱮᱨᱮᱧᱟ ᱾ ᱱᱟᱣᱟ ᱦᱳᱲᱳ ᱧᱟᱢ ᱠᱟᱛᱮ ᱡᱚᱛᱚ ᱦᱚᱲ ᱨᱟᱹᱥᱠᱟᱹ ᱜᱮᱠᱚ ᱟᱹᱭᱠᱟᱹᱣᱟ

==ᱵᱟᱹᱲᱛᱤ==
ᱦᱟᱣᱮᱫ ᱨᱤᱛᱩ ᱫᱚ ᱟᱹᱰᱤ ᱨᱟᱹᱥᱠᱟᱹ ᱦᱟᱱ ᱨᱤᱛᱩ ᱠᱟᱱᱟ ᱾ ᱱᱚᱣᱟ ᱨᱤᱛᱩ ᱨᱮ ᱫᱷᱟᱹᱨᱛᱤ ᱦᱚᱸ ᱟᱹᱰᱤ ᱱᱟᱯᱟᱭ ᱧᱮᱞᱚᱜᱼᱟ  ᱟᱨ ᱪᱟᱹᱥᱤ ᱠᱚᱣᱟᱜ ᱨᱟᱹᱥᱠᱟᱹ ᱫᱤᱱ ᱦᱩᱭ ᱠᱚᱜᱼᱟ ᱪᱮᱫᱟᱜ ᱥᱮ ᱥᱮᱨᱢᱟ ᱯᱩᱨᱟᱹᱣ ᱨᱮᱱᱟᱜ ᱠᱷᱟᱴᱟᱣ ᱠᱩᱲᱟᱹᱭ ᱠᱚ ᱧᱟᱢ ᱠᱟᱜᱼᱟ ᱾

[[Category:!Main category]]
[[Category:Season]]
