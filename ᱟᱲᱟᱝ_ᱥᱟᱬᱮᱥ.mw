ᱟᱲᱟᱝ ᱥᱟᱬᱮᱥ ᱫᱚ [[ᱯᱟᱹᱨᱥᱤ ᱥᱟᱬᱮᱥ]] ᱨᱮᱭᱟᱜ ᱢᱤᱫ ᱦᱟᱹᱴᱤᱧ ᱵᱟᱝᱢᱟ ᱪᱟᱸᱜᱟ ᱠᱟᱱᱟ,ᱱᱚᱶᱟ ᱦᱟᱹᱴᱤᱧ ᱨᱮ ᱫᱚ ᱢᱟᱹᱱᱢᱤ ᱠᱚᱣᱟᱜ ᱢᱚᱪᱟ ᱠᱷᱚᱱ ᱚᱰᱚᱠᱚᱜ ᱠᱟᱱ ᱨᱟᱹᱲ, ᱟᱲᱟᱝ ᱟᱨ ᱨᱚᱲ ᱠᱚ ᱨᱮᱭᱟᱜ ᱜᱟᱹᱦᱤᱸᱨ ᱥᱟᱬᱮᱥᱤᱭᱟᱹ ᱦᱚᱨᱟᱛᱮ ᱨᱮᱭᱟᱜ ᱦᱟᱹᱴᱤᱧ ᱠᱟᱱᱟ ᱾ ᱟᱲᱟᱝ ᱜᱮ ᱯᱟᱹᱨᱥᱤ ᱨᱚᱲ ᱠᱚ ᱨᱮᱭᱟᱜ ᱮᱛᱚᱦᱚᱵ ᱠᱟᱱᱟ,ᱟᱲᱟᱝ ᱵᱷᱮᱜᱮᱫ ᱡᱟᱦᱟᱸᱱ ᱨᱚᱲ ᱠᱚ ᱨᱮᱭᱟᱜ ᱠᱩᱠᱢᱩ ᱵᱟᱹᱱᱩᱜ-ᱟ ᱾ ᱨᱚᱲ ᱯᱟᱹᱨᱥᱤ ᱫᱚ ᱢᱚᱪᱟ ᱠᱷᱚᱱ ᱚᱰᱚᱠᱚᱜ ᱠᱟᱱ ᱟᱲᱟᱝ ᱜᱮ ᱠᱟᱱᱟ ᱾ ᱮᱴᱟᱜ ᱡᱤᱵᱽ-ᱡᱤᱭᱟᱹᱞᱤ ᱠᱚᱣᱟᱜ ᱟᱲᱟᱝ ᱯᱟᱹᱨᱥᱤ ᱨᱮ ᱫᱚ ᱵᱟᱝ ᱞᱮᱠᱷᱟᱜ-ᱟ ᱾

== ᱯᱟᱹᱨᱥᱤ ᱥᱟᱬᱮᱥ ᱨᱮᱭᱟᱜ ᱨᱩᱯ ᱢᱚᱦᱚᱨ ==
ᱯᱟᱹᱨᱥᱤ ᱨᱮᱭᱟᱜ ᱡᱚᱛᱚᱠᱷᱚᱱ ᱦᱩᱰᱤᱧ ᱨᱩᱯ ᱫᱚ ᱨᱟᱹᱲ ᱠᱟᱱᱟ, ᱡᱟᱦᱟᱸ ᱫᱚ ᱟᱲᱟᱝ ᱦᱚᱸ ᱠᱚ ᱢᱮᱛᱟᱜ ᱜᱮᱭᱟ ᱾ ᱨᱟᱹᱲ ᱵᱮᱜᱚᱨ ᱯᱟᱹᱨᱥᱤ ᱨᱮᱱᱟᱜ ᱠᱩᱠᱢᱩ ᱵᱟᱹᱱᱩᱜ-ᱟ ᱾ ᱯᱟᱹᱨᱥᱤ ᱥᱟᱬᱮᱥ ᱨᱮᱭᱟᱜ ᱜᱟᱹᱦᱤᱨ ᱯᱚᱯᱚᱲᱦᱚᱱ ᱞᱟᱹᱜᱤᱫ ᱢᱤᱫ ᱜᱚᱱᱚᱝ ᱟᱱ ᱦᱟᱹᱴᱤᱧ ᱨᱮᱭᱟᱜ ᱴᱷᱟᱶ ᱟᱢᱮᱴ ᱟᱠᱟᱫᱼᱟᱭ ᱾

ᱤᱝᱞᱤᱥ ᱛᱮ ᱱᱚᱶᱟ ᱦᱟᱹᱴᱤᱧ ᱫᱚ ᱯᱷᱳᱱᱮᱴᱤᱠᱥ (Phonetics) ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱯᱷᱳᱱᱮᱴᱤᱠᱥ ᱟᱹᱲᱟᱹ ᱫᱚ ᱜᱨᱤᱠ ᱟᱹᱲᱟᱹ ᱯᱷᱳᱱ (Phone) ᱠᱷᱚᱱ ᱦᱮᱡ ᱟᱠᱟᱱᱟ ᱾

ᱱᱚᱶᱟ ᱠᱚᱨᱟᱣ ᱨᱮ ᱯᱮᱭᱟ ᱦᱟ.ᱴᱤᱧ ᱢᱮᱱᱟᱜᱼᱟ ᱾ ᱚᱱᱟ ᱠᱚ ᱫᱚ ᱡᱮᱢᱚᱱ ᱺ- ᱵᱮᱱᱟᱣ (Production), ᱢᱟᱫᱷᱭᱚᱢ(Medium) ᱟᱨ ᱟᱯᱱᱟᱨ (Reception) ᱾ ᱱᱚᱝᱠᱟᱛᱮ ᱵᱟᱰᱟᱭᱚᱜ ᱠᱟᱱᱟ,ᱯᱷᱳᱱᱮᱴᱤᱠᱥ ᱫᱚ ᱠᱟᱛᱷᱟ ᱟᱲᱟᱝ ᱠᱚ ᱨᱮᱭᱟᱜ ᱯᱚᱯᱚᱲᱦᱚᱱ ᱜᱮ ᱠᱟᱱᱟ ᱾

ᱢᱟᱹᱱᱢᱤ ᱢᱚᱪᱟ ᱠᱷᱚᱱ ᱞᱮᱠᱟᱱ ᱞᱮᱠᱟᱱ ᱨᱟᱹᱲ/ᱟᱲᱟᱝ ᱠᱚ  ᱚᱰᱚᱠᱚᱜ ᱠᱟᱱᱟ,ᱚᱱᱟᱛᱮ ᱢᱚᱪᱟ ᱫᱚ ᱨᱟᱹᱲ ᱵᱮᱱᱟᱣ  ᱡᱚᱱᱛᱨᱚ ᱠᱚ  ᱢᱮᱛᱟᱜ ᱠᱟᱱᱟ ᱾ ᱡᱟᱦᱟᱸᱭ ᱱᱚᱶᱟ ᱨᱟᱹᱲ ᱠᱚᱭ ᱟᱸᱡᱚᱢᱟ ᱵᱟᱝᱢᱟ ᱩᱱᱤᱭᱟᱜ ᱞᱩᱛᱩᱨ ᱨᱮ ᱛᱟᱠᱮᱨ/ᱛᱟᱨᱥᱮ ᱟᱭᱟ, ᱚᱱᱟ ᱫᱚ ᱡᱚᱱᱛᱨᱚ ᱥᱮ ᱞᱩᱛᱩᱨ ᱫᱚ ᱟᱯᱱᱟᱨ(Reception) ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱠᱤᱱ ᱠᱚᱨᱟᱣ ᱨᱮ ᱡᱟᱦᱟᱸ ᱦᱚᱭ (Air) ᱨᱮᱭᱟᱜ ᱟᱹᱰᱤᱜᱮ ᱞᱟᱹᱠᱛᱤ ᱢᱮᱱᱟᱜ-ᱟ,ᱚᱱᱟᱛᱮ ᱦᱚᱭ ᱫᱚ ᱢᱟᱫᱷᱭᱚᱢ ᱠᱚ ᱢᱮᱛᱟᱜ ᱠᱟᱱᱟ ᱾
ᱯᱷᱳᱱᱮᱴᱤᱠᱥ ᱫᱚ ᱟᱲᱟᱝ ᱡᱚᱱᱛᱨᱚ ᱟᱨ ᱦᱚᱲᱢᱚ ᱜᱩᱱ ᱠᱚ ᱥᱟᱶ ᱟᱹᱰᱤ ᱜᱮ ᱡᱚᱯᱚᱲᱟᱣ ᱛᱟᱦᱮᱸᱱ ᱠᱟᱱᱟ ᱾ ᱱᱚᱶᱟ ᱫᱚ ᱯᱮᱭᱟ ᱵᱷᱮᱜᱟᱨ ᱵᱷᱮᱜᱟᱨ ᱚᱵᱚᱥᱛᱷᱟ ᱨᱮ ᱠᱚᱨᱟᱣᱚᱜ ᱠᱟᱱᱟ ᱾

ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ 
᱑/ᱟᱲᱟᱝ ᱚᱵᱚᱠᱚᱜ ᱯᱷᱳᱱᱮᱴᱤᱠᱥ (Articulatory Phonetics )- ᱡᱟᱸᱦᱟ ᱫᱚ ᱟᱲᱟᱝ ᱚᱵᱚᱠᱚᱜ ᱥᱮ ᱡᱟᱱᱟᱢᱚᱜ ᱠᱟᱱ ᱢᱚᱪᱟ ᱨᱚᱲ ᱡᱚᱱᱛᱨᱚ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸᱱ ᱠᱟᱱᱟ ᱾ 
᱒/ ᱠᱟᱱᱴᱟ ᱦᱚᱭ ᱯᱷᱳᱱᱮᱴᱤᱠᱥ (Acuostic Phonetics)--ᱡᱟᱦᱟᱸ ᱫᱚ ᱠᱟᱱᱴᱟ ᱦᱚᱭ ᱛᱮ ᱠᱟᱛᱷᱟ ᱟᱲᱟᱝ ᱨᱮᱭᱟᱜ ᱵᱚᱱᱚᱫᱚᱞ ᱢᱟᱫᱷᱭᱚᱢ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸᱱ ᱠᱟᱱᱟ ᱾ 
᱓/ ᱟᱸᱜᱡᱚᱢ ᱯᱷᱳᱱᱮᱴᱤᱠᱥ (Auditory Phonetics)-- ᱡᱟᱦᱟᱸ ᱫᱚ ᱠᱟᱛᱷᱟ ᱟᱲᱟᱝᱠᱚ ᱟᱯᱱᱟᱨ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸᱱ ᱠᱟᱱᱟ  ᱟᱨ ᱟᱸᱜᱡᱚᱢ ᱡᱚᱱᱛᱨᱚ ᱵᱟᱝᱢᱟ ᱞᱩᱛᱩᱨ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸᱱ ᱠᱟᱱᱟ ᱾
ᱱᱚᱶᱟ ᱨᱮ ᱫᱚ ᱟᱲᱟᱝ ᱞᱩᱛᱩᱨ ᱨᱮ ᱟᱫᱮᱨ ᱯᱟᱥᱱᱟᱣᱟ, ᱵᱷᱤᱛᱨᱤᱭ ᱵᱷᱮᱡᱟᱭᱟ (Implfies) ᱟᱨ ᱵᱷᱤᱛᱨᱤ ᱞᱩᱛᱩᱨ ᱨᱮ ᱛᱟᱠᱮᱨ ᱛᱟᱨᱥᱮᱭᱟ ᱾ ᱱᱚᱝᱠᱟᱛᱮ ᱞᱩᱛᱩᱨ ᱨᱤᱱ ᱥᱟᱱᱟᱢ ᱦᱤᱸᱥ ᱠᱚᱭ ᱡᱚᱴᱮᱫ ᱤᱫᱤ ᱠᱚᱣᱟ ᱾
