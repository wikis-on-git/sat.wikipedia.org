ᱥᱮᱢᱚᱞ ᱢᱤᱛᱨᱚ (ᱟᱥᱟᱢᱤᱥᱺ শ্যামল মিত্ৰ; ᱤᱝᱨᱟᱹᱡᱤ: Shyamal Mitra, ᱑᱔ ᱡᱟᱱᱩᱣᱟᱨᱤ ᱑᱙᱒᱙-᱑᱕ ᱱᱚᱵᱷᱮᱢᱵᱚᱨ ᱑᱙᱘᱗) ᱫᱚ ᱢᱤᱫᱴᱮᱱ ᱥᱤᱧᱚᱛ ᱫᱤᱥᱚᱢ ᱨᱮᱱ ᱜᱟᱹᱠᱷᱩᱲ ᱥᱮᱨᱮᱧ ᱵᱟᱰᱚᱦᱤ, ᱥᱮᱨᱮᱧ ᱰᱟᱭᱨᱮᱠᱴᱚᱨ ᱟᱨ ᱥᱤᱱᱮᱢᱟ ᱰᱟᱭᱨᱮᱠᱴᱚᱨᱮ ᱛᱟᱦᱮᱸᱠᱟᱱᱟ| ᱵᱟᱝᱜᱽᱞᱟ ᱥᱮᱨᱮᱧ ᱨᱮᱭᱟᱜ ᱥᱚᱱᱟᱞᱤ ᱱᱟᱝ ᱨᱮᱱ ᱱᱩᱭ ᱫᱚ᱐ ᱟᱹᱰᱤ ᱱᱟᱢ ᱰᱟᱠ ᱦᱚᱲᱮ ᱛᱟᱦᱮᱸᱠᱟᱱᱟ| ᱱᱩᱭᱟᱜ ᱥᱮᱨᱮᱧ ᱨᱮ ᱟᱹᱰᱤ ᱟᱹᱱᱟᱹᱭᱠᱟᱹᱣ ᱨᱮᱭᱟᱜ ᱜᱩᱱ ᱯᱷᱩᱴᱮᱞ ᱨᱟᱠᱟᱵᱚᱜ ᱠᱟᱱᱟ| ᱱᱩᱭ ᱫᱚ ᱜᱟᱹᱠᱷᱩᱲ ᱥᱮᱨᱮᱧ ᱵᱟᱰᱚᱦᱤ ᱞᱮᱠᱟ ᱛᱮ ᱢᱤᱫ ᱥᱟᱭ ᱟᱨ ᱥᱮᱨᱮᱧ ᱟᱨ ᱥᱤᱱᱮᱢᱟ ᱰᱟᱭᱨᱮᱠᱴᱚᱨ ᱞᱮᱠᱟ ᱛᱮ ᱢᱚᱬᱮ ᱥᱟᱭ ᱠᱷᱚᱱ ᱦᱚᱸ ᱵᱟᱹᱲᱛᱤ ᱥᱮᱨᱮᱧ ᱟᱨ ᱥᱤᱱᱮᱢᱟ ᱠᱚ ᱨᱮᱭᱮ ᱠᱟᱹᱢᱤ ᱟᱠᱟᱫᱟ| ᱩᱱᱤ ᱫᱚ ᱱᱟᱦᱟᱜ ᱵᱟᱝᱞᱟ ᱥᱮᱨᱮᱧ ᱵᱮᱜᱚᱨ ᱦᱚᱸ ᱟᱥᱟᱢᱤᱥ, ᱦᱤᱚᱱᱫᱤ, ᱩᱲᱤᱭᱟ ᱮᱢᱟᱱ ᱯᱟᱹᱨᱥᱤ ᱠᱚ ᱨᱮᱦᱚᱸᱭ ᱥᱮᱨᱮᱧ ᱟᱠᱟᱫᱟ|
==ᱮᱛᱚᱦᱚᱵ ᱡᱤᱭᱚᱱ==
ᱠᱚᱞᱠᱟᱛᱟ ᱥᱩᱨ ᱨᱮᱭᱟᱜ ᱱᱟᱹᱭᱦᱟᱴᱤ ᱨᱮ ᱥᱮᱢᱚᱞ ᱢᱤᱛᱨᱚᱣᱟᱜ ᱡᱟᱱᱟᱢ ᱫᱚ ᱦᱩᱭ ᱞᱮᱱᱟ| ᱥᱮᱭᱟᱞᱠᱷᱟᱞᱟ ᱥᱩᱨ ᱨᱮᱭᱟᱜ ᱯᱩᱛᱩᱞ ᱟᱹᱛᱩ ᱫᱚ ᱩᱱᱠᱩᱣᱟᱜ ᱵᱟᱯᱚᱛᱤ ᱟᱹᱛᱩ ᱛᱟᱦᱮᱸᱠᱟᱱᱟ| ᱚᱱᱰᱮ ᱟᱯᱟᱛ ᱥᱟᱫᱷᱚᱱ ᱠᱩᱢᱟᱨ ᱫᱚᱛᱛᱚ ᱫᱚ ᱢᱤᱫᱴᱮᱱ ᱜᱟᱹᱠᱷᱩᱲ ᱨᱟᱨᱟᱡᱤᱡ-ᱮ ᱛᱟᱦᱮᱸᱠᱟᱱᱟ| ᱩᱱᱤᱭᱟᱜ ᱠᱩᱠᱢᱩ ᱛᱟᱦᱮᱸᱠᱟᱱᱟ ᱦᱚᱯᱚᱱ ᱦᱚᱸ ᱡᱮᱢᱚᱱ ᱟᱡ ᱞᱮᱠᱟ ᱨᱟᱨᱟᱱᱤᱡ-ᱮ ᱦᱩᱭᱩᱜ|ᱢᱮᱱᱠᱷᱟᱱ ᱥᱮᱢᱚᱞᱟᱜ ᱫᱚ ᱥᱮᱨᱮᱧ ᱞᱟᱹᱜᱤᱫ ᱜᱮ ᱵᱟᱹᱲᱛᱤ ᱢᱚᱱ ᱫᱚ ᱛᱟᱦᱮᱸᱠᱟᱱ ᱛᱟᱭᱟ ᱟᱨ ᱮᱝᱜᱟᱛ ᱛᱮᱫ ᱥᱟᱶᱛᱮ ᱥᱩᱯᱩᱨ ᱥᱮᱨᱮᱧ ᱵᱟᱰᱚᱦᱤ ᱢᱨᱤᱱᱟᱞ ᱠᱟᱱᱛᱤ ᱜᱷᱚᱥ ᱛᱟᱹᱠᱤᱱ ᱴᱷᱮᱱ ᱠᱷᱚᱱᱮ ᱮᱞᱟᱝ ᱚᱨᱥᱚᱝ ᱞᱮᱱᱟ| ᱵᱷᱟᱨᱚᱛᱤᱭᱚ ᱜᱚᱱᱚᱱᱟᱴᱭᱚ ᱥᱚᱝᱜᱷᱚ ᱥᱟᱶ ᱡᱚᱲᱟᱣ ᱟᱭᱢᱟ ᱦᱚᱲ ᱜᱮ ᱥᱟᱫᱷᱚᱱ ᱵᱟᱵᱩᱣᱟᱜ ᱚᱲᱟᱜ ᱛᱮᱠᱚ ᱦᱤᱡᱩᱜ ᱠᱟᱱ ᱛᱦᱟᱮᱸᱠᱟᱱᱟ ᱟᱨ ᱚᱱᱠᱟ ᱛᱮᱜᱮ ᱢᱤᱫ ᱫᱤᱱ ᱥᱚᱞᱤᱞ ᱪᱚᱣᱫᱷᱚᱨᱤᱭ ᱥᱟᱶᱮ ᱧᱟᱯᱟᱢ ᱞᱮᱱᱟ| ᱜᱚᱱᱚ ᱱᱟᱴᱭᱚ ᱥᱚᱝᱜᱷᱚ ᱨᱮᱭᱟᱜ ᱨᱚᱰ ᱥᱚᱣ ᱨᱮ ᱩᱱᱤ ᱟᱨ ᱦᱩᱰᱤᱧ ᱢᱤᱥᱨᱟᱛ ᱛᱮᱫ ᱛᱟᱹᱠᱤᱱ  "ᱚ ᱟᱞᱚᱨ ᱯᱚᱫᱽ ᱡᱟᱛᱨᱤ" ᱥᱮᱨᱮᱧ ᱠᱤᱱ ᱥᱮᱨᱮᱧ ᱞᱮᱫᱟ|
==ᱠᱟᱹᱢᱤ ᱡᱤᱭᱚᱱ==
ᱢᱚᱬᱮ ᱟᱨ ᱛᱩᱨᱩᱭ ᱜᱮᱞᱟᱜ ᱥᱮᱨᱢᱟ ᱠᱚ ᱨᱮ ᱢᱤᱛᱨᱚ ᱫᱚ "ᱡᱚᱭ ᱢᱟ ᱠᱟᱞᱤ ᱵᱚᱨᱰᱤᱝ", ᱡᱚᱢᱟᱞᱚᱭ ᱡᱤᱵᱚᱱᱛᱮ ᱢᱟᱱᱩᱥ", "ᱵᱷᱨᱟᱱᱛᱤ ᱵᱤᱞᱟᱥ" ᱮᱢᱟᱱ ᱱᱟᱢᱰᱟᱠ ᱥᱮᱨᱮᱧ ᱠᱚᱭ ᱟᱹᱭᱩᱨ ᱞᱮᱫᱟ| ᱱᱤᱭᱟᱹ ᱚᱠᱛᱮ ᱨᱮ ᱩᱱᱤ ᱫᱚ ᱟᱭᱢᱟ ᱵᱟᱝᱞᱟ ᱥᱮᱨᱮᱧ ᱠᱚ ᱨᱮᱭᱮ ᱥᱮᱨᱮᱧ ᱞᱮᱫᱟ| ᱑᱙᱖᱓ ᱥᱮᱨᱢᱟ ᱨᱮ ᱩᱱᱤ ᱫᱚ ᱫᱮᱣᱟ-ᱱᱮᱣᱟ ᱥᱤᱱᱮᱢᱟᱭ ᱵᱮᱱᱟᱣ ᱞᱮᱫᱟ| ᱤᱱᱟᱹ ᱛᱟᱭᱚᱢ ᱨᱟᱡᱽᱠᱚᱱᱱᱟ, "ᱠᱷᱮᱭᱟ", ᱟᱨ "ᱟᱢᱤ ᱥᱮ ᱥᱮᱠᱷᱟ" ᱮᱢᱟᱱ ᱮᱢᱟᱱ ᱠᱚ|
==ᱜᱩᱨ==
᱑᱙᱘᱗ ᱥᱮᱨᱢᱟ ᱨᱮᱭᱟᱜ ᱑᱕ ᱱᱚᱵᱷᱮᱢᱵᱤᱚᱨ ᱦᱤᱞᱚᱜ ᱥᱮᱢᱚᱞ ᱢᱤᱛᱨᱚ ᱫᱚᱭ ᱜᱩᱨ ᱞᱮᱱᱟ| ᱜᱩᱨ ᱚᱠᱛᱮ ᱨᱮ ᱟᱡ ᱨᱮᱱ ᱮᱨᱟ ᱯᱨᱚᱛᱤᱢᱟ ᱢᱤᱴᱨᱳ, ᱦᱚᱯᱚᱱ ᱥᱚᱭᱣᱟᱞ ᱢᱤᱛᱨᱚ ᱟᱨ ᱥᱚᱭᱠᱚᱛ ᱢᱤᱛᱨᱚ, ᱦᱚᱯᱚᱱ ᱮᱨᱟ ᱢᱚᱱᱚᱵᱤᱠ ᱢᱤᱛᱨᱚ ᱛᱟᱠᱚᱭ ᱵᱟᱹᱜᱤ ᱚᱴᱚᱣᱟᱫ ᱠᱚᱣᱟ| ᱦᱚᱯᱚᱱ ᱥᱚᱭᱠᱚᱛ ᱫᱚ ᱟᱯᱟᱛ ᱛᱮᱫ-ᱟᱜ ᱠᱟᱹᱢᱤᱦᱚᱨᱟ ᱜᱮ ᱯᱟᱧᱡᱟᱠᱮᱫ ᱛᱮ ᱵᱟᱝᱞᱟ ᱥᱮᱨᱴᱮᱧ ᱫᱩᱱᱤᱭᱟᱹ ᱨᱮ ᱠᱷᱟᱥ ᱴᱷᱟᱶᱮ ᱦᱟᱢᱮᱴ ᱟᱠᱟᱫᱟ|
