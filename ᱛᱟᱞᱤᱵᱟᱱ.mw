[[File:Flag of Taliban.svg|thumb|ᱛᱟᱞᱤᱵᱟᱱ ᱠᱚᱣᱟᱜ ᱪᱤᱨ ᱥᱟᱠᱟᱢ]]
ᱛᱟᱞᱤᱵᱟᱱ (Pashto: طالبان‬‎ ṭālibān "students") ᱟᱨ ᱵᱟᱝ ᱛᱟᱞᱮᱵᱟᱱ,  ᱡᱟᱦᱟ ᱫᱚ ᱟᱠᱚ ᱛᱮᱠᱚ ᱢᱮᱱᱚᱜᱼᱟ Islamic Emirate of Afghanistan (IEA)<ref>[http://www.thejakartapost.com/news/2013/06/21/us-welcomes-qatar-decision-taliban-name-change.html ᱠᱟᱛᱟᱨ ᱯᱟᱦᱟᱴᱟ ᱠᱷᱚᱱ ᱛᱟᱞᱤᱵᱟᱱᱼᱟᱜ ᱧᱩᱛᱩᱢ ᱵᱚᱫᱚᱞ ᱟᱢᱮᱨᱤᱠᱟᱭ ᱥᱟᱨᱦᱟᱣ ᱠᱮᱫᱼᱟᱭ]</ref>, ᱱᱩᱠᱩ ᱫᱚ ᱥᱩᱱᱤ ᱤᱥᱞᱟᱢᱤᱠ ᱠᱚᱴᱚᱨᱵᱟᱫ ᱠᱟᱱᱟ ᱠᱚ ᱡᱟᱦᱟᱸᱭ ᱱᱤᱛᱜ ᱫᱚ ᱟᱯᱷᱜᱟᱱᱤᱥᱛᱟᱱ ᱨᱮ  ᱡᱤᱦᱟᱫ ᱧᱩᱛᱩᱢ ᱛᱮ ᱦᱩᱲ ᱠᱚ ᱪᱟᱹᱞᱩ ᱦᱟᱠᱟᱫᱼᱟ ᱿ᱢᱟᱣᱞᱟᱣᱤᱦᱤᱵᱟᱛᱩᱞᱞᱟ ᱟᱠᱷᱩᱱᱫᱡᱟᱫᱟ ᱒᱐᱑᱖ ᱠᱷᱚᱱ ᱛᱟᱞᱤᱵᱟᱱ ᱨᱤᱱᱤᱡ ᱟᱹᱜᱩᱣᱟᱹᱱ ᱞᱮᱠᱟᱛᱮ ᱢᱮᱱᱟᱭᱟ <ref>[https://www.bbc.com/news/world-asia-36375975 ᱟᱯᱷᱜᱟᱱ ᱛᱟᱞᱤᱵᱟᱱ ᱟᱡᱤᱡ ᱱᱟᱣᱟ ᱟᱹᱜᱩᱣᱟᱱ ᱮ ᱥᱚᱫᱳᱨ ᱠᱮᱫᱮᱭᱟᱭ]</ref>|<br>
᱑᱙᱙᱖ ᱠᱷᱚᱱ ᱒᱐᱐᱑ ᱫᱷᱟᱹᱵᱤᱡ ᱛᱟᱞᱤᱵᱟᱱ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱯᱩᱱ ᱵᱷᱟᱜ ᱡᱟᱜᱟᱭ ᱟᱢᱮᱴ ᱞᱮᱫᱼᱟ ᱟᱨ ᱚᱱᱰᱮ ᱥᱚᱨᱤᱭᱟ ᱟᱨ ᱤᱥᱞᱟᱢᱤᱠ ᱟᱹᱨᱤ ᱨᱮᱱᱟᱜ ᱢᱩᱥᱠᱤᱞ ᱨᱟᱭ ᱨᱤᱛ ᱵᱚᱲᱦᱮ ᱪᱟᱹᱞᱩ ᱞᱮᱫᱼᱟᱭ<ref>[https://cic.nyu.edu/news_commentary/isil-wont-get-very-far-afghanistan-now ᱛᱟᱞᱤᱵᱟᱱ ᱞᱮᱛᱟᱲ ᱮ ᱢᱮᱱ ᱞᱮᱫᱼᱟ ᱟᱠᱚᱣᱟᱜ ᱡᱤᱦᱟᱫ ᱫᱚ ᱟᱠᱚ ᱫᱤᱥᱚᱢ ᱞᱟᱹᱜᱤᱫ ᱜᱮ]</ref> <ref>[https://www.rand.org/blog/2015/08/afghanistan-choose-your-enemies-wisely.html ᱨᱟᱸᱫ ᱠᱳᱨᱯᱳᱨᱮᱥᱚᱱ ᱨᱮ ᱯᱟᱨᱥᱟᱞ ᱞᱮᱱ ᱚᱱᱚᱞ]</ref>᱿ ᱑᱙᱙᱔ ᱨᱮ ᱦᱩᱭ ᱞᱮᱱ ᱟᱯᱷᱜᱟᱱᱤᱥᱛᱟᱱ ᱫᱤᱥᱩᱣᱟᱹ ᱞᱟᱹᱰᱷᱟᱹᱭ ᱨᱮ ᱛᱟᱞᱤᱵᱟᱱ ᱡᱷᱚᱛᱚ ᱠᱷᱚᱱ ᱠᱮᱴᱮᱡ ᱵᱤᱨᱩᱷᱤ ᱞᱮᱠᱟᱛᱮ ᱵᱮᱨᱮᱫ ᱮᱱᱟᱭ <ref>[http://web.stanford.edu/group/mappingmilitants/cgi-bin/groups/view/367 ᱛᱟᱞᱤᱵᱟᱱ]</ref>᱾ ᱛᱟᱞᱤᱵᱟᱱ ᱨᱮ ᱩᱱ ᱡᱚᱦᱚ ᱡᱟᱥᱛᱤ ᱥᱟᱢᱟᱝ ᱟᱨ ᱠᱚᱸᱡᱮ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱯᱟᱥᱛᱩᱱ ᱤᱞᱟᱠᱟ ᱨᱮᱱᱟᱜ  ᱤᱥᱞᱟᱢᱤᱠ ᱟᱥᱲᱟ ᱨᱮ ᱯᱟᱲᱦᱟᱣ ᱞᱮᱱ ᱯᱟᱹᱴᱷᱩᱣᱟ ᱡᱟᱦᱟᱸᱭ ᱥᱳᱵᱷᱤᱭᱮᱛ ᱟᱨ ᱟᱯᱷᱜᱟᱱ ᱞᱟᱰᱷᱟᱹᱭ ᱨᱮᱠᱚ ᱥᱟᱹᱢᱤᱞ ᱞᱮᱱᱟ ᱩᱱᱠᱩ ᱠᱚᱜᱮ ᱱᱚᱣᱟ ᱨᱮᱦᱚᱸ ᱠᱚ ᱥᱟᱢᱤᱞ ᱟ <ref name="Raja2016">{{cite book|author=ᱢᱟᱥᱩᱫ ᱚᱥᱨᱚᱯᱷ ᱨᱟᱡᱟ|title=The Religious Right and the Talibanization of America|url=https://books.google.com/books?id=lusgDAAAQBAJ&pg=PA16|date=6 May 2016|publisher=ᱥᱯᱨᱤᱸᱜᱚᱨ|isbn=978-1-137-58490-8|pages=16–}}</ref> ᱾ᱢᱳᱦᱚᱢᱚᱫ ᱳᱢᱟᱨᱼᱟ ᱟᱹᱜᱩᱣᱟᱹᱱ ᱛᱮ ᱢᱩᱡᱟᱦᱤᱫᱤᱱ ᱠᱚ ᱥᱟᱞᱟᱜ ᱫᱟᱲᱮ ᱦᱟᱹᱴᱤᱧ ᱠᱟᱛᱮᱫ ᱛᱟᱞᱤᱵᱟᱱ ᱦᱩᱞ ᱥᱟᱱᱟᱢ ᱟᱯᱷᱜᱟᱱᱤᱥᱛᱟᱱ ᱯᱟᱥᱱᱟᱣ ᱮᱱᱟ ᱿᱑᱙᱙᱖ ᱨᱮ ᱤᱥᱞᱟᱢᱤᱠ ᱮᱢᱤᱨᱮᱴ ᱚᱯᱷ ᱟᱯᱷᱜᱟᱱᱤᱥᱛᱟᱱ ᱵᱮᱨᱮᱫᱮᱱᱟ ᱟᱨ ᱟᱯᱷᱜᱟᱱ ᱨᱟᱡᱜᱟᱲ ᱠᱟᱱᱫᱟᱦᱟᱨ ᱛᱮᱠᱚ ᱩᱪᱟᱹᱲ ᱠᱮᱫᱼᱟ ᱾
ᱥᱮᱯᱴᱮᱢᱵᱚᱨ ᱑᱑ ᱨᱮᱱᱟᱜ ᱟᱢᱮᱨᱤᱠᱟ ᱟᱠᱨᱚᱢᱚᱬ ᱞᱟᱦᱟᱨᱮ ᱟᱢᱮᱨᱤᱠᱟ ᱟᱯᱷᱜᱟᱱᱤᱥᱛᱟᱱ ᱟᱹᱣᱨᱤ ᱚᱫᱷᱤᱠᱟᱨ ᱵᱷᱩᱨ ᱛᱟᱞᱤᱵᱟᱱ ᱟᱡᱟᱜ ᱫᱚᱠᱷᱚᱞ ᱥᱟᱱᱟᱢ ᱟᱯᱷᱜᱟᱱᱤᱥᱛᱟᱱ ᱪᱮᱛᱟᱱ ᱨᱮ ᱫᱚᱦᱚᱞᱮᱫᱼᱟᱭ ᱾ ᱡᱷᱚᱛᱳ ᱠᱷᱚᱱ ᱡᱟᱹᱥᱛᱤ ᱛᱟᱞᱤᱵᱟᱱ ᱩᱱᱡᱚᱦᱚ ᱮ ᱞᱟᱹᱴᱩ ᱞᱮᱱᱟ ᱡᱚᱠᱷᱚᱱ ᱟᱡ ᱵᱮᱨᱮᱫ ᱞᱮᱫ ᱥᱟᱥᱚᱱ ᱥᱟᱞᱟᱜ ᱯᱟᱠᱤᱥᱛᱟᱱ, ᱥᱟᱣᱫᱤ ᱟᱨᱚᱵᱤᱭᱟ ᱟᱨ ᱭᱩᱱᱤᱴᱮᱰ ᱟᱨᱚᱵ ᱮᱢᱤᱨᱮᱴᱥ ᱱᱩᱠᱩ ᱯᱮᱭᱟ ᱫᱤᱥᱚᱢ ᱠᱩᱴᱱᱤᱛᱤ ᱥᱟᱹᱜᱟᱹᱭ ᱠᱚ ᱡᱚᱲᱟᱣ ᱠᱮᱫᱼᱟ ᱿ ᱛᱟᱭᱚᱢ ᱛᱮ ᱱᱤᱠᱩ ᱯᱮᱭᱟ ᱫᱤᱥᱚᱢ ᱟᱢᱮᱨᱤᱠᱟ ᱫᱟᱲᱮ ᱛᱮ ᱵᱮᱨᱮᱫ ᱦᱟᱠᱟᱱ ᱠᱟᱨᱡᱟᱭᱤ ᱥᱚᱨᱠᱟᱨ ᱟᱨ ᱱᱟᱴᱳ ᱟᱹᱜᱩᱣᱟᱹᱱ ᱛᱮ ᱟᱯᱷᱜᱟᱱᱤᱥᱛᱟᱱ ᱨᱮ ᱢᱮᱱᱟᱜ ᱤᱱᱴᱮᱨᱱᱟᱥᱱᱟᱞ ᱥᱤᱠᱩᱨᱤᱴᱤ ᱟᱥᱤᱥᱴᱟᱱᱥ ᱯᱷᱳᱨᱥ(ISAF) ᱵᱤᱨᱩᱫᱷ ᱨᱮ ᱠᱚ ᱢᱤᱫ ᱮᱱᱟ ᱾<br>
ᱥᱟᱦᱨᱤᱭᱟ ᱟᱹᱱᱟᱨᱤ ᱨᱮᱱᱟᱜ ᱵᱟᱹᱲᱤᱡ ᱢᱮᱱᱮᱛ ᱩᱰᱩᱠ ᱟᱨ ᱚᱱᱟ ᱨᱮᱱᱟᱜ ᱵᱮ ᱵᱟᱹᱲᱤᱡ ᱪᱚᱲᱚᱱ ᱠᱷᱟᱹᱛᱤᱨ ᱛᱟᱞᱤᱵᱟᱱ ᱫᱷᱟᱹᱨᱛᱤ ᱡᱟᱠᱟᱛ ᱠᱷᱚᱱ ᱨᱚᱲ ᱮ ᱟᱸᱡᱚᱢ ᱞᱮᱫᱼᱟ ᱾ ᱟᱠᱚ ᱪᱟᱹᱞᱮᱫ ᱥᱟᱹᱦᱨᱤᱭᱟ ᱟᱹᱱᱟᱹᱨᱤ ᱠᱷᱟᱹᱛᱤᱨ ᱟᱹᱰᱤᱜᱟᱱ ᱟᱯᱷᱜᱟᱱᱤ ᱵᱟᱹᱲᱛᱤ ᱠᱟᱭ ᱛᱮ ᱠᱩᱲᱤ ᱦᱚᱯᱚᱱ ᱪᱮᱛᱟᱱ ᱛᱮ ᱱᱟᱦᱟᱪᱟᱨ ᱪᱟᱹᱞᱩ ᱞᱮᱱᱟ ᱾ ᱑᱙᱙᱖ ᱠᱷᱚᱱ ᱒᱐᱐᱑ ᱫᱷᱟᱹᱵᱤᱡ ᱛᱟᱞᱤᱵᱟᱱ ᱟᱨ ᱟᱠᱚᱨᱤᱱ ᱥᱚᱦᱮᱫᱤᱭᱟᱹ ᱠᱚ ᱢᱮᱥᱟ ᱠᱟᱛᱮᱫ ᱥᱟᱸᱜᱮ ᱦᱚᱲ ᱠᱚ ᱜᱚᱡ ᱦᱟᱠᱟᱫ ᱠᱚᱣᱟ , ᱭᱩᱱᱟᱭᱴᱮᱰ ᱱᱮᱥᱚᱱ ᱑᱖᱐,᱐᱐᱐ ᱟᱯᱷᱜᱟᱱ ᱨᱮᱸᱜᱮᱡ ᱦᱚᱲ ᱞᱟᱹᱜᱤᱫ ᱵᱷᱮᱡᱟ ᱞᱮᱫ ᱡᱚᱢᱟᱜ ᱟᱯᱷᱜᱟᱱ ᱦᱚᱲ ᱠᱚ ᱵᱟᱨᱱ ᱞᱮᱫ ᱠᱚᱣᱟ , ᱟᱹᱰᱤᱜᱟᱱ ᱪᱟᱥ ᱜᱟᱱᱚᱜ ᱚᱛ ᱦᱟᱥᱟᱭ ᱟᱛᱟᱨ ᱜᱤᱰᱤ ᱞᱮᱫ ᱛᱟᱦᱮᱸᱫ ᱟᱹᱰᱤᱜᱟᱱ ᱦᱚᱲ ᱠᱚᱣᱟᱜ ᱦᱟᱡᱟᱨ ᱦᱟᱡᱟᱨ ᱚᱲᱟᱜ ᱮ ᱟᱛᱟᱨ ᱜᱤᱰᱤ ᱞᱮᱫ ᱛᱟᱷᱮᱸᱫ ᱾  ᱭᱩᱱᱟᱭᱴᱮᱰ ᱱᱮᱥᱚᱱ ᱨᱮᱭᱟ ᱦᱤᱥᱟᱹᱵ ᱛᱮ ᱒᱐᱑᱐ ᱨᱮ ᱗᱖%, ᱒᱐᱑᱑ ᱨᱮ ᱘᱐%, ᱒᱐᱑᱒ ᱨᱮ ᱘᱐% ᱟᱯᱷᱜᱟᱱ ᱦᱚᱲ ᱡᱚᱠᱷᱳᱢ ᱟᱨ ᱜᱷᱟᱭᱚᱞ ᱞᱟᱹᱜᱤᱫ ᱛᱟᱹᱞᱤᱵᱟᱱ ᱮ ᱫᱟᱹᱭ ᱠᱟᱱᱟᱭ ᱾ ᱛᱟᱞᱤᱵᱟᱱᱼᱟ ᱠᱷᱟᱹᱞᱤ ᱦᱚᱲ ᱜᱚᱡ ᱫᱚ ᱵᱟᱝ ᱚᱱᱟ ᱥᱟᱶ ᱛᱮ ᱮᱴᱟᱜ ᱞᱟᱠᱪᱟᱨ ᱜᱚᱡ ᱞᱟᱹᱜᱤᱫ ᱦᱚᱸ ᱵᱚᱫᱱᱟᱢ ᱮ ᱛᱟᱦᱮᱸᱠᱟᱱᱟ, ᱵᱟᱢᱤᱭᱟᱱ ᱨᱮᱱᱟᱜ ᱑᱕᱐᱐ ᱥᱮᱨᱟᱢᱟ ᱢᱟᱨᱮ ᱵᱩᱫᱷᱚ ᱠᱤᱨᱤᱛᱤ ᱠᱚ ᱡᱷᱚᱛᱚ ᱠᱚ ᱨᱟᱹᱯᱩᱫ ᱪᱟᱵᱟ ᱞᱮᱫᱼᱟ ᱾<br>
ᱥᱟᱦᱨᱤᱭᱟ ᱤᱥᱞᱟᱢᱤᱠ ᱟᱱᱟᱹᱨᱤ ᱨᱮ ᱫᱮᱣᱵᱟᱹᱱᱫᱤ ᱠᱚᱴᱷᱚᱨ ᱵᱟᱫ ᱨᱮᱱᱟᱜ ᱱᱟᱥᱮ ᱵᱮᱱᱟᱣ ᱠᱷᱟᱸᱡᱚ ᱟᱹᱨᱤ, ᱤᱥᱞᱟᱢᱤᱠ ᱩᱜᱨᱳᱵᱟᱫ, ᱳᱥᱟᱢᱟ ᱵᱤᱱ ᱞᱟᱫᱮᱱ ᱟᱜ ᱥᱚᱞᱟᱯᱷᱤ ᱡᱤᱦᱟᱫᱤ ᱟᱨ ᱯᱟᱥᱛᱩᱱ ᱨᱮᱱᱟᱜ ᱥᱟᱶᱛᱟ ᱞᱟᱠᱪᱟᱨ ᱨᱮ ᱢᱮᱱᱟᱜ ᱟᱹᱨᱤᱪᱟᱹᱞᱤ  ᱡᱟᱦᱟᱸᱫᱚ ᱯᱟᱥᱛᱩᱱᱣᱟᱞᱤ ᱠᱚ ᱢᱮᱛᱟᱦᱟᱜ ᱠᱟᱱᱟ ᱱᱚᱣᱟ ᱡᱷᱚᱛᱳ ᱨᱮᱱᱟᱜ ᱨᱟᱭ ᱞᱟᱠᱪᱟᱨ ᱟᱨ ᱱᱟᱥᱮ ᱟᱠᱚᱣᱟᱜ ᱢᱚᱱᱮ ᱠᱷᱳᱱ ᱵᱮᱱᱟᱣ ᱠᱟᱛᱮᱫ ᱛᱟᱞᱤᱵᱟᱱ ᱨᱮᱱᱟᱜ ᱩᱭᱦᱟᱨ ᱟᱨ ᱟᱱᱟᱹᱨᱤ ᱠᱚ ᱵᱮᱨᱮᱫ ᱞᱮᱫᱼᱟ ᱿<br>
ᱛᱟᱞᱤᱵᱟᱱ ᱡᱚᱠᱷᱚᱱ ᱵᱩᱱᱤᱭᱟᱹᱫ ᱮ ᱵᱮᱱᱟᱣ ᱮᱫ ᱛᱟᱦᱮᱸᱫ ᱯᱟᱠᱤᱥᱛᱟᱱ ᱨᱮᱱᱟᱜ ᱤᱱᱴᱚᱨ ᱥᱮᱨᱵᱷᱤᱥ ᱤᱱᱴᱤᱞᱤᱡᱮᱱᱥ (ISI)  ᱜᱚᱲᱚᱥᱚᱦᱚᱫ ᱮᱢ ᱠᱷᱟᱹᱛᱤᱨ ᱜᱚᱴᱟ ᱫᱤᱥᱚᱢ ᱮ ᱨᱚᱲ ᱮ ᱟᱸᱡᱚᱢ ᱞᱮᱫᱼᱟ ᱾ ᱯᱟᱠᱤᱥᱛᱟᱱ ᱥᱮᱯᱴᱮᱢᱵᱚᱨ ᱑᱑ ᱟᱠᱨᱚᱢᱚᱬ ᱛᱟᱭᱚᱢ ᱟᱡ ᱜᱚᱲᱚ ᱥᱚᱦᱚᱫ ᱮᱢ ᱮ ᱵᱟᱹᱜᱤ ᱦᱟᱠᱟᱫᱼᱟ ᱢᱮᱱᱛᱮᱫ ᱮ ᱞᱟᱹᱭ ᱞᱮᱫᱼᱟ ᱾
᱒᱐᱐᱑ ᱨᱮ ᱒᱕᱐᱐ ᱜᱟᱱ ᱟᱨᱚᱵᱤ ᱟᱞ ᱠᱣᱮᱫᱟ ᱟᱹᱜᱩᱣᱟᱹᱱ ᱳᱥᱟᱢᱟ ᱵᱤᱱ ᱞᱟᱫᱮᱱ ᱥᱟᱶ ᱛᱟᱞᱤᱵᱟᱱ ᱞᱟᱹᱰᱷᱟᱹᱭ ᱨᱮᱠᱚ ᱥᱮᱞᱮᱫ ᱞᱮᱱᱟ ᱿
==ᱱᱚᱣᱟ ᱦᱚᱸ ᱧᱮᱞ ᱢᱮ ==
{{Div col|colwidth=70%}}
* [[Colonel Imam|ᱠᱚᱞᱚᱱᱮᱞ ᱤᱢᱟᱢ]]
* [[History of Afghanistan (1992–present)| ᱑᱙᱙᱒ᱼᱛᱮᱦᱮᱧ ᱫᱷᱟᱹᱵᱤᱡ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱱᱟᱜᱟᱢ]]
* [[List of Taliban leaders|ᱛᱟᱞᱤᱵᱟᱱ ᱟᱹᱜᱩᱣᱟᱹᱱ ᱠᱚᱣᱟᱜ ᱛᱟᱹᱞᱠᱟᱹ]]
* [[Opium production in Afghanistan|ᱟᱯᱷᱜᱟᱱᱤᱥᱛᱟᱱ ᱨᱮ ᱚᱯᱷᱤᱢ ᱪᱟᱥ]]
* [[Single Convention on Narcotic Drugs|ᱱᱟᱨᱠᱚᱴᱤᱠ ᱰᱨᱚᱜᱥ ᱨᱮᱱᱟᱜ ᱫᱩᱯᱩᱲᱩᱵ ᱜᱟᱞᱚᱪ]]
* [[Taliban propaganda|ᱛᱟᱞᱤᱵᱟᱱ ᱪᱷᱩᱵᱤ]]
* [[Talibanization|ᱛᱟᱞᱤᱵᱟᱱᱵᱮᱱᱟᱣ]]
* [[United Nations Office on Drugs and Crime|ᱰᱨᱚᱜᱥ ᱟᱨ ᱜᱩᱱᱷᱟᱹ ᱞᱟᱹᱜᱤᱫ ᱭᱩᱱᱟᱭᱴᱮᱰ ᱱᱮᱥᱚᱱ ]]
* [[Violent extremism|ᱥᱚᱠᱛᱚ ᱱᱟᱦᱟᱪᱟᱨ]]
{{Div col end}}

==ᱥᱟᱠᱷᱤᱭᱟᱹᱛ==
