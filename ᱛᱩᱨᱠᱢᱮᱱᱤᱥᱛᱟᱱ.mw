'''ᱛᱩᱨᱠᱢᱤᱱᱤᱥᱛᱟᱱ''' ᱟᱨᱵᱟᱝ '''ᱛᱩᱨᱠᱢᱮᱱᱤᱭᱟ''' ᱫᱚ ᱠᱚᱧᱮ-ᱛᱟᱞᱢᱟ ᱮᱥᱤᱭᱟ ᱨᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱥᱤᱢᱟᱹ ᱫᱷᱟᱨᱮ ᱨᱮ [[ᱟᱯᱷᱜᱟᱱᱤᱥᱛᱟᱱ]], [[ᱤᱨᱟᱱ]], [[ᱠᱟᱡᱟᱠᱤᱥᱛᱟᱱ]], [[ᱩᱡᱽᱵᱮᱠᱤᱥᱛᱟᱱ]] ᱮᱢᱟᱱ ᱫᱤᱥᱚᱢ ᱠᱚ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱨᱟᱡᱽᱜᱟᱲ ᱫᱚ ᱟᱥᱜᱷᱟᱵᱟᱰᱽ ᱥᱟᱶᱛᱮ ᱚᱸᱰᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱝ ᱠᱟᱱᱟ ᱾<ref name="Factbook">{{citeweb|url=https://www.cia.gov/library/publications/the-world-factbook/geos/txq.html|title=Turkmenistan|publisher=Central Intelligence Agency - The World Factbook|accessdate=2009-09-04}}</ref> ᱱᱚᱶᱟ ᱫᱤᱥᱚᱢ ᱨᱤᱱ ᱦᱚᱲᱞᱮᱠᱷᱟ ᱫᱚ ᱕ᱹ᱖ ᱢᱤᱞᱤᱭᱚᱱ ᱜᱟᱱ ᱠᱚ ᱦᱩᱭᱩᱜᱼᱟ, ᱡᱟᱦᱟᱸ ᱫᱚ ᱛᱟᱞᱢᱟ ᱮᱥᱤᱭᱟᱱ ᱫᱤᱥᱚᱢ ᱢᱩᱸᱫᱽ ᱨᱮ ᱡᱚᱛᱚ ᱠᱷᱚᱱ ᱠᱚᱢ ᱦᱚᱲ ᱢᱮᱱᱟᱜ ᱠᱚᱣᱟ ᱾

ᱛᱩᱨᱠᱽᱢᱮᱱᱤᱥᱛᱟᱱ ᱨᱮᱱᱟᱜ ᱨᱟᱡᱽ ᱯᱟᱹᱨᱥᱤ ᱫᱚ ᱦᱩᱭᱩᱜ ᱠᱟᱱᱟ [[ᱛᱩᱨᱠᱢᱮᱱ ᱯᱟᱹᱨᱥᱤ|ᱛᱩᱨᱠᱢᱮᱱ]] ᱾ ᱱᱚᱸᱰᱮ ᱛᱩᱨᱠᱢᱮᱱᱤᱭᱟᱱᱥ ᱦᱚᱲ ᱜᱮ ᱵᱟᱹᱲᱛᱤ ᱢᱮᱱᱟᱜ ᱠᱣᱟ ᱾ ᱯᱟᱹᱦᱤᱞ ᱫᱚ ᱱᱚᱶᱟ ᱫᱤᱥᱚᱢ ᱥᱚᱵᱷᱤᱭᱮᱛ ᱥᱟᱶᱛᱟ ᱟᱹᱯᱱᱟᱹᱛ ᱛᱩᱨᱠᱢᱮᱱᱤᱥᱛᱟᱱ ᱢᱮᱱᱛᱮ ᱟᱨ ᱡᱩᱢᱤᱫᱽ ᱥᱚᱵᱷᱤᱭᱮᱛ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱑᱙᱙᱑ ᱥᱟᱞᱮ ᱨᱮ ᱯᱷᱩᱨᱜᱟᱹᱞ ᱫᱤᱥᱚᱢ ᱢᱮᱱᱛᱮ ᱵᱤᱠᱱᱟᱹᱣ ᱞᱮᱱ ᱛᱟᱦᱮᱸᱫ ᱟᱨ ᱑᱙᱙᱒ ᱥᱟᱞᱮ ᱨᱮ ᱢᱤᱫ ᱱᱟᱣᱟ ᱥᱚᱢᱵᱤᱫᱷᱟᱱ ᱠᱚ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾

==ᱚᱛᱱᱚ==
ᱛᱩᱨᱠᱢᱮᱱᱤᱥᱛᱟᱱ ᱫᱚ ᱡᱮᱜᱮᱛ ᱨᱮᱱᱟᱜ ᱕᱒ ᱟᱱᱟᱜ ᱢᱟᱨᱟᱝ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱫᱚ ᱥᱯᱮᱱ ᱠᱷᱚᱱ ᱱᱟᱥᱮ ᱦᱩᱰᱤᱧᱟ ᱟᱨ ᱠᱟᱞᱤᱯᱷᱚᱨᱱᱤᱭᱟ ᱠᱷᱚᱱ ᱱᱟᱥᱮ ᱢᱟᱨᱟᱝᱟ ᱾ ᱫᱤᱥᱚᱢ ᱨᱮᱱᱟᱜ ᱘᱐% ᱫᱚ ᱠᱟᱨᱟᱠᱩᱢ ᱜᱤᱛᱤᱞ ᱚᱛ (Desert) ᱛᱮ ᱮᱥᱮᱫ ᱟᱠᱟᱱᱟ ᱾

ᱛᱩᱨᱠᱢᱮᱱ ᱨᱮᱱᱟᱜ ᱑,᱗᱖᱘ ᱠᱤᱞᱚᱢᱤᱴᱚᱨ ᱡᱤᱞᱤᱧ ᱰᱷᱤᱯ ᱫᱚ ᱠᱟᱥᱢᱯᱤᱭᱟᱱ ᱥᱟᱹᱢᱩᱸᱫᱽ ᱨᱮ ᱵᱷᱤᱲᱟᱹᱣ ᱟᱠᱟᱱᱟ ᱾ ᱠᱟᱥᱯᱤᱭᱟᱱ ᱥᱟᱹᱢᱩᱸᱫ ᱫᱚ ᱜᱚᱴᱟᱯᱟᱲᱟ ᱨᱚᱦᱚᱲ ᱚᱛ ᱛᱮ ᱵᱮᱲ ᱟᱹᱪᱩᱨ ᱟᱠᱟᱱᱟ, ᱡᱟᱦᱟᱸ ᱫᱚ ᱫᱚᱨᱭᱟ ᱥᱟᱶ ᱢᱮᱞ ᱜᱮ ᱵᱮᱹᱱᱩᱜᱼᱟ ᱾

ᱱᱚᱸᱰᱮᱱᱟᱜ ᱢᱟᱨᱟᱝ ᱱᱟᱜᱟᱨ ᱠᱚᱫᱚ ᱦᱩᱭᱩᱜ ᱠᱟᱱᱟ ᱟᱥᱜᱟᱵᱟᱛ, ᱛᱩᱨᱠᱢᱮᱱᱵᱟᱥᱤ ᱟᱨ ᱰᱟᱥᱚᱜᱩᱡᱽ ᱮᱢᱟᱱ ᱠᱚ ᱾
