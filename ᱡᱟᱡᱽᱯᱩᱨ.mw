'''ᱡᱟᱡᱽᱯᱩᱨ''' ᱫᱚ ᱱᱟᱹᱭ ᱛᱮ ᱯᱮᱨᱮᱡ ᱟᱠᱟᱢ [[ᱳᱰᱤᱥᱟ]] ᱨᱮᱭᱟᱜ ᱢᱤᱫ ᱵᱟᱡᱟᱨ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱩᱛᱚᱨ ᱱᱟᱠᱷᱟ ᱨᱮᱫᱚ [[ᱵᱷᱚᱫᱽᱨᱚᱠ]] ᱦᱚᱱᱚᱛ ᱢᱮᱱᱟᱜ-ᱟ ᱾ ᱡᱟᱡᱽᱯᱩᱨ ᱨᱮ ᱢᱮᱱᱟᱜ ᱵᱤᱨᱡᱟ ᱢᱩᱫᱽᱨᱤ ᱫᱚ [[ᱳᱰᱤᱥᱟ]] ᱨᱮᱭᱟᱜ ᱢᱤᱫ ᱥᱚᱱᱚᱛ ᱩᱯᱨᱩᱢ , ᱡᱟᱡᱽᱯᱩᱨ ᱫᱚ ᱚᱱᱟ ᱠᱷᱟᱹᱛᱤᱨ ᱜᱮ ᱵᱤᱨᱡᱟ ᱴᱚᱴᱷᱟ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱜ-ᱟ ᱾ ᱠᱮᱥᱚᱨᱤ ᱨᱟᱡᱟᱦᱟᱜ ᱥᱟᱥᱚᱱ ᱚᱠᱛᱚ ᱨᱮ ᱱᱚᱣᱟ ᱫᱚ [[ᱳᱰᱤᱥᱟ]] ᱨᱮᱭᱟᱜ ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ, ᱚᱠᱛᱚ ᱥᱟᱶᱛᱮ [[ᱠᱚᱴᱚᱠ]] ᱛᱮ ᱩᱪᱟᱹᱲ ᱮᱱᱟ [[ᱳᱰᱤᱥᱟ]] ᱨᱮᱭᱟᱜ ᱨᱟᱡᱽᱜᱟᱲ ᱫᱚ ᱾ "ᱡᱟᱡᱽᱯᱩᱨ" ᱟᱹᱲᱟᱹ ᱨᱮᱭᱟᱜ ᱚᱯᱮᱞ ᱫᱚ ᱦᱩᱭᱩᱜ ᱠᱟᱱᱟ ᱥᱟᱸᱥᱠᱨᱤᱴ ᱟᱹᱲᱟᱹ "ᱭᱟᱡᱽ" ᱢᱮᱱᱮᱛ ᱡᱚᱜᱽᱭᱚᱸ ᱛᱚᱨᱟᱣ ᱠᱷᱚᱱ ᱾ ᱱᱚᱰᱮ ᱫᱚ ᱡᱚᱡᱟᱛᱤ ᱠᱮᱥᱚᱨᱤ ᱜᱮᱞ ᱜᱚᱴᱟᱝ ᱚᱥᱣᱚᱢᱮᱫᱷ ᱡᱚᱜᱽᱭᱚᱭ ᱠᱚᱨᱟᱣ ᱦᱚᱪᱚ ᱞᱮᱫ ᱠᱚᱣᱟ ᱟᱨ ᱠᱟᱱᱭᱚᱠᱩᱵᱽᱡᱚ ᱠᱷᱚᱱ ᱑᱐,᱐᱐᱐ ᱵᱟᱵᱽᱬᱮᱭ ᱟᱹᱜᱩ ᱞᱮᱫ ᱠᱚᱣᱟ ᱥᱟᱶᱛᱮ [[ᱳᱰᱤᱥᱟ]] ᱨᱮ ᱩᱱᱠᱩ ᱫᱚ ᱚᱛ ᱦᱟᱥᱟ ᱮᱢ ᱠᱟᱛᱮ ᱥᱟᱥᱚᱱ ᱮ ᱪᱟᱞ ᱟᱫ ᱠᱚ ᱛᱟᱦᱮᱸᱫ ᱾ ᱚᱱᱟᱛᱮ ᱱᱚᱣᱟ ᱴᱚᱴᱷᱟ ᱫᱚ ᱡᱟᱡᱽᱯᱩᱨ, ᱡᱟᱡᱽ ᱱᱚᱜᱚᱨ ᱟᱨ ᱭᱚᱜᱽᱭᱚᱸᱯᱩᱨ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱜ-ᱟ ᱾ 

== ᱱᱟᱜᱟᱢ ==

[[ᱳᱰᱤᱥᱟ]] ᱨᱮ ᱡᱟᱡᱽᱯᱩᱨ ᱵᱟᱡᱟᱨ ᱫᱚ ᱟᱹᱰᱤ ᱯᱟᱹᱦᱤᱞ ᱠᱷᱚᱱ ᱜᱮ ᱵᱤᱨᱚᱡᱟ ᱴᱷᱟᱠᱩᱨᱟᱬᱤ ᱟᱜ ᱧᱩᱛᱩᱢ ᱞᱮᱠᱟᱛᱮ ᱵᱤᱨᱚᱡᱟᱠᱷᱮᱛᱨᱚ ᱧᱩᱛᱩᱢ ᱛᱮ ᱵᱷᱟᱹᱜᱤ ᱩᱯᱨᱩᱢ ᱮ ᱟᱢᱮᱴ  ᱟᱠᱟᱫ-ᱟ ᱾ ᱱᱚᱣᱟ ᱵᱟᱡᱟᱨ ᱥᱚᱱᱚᱛ ᱵᱚᱭᱛᱚᱨᱚᱬᱤ ᱜᱟᱰᱟ ᱫᱷᱟᱨᱮ ᱨᱮ ᱢᱮᱱᱟᱜ-ᱟ ᱾ ᱵᱤᱨᱚᱡᱟ ᱫᱚ ᱡᱟᱡᱽᱯᱩᱨ ᱵᱟᱡᱟᱨ ᱨᱮᱭᱟᱜ ᱢᱤᱫ ᱵᱷᱟᱹᱜᱤ ᱩᱯᱨᱩᱢ ᱵᱚᱸᱜᱟᱛᱷᱟᱱ ᱟᱨ ᱛᱷᱟᱯᱚᱱ ᱟᱠᱟᱫ ᱮ ᱫᱮᱵᱤ ᱠᱟᱱᱟᱭ ᱾ ᱱᱚᱰᱮ ᱫᱚ ᱟᱹᱰᱤ ᱯᱟᱹᱦᱤᱞ ᱨᱮ ᱵᱷᱚᱣᱢᱚ ᱵᱚᱸᱥᱸ ᱨᱤᱱ ᱨᱟᱡᱟ ᱠᱚ ᱨᱟᱡᱽ ᱮᱫ ᱛᱟᱦᱮᱸ ᱠᱟᱱᱟ ᱾ ᱜᱮᱞ ᱥᱚᱛᱟᱵᱽᱫᱷᱤ ᱨᱮ ᱵᱷᱚᱣᱢᱚ ᱵᱚᱸᱥᱚ ᱠᱚᱣᱟᱜ ᱥᱟᱥᱚᱱ ᱛᱟᱭᱚᱢ ᱠᱮᱥᱚᱨᱤ ᱵᱚᱝᱥᱚ ᱨᱤᱱᱤᱡ ᱨᱟᱡᱟ ᱡᱚᱡᱟᱛᱤ ᱠᱮᱥᱚᱨᱤ ᱱᱚᱰᱮ ᱫᱚ ᱨᱟᱡᱽᱜᱟᱲ ᱛᱷᱟᱯᱚᱱ ᱠᱟᱛᱮ ᱱᱟᱥᱮ ᱚᱠᱛᱚ ᱫᱷᱟᱹᱵᱤᱡ ᱥᱟᱥᱚᱱ ᱮ ᱪᱟᱞᱟᱣ ᱞᱮᱫ-ᱟ ᱾ ᱚᱱᱟ ᱠᱮᱥᱚᱨᱤ ᱵᱚᱝᱥᱚ ᱨᱤᱱᱤᱡ ᱨᱟᱡᱟ ᱡᱚᱡᱟᱛᱤ ᱠᱮᱥᱚᱨᱤ ᱡᱟᱡᱽᱯᱩᱨ ᱨᱮ ᱟᱹᱰᱤ ᱜᱟᱱ ᱫᱮᱵᱤ ᱫᱮᱵᱚᱛᱟ ᱠᱚᱣᱟᱜ ᱢᱩᱫᱽᱨᱤᱭ ᱛᱷᱟᱯᱚᱱ ᱞᱮᱫ-ᱟ ᱾ ᱨᱟᱡᱟ ᱡᱚᱡᱟᱛᱤ ᱠᱮᱥᱚᱨᱟᱜ ᱨᱟᱡᱽ ᱥᱟᱥᱚᱱ ᱚᱠᱛᱚ ᱨᱮ ᱡᱟᱡᱽᱯᱩᱨ ᱵᱟᱡᱟᱨ ᱥᱩᱨ ᱨᱮ ᱢᱮᱱᱟᱜ ᱥᱚᱱᱚᱛ ᱵᱚᱭᱛᱚᱨᱚᱬᱤ ᱱᱟᱹᱭ ᱫᱷᱟᱨᱮ ᱨᱮ ᱩᱱᱤ ᱜᱮᱞ ᱜᱚᱴᱟᱝ ᱚᱥᱣᱚᱢᱮᱫᱷ ᱭᱚᱜᱽᱭᱚᱸᱭ ᱛᱚᱨᱟᱣ ᱦᱚᱪᱚ ᱞᱮᱫ-ᱟ ᱾ ᱠᱮᱥᱚᱨᱤ ᱨᱟᱡᱟᱦᱟᱜ ᱥᱟᱥᱱ ᱚᱠᱛᱚ ᱨᱮ ᱱᱚᱣᱟ ᱫᱚ [[ᱳᱰᱤᱥᱟ]] ᱨᱮᱭᱟᱜ ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ ᱾ ᱤᱱᱟᱹ ᱛᱟᱭᱚᱢ ᱠᱚᱴᱚᱠ ᱛᱮ ᱩᱪᱟᱹᱲ ᱮᱱᱟ [[ᱳᱰᱤᱥᱟ]] ᱨᱮᱭᱟᱜ ᱨᱟᱡᱽᱜᱟᱲ ᱫᱚ ᱾
