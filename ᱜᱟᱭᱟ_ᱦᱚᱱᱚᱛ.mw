ᱜᱟᱭᱟ ᱦᱚᱱᱚᱛ ᱫᱚ ᱥᱟᱢᱟᱝ ᱥᱤᱧᱩᱛ ᱨᱮᱱᱟᱜ ᱵᱤᱦᱟᱨ ᱯᱚᱱᱚᱛ ᱨᱮᱭᱟᱜ ᱯᱮ-ᱜᱮ ᱤᱨᱟ.ᱞ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫ ᱴᱮᱱ ᱠᱟᱱᱟ ᱟᱨ ᱜᱟᱭᱟ ᱱᱟᱝᱜᱽᱨᱟᱦᱟ ᱜᱮ ᱦᱚᱱᱚᱛ ᱨᱮᱱᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱫᱚ ᱠᱟᱱᱟ ᱟᱨ ᱵᱤᱦᱟᱨ ᱯᱚᱱᱚᱛ ᱨᱮᱭᱟᱜ ᱫᱚᱥᱟᱨ ᱮᱞᱟᱱ ᱢᱟᱨᱟᱝ ᱱᱟᱝᱜᱽᱨᱟᱦᱟ ᱠᱟᱱᱟ᱾ ᱜᱟᱭᱟ ᱦᱚᱱᱚᱛ ᱫᱚ ᱢᱟᱜᱟᱫᱷᱤ ᱰᱤᱵᱤᱡᱚᱱ ᱨᱮᱭᱟᱜ ᱢᱤᱫ ᱴᱮᱱ ᱦᱟ.ᱴᱤᱧ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱠᱚᱭᱮ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱡᱮᱦᱟᱱᱟᱵᱟᱫᱽ ᱦᱚᱱᱚᱛ, ᱮᱛᱚᱢ ᱱᱟᱠᱷᱟ ᱨᱮ ᱢᱮᱱᱟᱜ-ᱟ [[ᱡᱷᱟᱨᱠᱷᱟᱱᱰ]] ᱯᱚᱱᱚᱛ ᱨᱮᱱᱟᱜ ᱪᱷᱟᱛᱨᱟ ᱦᱚᱱᱚᱛ, ᱥᱟᱢᱟᱝ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱱᱟᱣᱟᱰᱟ ᱦᱚᱱᱚᱛ ᱟᱨ ᱯᱟᱪᱷᱮ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱚᱣᱚᱝᱜᱚᱵᱟᱫᱽ ᱦᱚᱱᱚᱛ᱾ ᱜᱚᱴᱟ ᱦᱚᱱᱚᱛ ᱜᱮ ᱞᱮᱠᱷᱟ ᱜᱩᱴ ᱔,᱙᱗᱖ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾
==ᱱᱟᱜᱟᱢ==
ᱜᱟᱭᱟ ᱫᱚ ᱥᱮᱫᱟᱭ ᱥᱚᱨᱮᱥ ᱥᱚᱥᱛᱚᱨ ᱨᱟᱢᱟᱭᱚᱱ ᱟᱨ ᱢᱚᱦᱟ ᱵᱷᱟᱨᱚᱛ ᱨᱮ ᱦᱚ ᱚᱞ ᱥᱚᱫᱚᱨ ᱢᱮᱱᱟᱜ-ᱟ᱾ ᱨᱟᱢ ᱟᱨ ᱟᱡ ᱥᱟᱶ ᱪᱷᱤᱛᱟ. ᱟᱨ ᱞᱚᱠᱷᱚᱱ ᱜᱟᱭᱟ ᱛᱮ ᱤᱫᱤ ᱛᱚᱨᱟ ᱞᱮᱫ ᱠᱤᱱᱟ. ᱟᱯᱟᱛ ᱫᱟᱥᱟᱨᱟᱛᱷ ᱴᱷᱮᱱ '''ᱯᱤᱱᱰ ᱫᱟᱱ''' ᱞᱟ.ᱜᱤᱫ᱾ ᱢᱚᱦᱟ ᱵᱷᱟᱨᱚᱛ ᱨᱮ ᱜᱟᱭᱟᱯᱩᱨᱤ ᱢᱮᱱ ᱛᱮ ᱚᱞ ᱥᱚᱫᱚᱨ ᱟᱠᱟᱱᱟ, ᱚᱱᱟ ᱜᱮ ᱯᱟᱥᱮᱡ ᱜᱟᱭᱟ ᱨᱮᱭᱟᱜ ᱚᱢᱚᱱ ᱧᱩᱛᱩᱢ ᱫᱚ ᱛᱟᱦᱮ ᱠᱟᱱᱟ ᱾ ᱟᱨ ᱦᱚ ᱜᱟᱭᱟ ᱨᱮᱭᱟᱜ ᱚᱞ  ᱥᱚᱫᱚᱨ ᱫᱚ  '''ᱵᱟᱭᱩ ᱯᱩᱨᱟᱱ''' ᱨᱮᱦᱚ ᱧᱟᱢᱚᱜ ᱠᱟᱱᱟ, ᱚᱠᱟ ᱫᱚ ᱢᱤᱫ ᱴᱮᱱ ᱟᱥᱩᱨ ᱟᱜ ᱧᱩᱛᱩᱢ ᱛᱟᱦᱮ ᱠᱟᱱ, ᱚᱠᱚᱭ ᱟᱜ ᱦᱚᱲᱢᱚ ᱟ.ᱰᱤ ᱟ'ᱴ ᱛᱚᱯᱚᱥᱥᱟ ᱛᱟᱭᱚᱢ ᱥᱚᱱᱚᱛ ᱞᱮᱱ ᱛᱟᱭ ᱵᱤᱥᱱᱚ ᱴᱷᱮᱵ ᱠᱷᱚᱱ ᱥᱟ.ᱦᱟ.ᱭ ᱠᱟᱛᱮ᱾ ᱞᱟ.ᱭ ᱟᱠᱚ ᱵᱟᱝᱢᱟ  ᱜᱟᱭᱟᱥᱩᱨ ᱟᱜ ᱦᱚᱲᱢᱚ ᱫᱚ ᱞᱮᱛᱟᱲ ᱜᱮ ᱜᱟᱭᱟ ᱴᱚᱴᱷᱟ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱ ᱛᱟᱦᱮᱱᱟ᱾
