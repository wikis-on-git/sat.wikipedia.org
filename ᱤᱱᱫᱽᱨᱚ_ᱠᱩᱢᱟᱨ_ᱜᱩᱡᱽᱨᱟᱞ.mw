'''ᱤᱱᱫᱽᱨᱚ ᱠᱩᱢᱟᱨ ᱜᱩᱡᱽᱨᱟᱞ''' (᱔ ᱰᱤᱥᱮᱢᱵᱚᱨ ᱑᱙᱑᱙ᱼ᱓᱐ ᱱᱚᱵᱷᱮᱢᱵᱚᱨ ᱒᱐᱑᱒) ᱥᱤᱧᱚᱛ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱛᱟᱦᱮᱸ ᱠᱟᱱᱟᱭ ᱾ ᱩᱱᱤ ᱫᱚ ᱥᱤᱧᱚᱛ ᱨᱮ ᱥᱣᱟᱫᱷᱤᱱᱚᱛᱟ ᱥᱚᱝᱜᱨᱟᱢ ᱨᱮ ᱟᱹᱰᱤ ᱢᱟᱨᱟᱝ ᱵᱷᱩᱢᱤᱠᱟᱭ ᱤᱫᱤ ᱞᱮᱼᱟ ᱟᱨ ᱑᱙᱔᱒ ᱨᱮ ᱵᱷᱟᱨᱚᱛ ᱪᱷᱟᱰᱚ ᱟᱱᱫᱚᱞᱚᱱ  ᱥᱚᱢᱚᱭ ᱨᱮ ᱦᱚᱸ ᱡᱤᱦᱚᱞ ᱮ ᱪᱟᱞᱟᱣ ᱞᱮᱱᱟ ᱾᱑᱙᱙᱗ ᱮᱯᱨᱤᱞ ᱨᱮ ᱥᱤᱧᱚᱛ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱵᱮᱱᱟᱵ ᱢᱟᱬᱟᱝ ᱨᱮ ᱩᱱᱤ ᱫᱚ ᱥᱮᱱᱴᱨᱟᱞ ᱠᱮᱵᱤᱱᱮᱴ ᱨᱮ ᱦᱚᱸᱭ ᱠᱟᱹᱢᱤ ᱞᱮᱼᱟ ᱾ ᱩᱱᱤ ᱫᱚ ᱢᱚᱱᱛᱨᱤ ᱞᱮᱠᱟ ᱛᱮ ᱫᱚ ᱢᱤᱱᱤᱥᱴᱚᱨ ᱚᱯᱷ ᱠᱚᱢᱩᱱᱤᱠᱮᱥᱚᱱ, ᱢᱤᱱᱤᱥᱴᱚᱨ ᱚᱯᱷ ᱯᱟᱨᱠᱤᱟᱢᱮᱱᱴᱟᱨᱤ ᱟᱯᱷᱮᱭᱟᱨᱥ, ᱢᱤᱱᱤᱥᱴᱚᱨ ᱚᱯᱷ ᱤᱱᱯᱷᱤᱨᱢᱮᱥᱚᱱ ᱮᱱᱰ ᱵᱨᱚᱰᱠᱟᱥᱴᱤᱝ, ᱢᱤᱱᱤᱥᱴᱚᱨ ᱚᱯᱷ ᱮᱠᱥᱴᱚᱨᱱᱟᱞ ᱟᱯᱷᱮᱭᱟᱨᱥ ᱮᱱᱰ ᱢᱤᱱᱤᱥᱴᱚᱨ ᱚᱯᱷ ᱦᱟᱩᱥᱤᱝ ᱞᱮᱠᱟ ᱛᱮ ᱦᱚᱸᱭ ᱠᱟᱹᱢᱤ ᱞᱮᱼᱟ ᱾ ᱨᱟᱡᱱᱤᱛᱤ ᱨᱮ ᱦᱤᱡᱩᱜ ᱢᱟᱬᱟᱝ ᱨᱮ ᱩᱱᱤ ᱫᱚ ᱵᱤᱵᱤᱥᱤ ᱨᱮ ᱦᱤᱱᱫᱤ ᱡᱚᱨᱱᱟᱞᱤᱥᱴ ᱞᱮᱠᱟ ᱛᱮ ᱦᱚᱸᱭ ᱠᱟᱹᱢᱤ ᱠᱮᱼᱟ ᱾

᱑᱙᱗᱕ ᱨᱮ ᱤᱱᱫᱤᱨᱟ ᱜᱟᱱᱫᱷᱤ ᱥᱚᱨᱠᱟᱨ ᱛᱟᱦᱮᱱ ᱥᱚᱢᱚᱭ ᱨᱮ ᱤᱱᱫᱨᱚ ᱠᱩᱢᱟᱨ ᱫᱚ ᱤᱱᱯᱷᱚᱨᱢᱮᱥᱚᱱ ᱮᱱᱰ ᱵᱨᱚᱰᱠᱟᱥᱴᱤᱝ ᱢᱚᱱᱛᱨᱤ ᱛᱟᱦᱮᱸ ᱠᱟᱱᱟᱭ , ᱩᱱ ᱡᱚᱦᱚᱜ ᱢᱤᱫ ᱠᱟᱛᱷᱟ ᱥᱟᱢᱱᱟ ᱛᱮ ᱦᱮᱡ ᱞᱮᱱᱟ ᱡᱮ ᱤᱱᱫᱤᱨᱟ ᱜᱟᱱᱫᱷᱤ ᱤᱞᱮᱠᱥᱚᱱ ᱫᱟᱲᱮᱜ ᱞᱟᱹᱜᱤᱫ ᱛᱮ ᱟᱱᱠᱚᱱᱥᱴᱤᱪᱩᱟᱞ ᱢᱮᱛᱷᱚᱰᱽ ᱮ ᱟᱯᱱᱟᱨ ᱞᱮᱼᱟ  ᱾ ᱤᱱᱫᱤᱨᱟ ᱜᱟᱱᱫᱷᱤ ᱭᱤᱡ ᱦᱚᱯᱚᱱ ᱥᱟᱚᱱᱡᱚᱭ ᱜᱟᱱᱫᱷᱤ ᱩᱛᱚᱨ ᱯᱨᱚᱫᱮᱥ ᱠᱷᱚᱱ ᱴᱨᱚᱠ ᱯᱮᱨᱮᱡ ᱦᱚᱲ ᱟᱹᱜᱩ ᱠᱟᱛᱮ ᱫᱤᱞᱤ ᱨᱮ ᱡᱟᱣᱨᱟ ᱠᱮᱫ ᱠᱚᱣᱟᱭ ᱟᱨ ᱫᱩᱨᱫᱚᱨᱥᱚᱱ ᱨᱮ ᱯᱨᱚᱪᱟᱨ ᱞᱟᱹᱜᱤᱫ ᱤᱱᱫᱨᱚ ᱠᱩᱢᱟᱨ ᱜᱩᱡᱨᱟᱞ ᱮ ᱢᱮᱛᱟ ᱫᱮᱭᱟ ᱾ ᱠᱤᱱᱛᱩ ᱜᱩᱡᱨᱟᱞ ᱫᱚ ᱱᱚᱣᱟ ᱠᱟᱹᱢᱤ ᱞᱟᱹᱜᱤᱫ ᱥᱚᱱᱡᱚᱭ ᱜᱟᱱᱫᱷᱤ ᱢᱟᱱᱟ ᱠᱮᱫᱮᱭᱟᱭ ᱪᱮᱫᱟᱦ ᱥᱮ ᱥᱚᱱᱡᱚᱭ ᱜᱟᱱᱫᱷᱤ ᱭᱟᱼᱦ ᱫᱚ ᱥᱚᱨᱠᱟᱨᱤ ᱥᱴᱟᱴᱚᱥ ᱪᱮᱫ ᱦᱚᱸ ᱵᱟᱭ ᱛᱟᱦᱮᱸ ᱠᱟᱱᱟ ᱾ ᱥᱚᱱᱡᱚᱭ ᱜᱟᱱᱫᱷᱤ ᱫᱚ ᱢᱟᱨᱟᱝ ᱢᱚᱱᱛᱨᱤ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱚᱱᱟ ᱠᱷᱟᱹᱛᱤᱨ ᱩᱱᱤ ᱫᱚ ᱚᱱᱟ ᱯᱚᱫ ᱠᱷᱚᱱ ᱠᱚ ᱚᱪᱚᱜ ᱠᱮᱫᱮᱭᱟ ᱟᱨ ᱚᱱᱟ ᱯᱚᱫ ᱫᱚ ᱵᱤᱫᱭᱟ ᱪᱚᱨᱚᱱ ᱥᱩᱠᱞᱟ ᱠᱚ ᱮᱢᱟ ᱫᱮᱭᱟ ᱾

==ᱵᱮᱠᱛᱤᱜᱚᱛ ᱡᱤᱭᱚᱱ==
ᱜᱩᱡᱨᱟᱞ ᱟᱡ ᱵᱟᱵᱟ ᱧᱩᱛᱩᱢ ᱫᱚ ᱚᱵᱚᱛᱟᱨ ᱱᱟᱨᱟᱭᱚᱬ ᱟᱨ ᱟᱭᱚ ᱧᱩᱛᱩᱢ ᱫᱚ ᱯᱩᱥᱯᱟ ᱜᱩᱡᱨᱟᱞ ᱾ ᱩᱱᱤ ᱫᱚ ᱰᱤᱹᱮᱹᱵᱷᱤᱹ ᱦᱮᱞᱤ ᱠᱚᱞᱮᱡ ᱚᱯᱷ ᱠᱚᱢᱚᱨᱥ ᱟᱨ ᱯᱷᱚᱨᱢᱟᱱ ᱠᱨᱤᱥᱴᱤᱭᱟᱱ ᱠᱚᱞᱮᱡ, ᱞᱟᱦᱚᱨ ᱨᱮ ᱯᱟᱲᱦᱟᱣ ᱞᱮᱱᱟᱭ ᱾ ᱩᱱᱤ ᱡᱩᱣᱟᱹᱱ ᱵᱮᱲᱟ ᱨᱮ ᱫᱚ ᱵᱷᱟᱨᱚᱛᱤᱭᱚ ᱥᱚᱛᱚᱱᱛᱨᱚᱛᱟ ᱟᱱᱫᱚᱞᱚᱱ ᱨᱮ ᱥᱮᱞᱮᱫ ᱞᱮᱱᱟᱭ ᱟᱨ ᱑᱙᱔᱒ ᱨᱮ ᱤᱸᱨᱮᱡ ᱵᱷᱟᱨᱚᱛ ᱪᱦᱟᱰ ᱟᱱᱫᱚᱞᱚᱱ ᱨᱮ ᱡᱤᱦᱚ ᱦᱚᱸᱭ ᱪᱟᱞᱟᱣ ᱞᱮᱱᱟ ᱾
ᱦᱤᱱᱫᱤ,ᱩᱨᱫᱩ ᱟᱨ ᱯᱚᱱᱡᱟᱵᱤ ᱵᱷᱟᱥᱟ ᱫᱚ ᱟᱹᱰᱤ ᱵᱮᱥ ᱮ ᱵᱟᱰᱟᱭ ᱛᱟᱦᱮᱱ ᱟᱨ ᱚᱱᱟ ᱥᱟᱸᱣ ᱛᱮ ᱟᱹᱰᱤ ᱜᱟᱱ ᱵᱷᱟᱥᱟ ᱦᱚᱸᱭ ᱵᱟᱰᱟᱭ ᱛᱟᱦᱮᱱ ᱾ ᱜᱩᱡᱨᱟᱞ ᱟᱡ ᱮᱨᱟ ᱫᱚ ᱥᱤᱞᱟ ᱜᱩᱡᱨᱟᱞ ᱮ ᱛᱟᱦᱮᱸ ᱠᱟᱱᱟ ᱟᱨ ᱟᱡ ᱮᱨᱟ ᱫᱚ ᱑᱑ ᱡᱩᱞᱟᱭ ᱒᱐᱑᱑ ᱨᱮ ᱜᱚᱡ ᱞᱮᱱᱟᱭ ᱾ ᱟᱡ ᱨᱤᱱ ᱫᱚ ᱵᱟᱨᱮᱭᱟ ᱦᱚᱯᱚᱱ ᱠᱤᱱ ᱛᱟᱸᱦᱮ ᱠᱟᱱᱟ ᱾ ᱓᱐ ᱱᱚᱵᱷᱮᱢᱵᱚᱨ ᱒᱐᱑᱒ ᱨᱮ ᱜᱩᱰᱜᱟᱸᱣ ᱨᱮ ᱢᱮᱫᱟᱱᱛᱚ ᱦᱚᱥᱯᱤᱴᱟᱞ ᱨᱮ ᱜᱚᱡ ᱞᱮᱱᱟᱭ ᱾

==ᱟᱹᱰᱤ ᱫᱤᱱ ᱵᱮᱢᱟᱨ ᱯᱚᱨᱮ ᱜᱚᱡ==
ᱜᱩᱡᱨᱟᱞ ᱫᱚ ᱟᱹᱰᱤ ᱫᱤᱱ ᱫᱷᱟᱹᱵᱤᱡ ᱰᱟᱭᱞᱤᱥᱤᱥ ᱮ ᱠᱚᱨᱟᱣᱮᱫ ᱛᱟᱦᱮᱱ  ᱾ ᱑᱙ ᱱᱚᱵᱷᱮᱢᱵᱚᱨ ᱒᱐᱑᱒ ᱨᱮ ᱠᱚᱲᱟᱢ ᱦᱟᱹᱥᱩ ᱛᱟᱭᱚᱢ ᱩᱱᱤ ᱫᱚ ᱦᱚᱨᱤᱭᱟᱬᱟ ᱨᱮᱱᱟᱜ ᱜᱩᱰᱜᱟᱣᱸ ᱨᱮᱱᱟᱝ ᱯᱨᱟᱤᱵᱷᱮᱴ ᱦᱚᱥᱯᱤᱴᱟᱞ ᱨᱮ ᱠᱚ ᱮᱰᱢᱤᱥᱚᱱ ᱞᱮᱫᱮᱭᱟ ᱾ ᱒᱗ ᱱᱚᱵᱷᱮᱢᱵᱚᱨ ᱒᱐᱑᱒ ᱨᱮ ᱩᱱᱤ ᱫᱚ ᱚᱪᱮᱛ ᱚᱵᱚᱥᱛᱷᱟ ᱨᱮ ᱛᱟᱦᱮᱸ ᱠᱟᱱᱟᱭ ᱾ ᱟᱹᱰᱤ ᱜᱟᱱ ᱪᱮᱥᱴᱟ ᱯᱚᱨᱮ ᱦᱚᱸ ᱩᱱᱤ ᱫᱚ ᱵᱟᱠᱚ ᱵᱟᱸᱪᱟᱣ ᱫᱟᱲᱮ ᱭᱟᱫᱮᱭᱟ ᱾ ᱓᱐ ᱱᱚᱵᱷᱮᱢᱵᱚᱨ ᱒᱐᱑᱒ ᱨᱮ ᱟᱛᱢᱟ ᱛᱟᱭ ᱟᱡᱟᱜ ᱦᱚᱲᱢᱚᱭ ᱵᱟᱹᱜᱤ ᱠᱮᱼᱟ ᱾ ᱟᱡᱟᱜ ᱜᱚᱡ ᱠᱷᱚᱵᱚᱨ ᱟᱸᱡᱚᱢ ᱠᱟᱛᱮ ᱞᱚᱠᱚ ᱥᱚᱵᱷᱟ ᱟᱨ ᱨᱟᱡᱭᱚ ᱥᱚᱵᱷᱟ ᱵᱟᱱᱟᱨ ᱠᱚ ᱵᱚᱸᱫ ᱞᱮᱼᱟ ᱾ ᱱᱚᱣᱟ ᱠᱷᱚᱵᱚᱨ ᱟᱸᱡᱚᱢ ᱠᱟᱛᱮ ᱥᱤᱧᱚᱛ ᱨᱤᱱ ᱢᱟᱨᱟᱝ ᱢᱚᱱᱛᱨᱤ ᱟᱨ ᱨᱟᱥᱴᱨᱚᱯᱚᱛᱤ ᱟᱹᱰᱤ ᱡᱩᱨ ᱠᱤᱱ ᱫᱩᱠᱷ ᱞᱮᱱᱟ ᱾
