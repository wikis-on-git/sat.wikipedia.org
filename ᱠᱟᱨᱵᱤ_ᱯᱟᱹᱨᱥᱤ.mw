'''ᱠᱟᱨᱵᱤ ᱯᱟᱹᱨᱥᱤ''' ᱫᱚ [[ᱟᱥᱟᱢ]] ᱯᱚᱱᱚᱛ ᱨᱮ ᱢᱮᱱᱟᱜ ᱠᱚ ᱠᱟᱨᱵᱤ, ᱚᱠᱚᱭ ᱫᱚ ᱢᱤᱠᱤᱨ ᱟᱨᱵᱟᱝ ᱟᱨᱞᱮᱝ ᱢᱮᱱᱛᱮ ᱦᱚᱸ ᱠᱚ ᱵᱟᱰᱟᱭᱚᱜ ᱠᱟᱱ, ᱚᱱᱟ ᱡᱟᱹᱛᱤ ᱨᱮᱱ ᱦᱚᱲ ᱠᱚᱣᱟᱜ ᱜᱚᱜᱚ ᱯᱟᱹᱨᱥᱤ ᱠᱟᱱᱟ|ᱤᱱᱟᱹ ᱵᱮᱜᱚᱨ ᱦᱚ ᱱᱚᱣᱟ ᱯᱟᱹᱨᱥᱤ ᱫᱚ ᱠᱚᱸᱭᱮᱱ ᱥᱟᱢᱟᱝ ᱥᱤᱧᱚᱛ ᱟᱨ ᱠᱚᱸᱭᱮᱸ ᱥᱟᱢᱟᱝ ᱵᱟᱝᱞᱟᱫᱮᱥ ᱨᱮ ᱦᱚᱸ ᱠᱚ ᱞᱟᱲᱪᱟᱲᱮᱫ ᱠᱟᱱ ᱜᱮᱭᱟ|᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ, ᱱᱤᱭᱟᱹ ᱯᱟᱹᱨᱥᱤ ᱫᱚ ᱕,᱒᱘,᱕᱐᱘ ᱡᱚᱱᱟ ᱦᱚᱲ ᱠᱚ ᱞᱟᱲᱪᱟᱲ ᱮᱫᱟ|ᱱᱤᱭᱟᱹ ᱯᱟᱹᱨᱥᱤ ᱫᱚ ᱥᱤᱱᱚ-ᱴᱤᱵᱮᱛᱟᱱ ᱢᱟᱨᱟᱝ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱨᱮᱭᱟᱜ ᱢᱤᱫᱴᱮᱱ ᱯᱟᱹᱨᱥᱤ ᱠᱟᱱᱟ, ᱢᱮᱱ ᱠᱷᱟ ᱚᱠᱟ ᱦᱩᱰᱤᱧ ᱯᱟᱹᱨᱥᱤ ᱜᱷᱨᱚᱧᱡᱽ ᱥᱟᱶ ᱢᱮᱥᱟ ᱜᱮᱭᱟ ᱚᱱᱟ ᱠᱟᱛᱷᱟ ᱫᱚ ᱱᱤᱛ ᱦᱟᱹᱵᱤᱡ ᱛᱮ ᱵᱟᱝ ᱯᱩᱥᱴᱟᱹᱣ ᱟᱠᱟᱱᱟ|ᱥᱟᱯᱷᱟᱨ (᱑᱙᱗᱔) ᱟᱨ ᱵᱽᱨᱟᱰᱞᱤ (᱑᱙᱙᱗) ᱰᱚ ᱢᱤᱠᱤᱨ ᱯᱟᱹᱨᱥᱤ ᱫᱚ ᱠᱩᱠᱤ-ᱪᱤᱱ ᱯᱟᱹᱨᱥᱤ ᱪᱟᱝᱜᱷᱟ ᱨᱮᱭᱟᱜ ᱰᱟᱦᱟᱨ ᱟᱫ ᱯᱟᱹᱨᱥᱤ ᱢᱮᱱᱛᱮ ᱠᱤᱱ ᱞᱮᱠᱷᱟ ᱟᱠᱟᱫᱟ|ᱢᱮᱱᱠᱷᱟᱱ ᱛᱷᱟᱨᱜᱩᱰ (᱒᱐᱐᱓) ᱫᱚ ᱥᱤᱱᱚ-ᱛᱤᱵᱮᱛᱟᱱ ᱯᱟᱹᱨᱥᱤ ᱜᱷᱟᱨᱚᱧᱡᱽ ᱨᱮ ᱮᱴᱟᱜ ᱦᱩᱰᱤᱧ ᱯᱟᱹᱨᱥᱤ ᱜᱷᱟᱨᱚᱧᱡᱽ ᱥᱟᱶ ᱵᱤᱱ ᱥᱮᱞᱮᱫ ᱜᱮ ᱫᱚᱦᱚ ᱞᱮᱫᱟ|ᱵᱽᱞᱮᱧᱪ ᱟᱨ ᱯᱚᱥᱴ (᱒᱐᱑᱓) ᱫᱚ ᱱᱚᱣᱟ ᱯᱟᱹᱨᱥᱤ ᱡᱚᱴᱚ ᱠᱷᱚᱱ ᱞᱟᱛᱟᱨ ᱨᱮ ᱠᱤᱱ ᱰᱚᱦᱚ ᱣᱟᱠᱟᱫᱟ|
==ᱱᱟᱜᱟᱢ==
ᱠᱚᱸᱭᱮᱱ ᱥᱟᱢᱟᱝ ᱥᱤᱧᱚᱛ ᱨᱮᱭᱟᱜ ᱥᱟᱱᱟᱢ ᱯᱟᱹᱨᱥᱤ ᱞᱮᱠᱟ ᱜᱮ ᱠᱟᱹᱨᱵᱤ ᱯᱟᱹᱨᱥᱤ ᱦᱚᱸ ᱚᱠᱟ ᱫᱚ ᱨᱚᱢᱟᱱ ᱟᱨ ᱚᱠᱟ ᱫᱚ ᱟᱥᱟᱢᱤᱥ ᱞᱤᱯᱤ ᱛᱮ ᱠᱚ ᱚᱞ ᱵᱟᱲᱟᱭ ᱜᱮᱭᱟ|ᱡᱚᱛᱚ ᱢᱟᱲᱟᱝ ᱨᱮ ᱠᱟᱹᱨᱵᱤ ᱯᱟᱹᱨᱥᱤ ᱨᱮᱭᱟᱜ ᱯᱟᱹᱦᱤᱞ ᱯᱚᱛᱚᱵ ᱫᱚ ᱟᱢᱮᱨᱤᱠᱟᱱ ᱵᱮᱯᱴᱤᱥ ᱢᱤᱥᱚᱱᱟᱨᱤ ᱟᱨ ᱠᱮᱛᱷᱚᱞᱤᱠ ᱜᱤᱨᱡᱟᱹ ᱨᱮᱱ ᱠᱨᱤᱥᱴᱟᱱ ᱢᱤᱥᱚᱱᱟᱨᱤ ᱦᱚᱛᱮ ᱛᱮ ᱪᱷᱟᱯᱟ ᱥᱚᱫᱚᱨ ᱞᱮᱱᱟ|ᱢᱤᱥᱚᱱᱟᱨᱤ ᱠᱚ ᱯᱟᱹᱦᱤᱞ ᱯᱨᱚᱛᱷᱚᱢ ᱫᱷᱟᱣ ᱑᱙᱐᱓ ᱥᱮᱨᱢᱟ ᱨᱮ ᱵᱤᱨᱛᱟ ᱧᱩᱛᱩᱢᱟᱱ ᱠᱟᱨᱵᱤ ᱵᱮᱣᱨᱟ ᱥᱟᱠᱟᱢ ᱠᱚ ᱪᱷᱟᱯᱟ ᱚᱰᱚᱠ ᱞᱮᱫᱟ|ᱨᱮᱵᱷᱟᱨᱮᱱᱴ ᱟᱨᱹ ᱤᱹ ᱱᱮᱭᱵᱚᱨ ᱟᱜ ᱑᱘᱗᱘ ᱥᱮᱨᱢᱟ ᱥᱚᱫᱚᱨ ᱞᱮᱱ  'Vocabulary of English and Mikir, with Illustrative Sentences' ᱧᱩᱛᱩᱢᱟᱱ ᱯᱚᱛᱚᱵ ᱫᱚ ᱯᱟᱹᱦᱤᱞ ᱠᱟᱹᱨᱵᱤ ᱟᱹᱲᱟᱹ ᱵᱟᱹᱱᱫᱤ ᱠᱟᱱᱟ|ᱥᱟᱨᱰ ᱠᱟᱹ ᱯᱮᱨᱤᱱ ᱠᱮ ᱟᱜ ᱑᱙᱐᱔ ᱥᱮᱨᱢᱟ ᱨᱮ ᱪᱦᱟᱯᱟ ᱥᱚᱫᱚᱨ ᱞᱮᱱ 'English–Mikir Dictionary' ,ᱥᱟᱨᱪᱟᱨᱞᱮᱥ ᱞᱤᱭᱚᱞ ᱟᱨ ᱮᱰᱨᱟᱣᱨᱰ ᱥᱴᱮᱠ ᱟᱜ ᱑᱙᱐᱘ ᱥᱮᱨᱢᱟ ᱨᱮ ᱪᱷᱟᱯᱟ ᱥᱚᱫᱚᱨ ᱞᱮᱱ ᱠᱟᱨᱵᱤ ᱡᱟᱹᱛᱤ ᱭᱟᱜ ᱵᱤᱵᱚᱨᱚᱱ ᱫᱚᱞᱤᱞ The Mikirs ᱟᱨ ᱜᱤᱹ ᱰᱤᱹ ᱣᱟᱨᱠᱟᱨ ᱟᱜ ᱑᱙᱒᱕ ᱥᱮᱨᱢᱟ ᱨᱮᱭᱟᱜ 'A Dictionary of the Mikir Language' ᱮᱢᱟᱱ ᱛᱮᱭᱟᱜ ᱜᱮ ᱠᱟᱨᱵᱤ ᱦᱚᱲ, ᱯᱹᱨᱥᱤ ᱟᱨ ᱨᱚᱱᱚᱲ ᱮᱢᱟᱱ ᱛᱮᱭᱟᱜ ᱠᱚ ᱜᱮ|
==ᱵᱮᱱᱮᱜᱟᱨ==
ᱠᱚ'ᱱᱟᱨᱛᱷ (᱒᱐᱑᱔) ᱫᱚ ᱠᱟᱨᱵᱤ ᱯᱟᱹᱨᱥᱤ ᱵᱟᱨ ᱦᱟᱹᱴᱤᱧ ᱨᱮᱭᱮ ᱩᱫᱩᱜ ᱥᱚᱫᱚᱨ ᱟᱠᱟᱫᱟ|

*ᱵᱩᱨᱩ ᱠᱟᱨᱵᱤᱺ [[ᱟᱥᱟᱢ]] ᱯᱚᱱᱚᱛ [[ᱠᱟᱨᱵᱤ ᱟᱝᱞᱚᱝ ᱦᱚᱱᱚᱛ]] ᱨᱮᱭᱟᱜ ᱨᱚᱝᱛᱦᱟᱝ ᱦᱩᱰᱤᱧ ᱯᱟᱹᱨᱥᱤ|
*ᱴᱟᱹᱱᱫᱤ ᱠᱟᱨᱵᱤᱺ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ ᱠᱟᱢᱨᱩᱯ ᱦᱚᱱᱚᱛ ᱟᱨ [[ᱢᱚᱨᱤ ᱜᱟᱶ ᱦᱚᱱᱚᱛ]] ᱟᱨ [[ᱢᱮᱜᱷᱟᱞᱚᱭ]] ᱯᱚᱱᱚᱛ ᱨᱮᱭᱟᱜ [[ᱨᱤ ᱵᱷᱚᱭ ᱦᱚᱱᱚᱛ]] ᱨᱮ ᱠᱚ ᱞᱟᱲᱪᱟᱲᱮᱫ ᱠᱟᱱᱟ|
