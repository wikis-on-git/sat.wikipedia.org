'''ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ''' ᱟᱜ ᱡᱟᱱᱟᱢ ᱫᱚ ᱑᱔ ᱚᱠᱴᱳᱵᱚᱨ ᱥᱟᱞ ᱑᱖᱔᱓ ᱨᱮ ᱵᱩᱨᱦᱟᱢᱯᱩᱨ ᱵᱷᱟᱨᱚᱛ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱫᱚ ᱫᱤᱞᱤ ᱨᱮᱱᱤᱡ ᱮᱭᱟᱭ ᱟ.ᱱᱤᱡ ᱢᱩᱜᱚᱞ ᱵᱟᱫᱽᱥᱟᱦ (᱑᱗᱐᱗-᱑᱗᱑᱒) ᱮ ᱛᱟᱦᱮᱸ ᱠᱟᱱᱟ ᱾ "ᱥᱚᱦᱡᱟᱫᱟ ᱢᱩᱣᱚᱡᱚᱢ" ᱠᱚ ᱢᱮᱛᱟ ᱟᱭ ᱵᱟᱦᱟᱫᱩᱨᱥᱟᱦ, ᱵᱟᱫᱽᱥᱟᱦ ᱚᱣᱩᱨᱚᱸᱜᱽᱡᱮᱵᱽ ᱤᱡ ᱫᱚᱥᱟᱨ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱟᱡ ᱵᱟᱵᱟᱭᱤᱡ ᱵᱚᱭᱦᱟ ᱟᱨ ᱦᱮᱯᱨᱟᱣ ᱮᱫᱤᱡ ᱥᱟᱦᱥᱩᱡᱟ ᱥᱟᱶ ᱢᱟᱨᱟᱝ ᱵᱚᱭᱦᱟ ᱥᱟᱶᱮ ᱧᱟᱯᱟᱢ ᱮᱱ ᱛᱟᱭᱚᱢ ᱥᱚᱦᱡᱟᱫᱟ ᱢᱩᱣᱚᱡᱚᱢ ᱜᱮ ᱚᱣᱩᱨᱚᱸᱜᱽᱡᱮᱵᱽ ᱤᱡ ᱟᱺᱜᱤᱵᱷᱟ.ᱨᱤᱭᱟ.ᱭ ᱵᱮᱱᱟᱣ ᱮᱱᱟ ᱾ ᱵᱟᱦᱟᱫᱩᱨᱥᱟᱦ ᱯᱩᱭᱞᱩ ᱫᱚ 'ᱥᱟᱦ-ᱟᱞᱚᱢ ᱯᱩᱭᱞᱩ' ᱟᱨᱵᱟᱝ 'ᱟᱞᱚᱢᱥᱟᱦ ᱯᱩᱭᱞᱩ' ᱧᱩᱛᱩᱢ ᱞᱮᱠᱟ ᱛᱮᱦᱚᱸ ᱩᱯᱨᱩᱢ ᱛᱟᱭ ᱢᱮᱱᱟᱜᱼᱟ ᱾

[[File:Bahadur Shah, ca. 1670, Bibliothèque nationale de France, Paris.jpg|thumb|ᱮᱭᱮᱭ ᱟ.ᱱᱤᱡ ᱢᱩᱜᱚᱞ ᱵᱟᱫᱽᱥᱟᱦ]]

'''ᱥᱟᱥᱚᱱ ᱚᱠᱛᱚ''' : ᱑᱙ ᱡᱩᱱ ᱑᱗᱐᱗ ᱠᱷᱚᱱ ᱒᱗ ᱯᱷᱮᱵᱨᱩᱣᱟᱨᱤ ᱑᱗᱑᱒ ᱫᱷᱟ.ᱵᱤᱡ ᱾

'''ᱨᱟᱡᱽ ᱴᱤᱠᱞᱤ :''' ᱑᱙ ᱡᱩᱱ ᱑᱗᱐᱗, ᱫᱤᱞᱞᱤ ᱨᱮ ᱾

''' ᱯᱩᱭᱞᱩ ᱟᱺᱜᱤᱵᱷᱟ.ᱨᱤᱭᱟ.:''' ᱢᱚᱦᱚᱢᱚᱫᱽ ᱟᱡᱚᱢ ᱥᱟᱦ 
(ᱧᱩᱛᱩᱢ ᱥᱩᱢᱩᱝ ᱨᱤᱱᱤᱡ)
ᱟᱣᱨᱚᱝᱜᱚᱡᱮᱵᱽ ᱾

'''ᱟᱺᱜᱤᱵᱷᱟ.ᱨᱤᱭᱟ. :''' ᱡᱚᱦᱟᱸᱫᱟᱨ ᱥᱟᱦ ᱾

'''Consort :''' ᱱᱩᱨᱩᱱᱤᱢᱟ ᱵᱮᱜᱚᱢ ᱾

'''ᱮᱨᱟ ᱠᱚ :''' ᱢᱤᱦᱚᱨ ᱯᱚᱨᱣᱚᱨ ᱵᱮᱜᱚᱢ, ᱚᱢᱚᱛᱼᱩᱞᱼᱦᱚᱵᱤᱵᱽ ᱵᱮᱜᱚᱢ, ᱨᱟ.ᱱᱤ ᱪᱷᱚᱛᱛᱚᱨ ᱵᱟᱭᱤ, ᱟᱨ ᱢᱤᱫ ᱮᱨᱟ ᱾

'''ᱦᱚᱯᱚᱱ ᱠᱚ :''' ᱡᱚᱦᱚᱸᱫᱟᱨ ᱥᱟᱦ, 
ᱟᱡᱽᱼᱩᱫᱽᱼᱫᱤᱱ ᱢᱤᱨᱡᱟ
ᱚᱡᱤᱢᱼᱩᱥᱼᱥᱟᱱ ᱢᱤᱨᱡᱟ
ᱫᱚᱣᱞᱚᱛ ᱚᱯᱷᱡᱟ ᱢᱤᱨᱡᱟ
ᱨᱚᱯᱷᱤᱼᱩᱥᱼᱥᱟᱱ ᱢᱤᱨᱡᱟ
ᱡᱚᱦᱟᱸᱥᱟᱦ ᱢᱤᱨᱡᱟ
ᱢᱳᱦᱚᱢᱢᱚᱫᱽ ᱦᱩᱢᱟᱭᱩᱸ ᱢᱤᱨᱡᱟ
ᱫᱚᱦᱚᱨ ᱟᱯᱷᱨᱚᱡᱽ ᱵᱟᱱᱳ ᱵᱮᱜᱚᱢ 
ᱟᱨ ᱢᱤᱫ ᱦᱚᱯᱚᱱ  ᱾

'''ᱯᱩᱨᱟ. ᱧᱩᱛᱩᱢ :'''

ᱥᱟᱦᱤᱵᱽᱼᱮᱼᱠᱩᱨᱟᱱ ᱢᱩᱣᱚᱡᱚᱢᱥᱟᱦ ᱟᱞᱚᱢᱜᱤᱨ ᱥᱟᱱᱤ ᱚᱵᱩ ᱱᱟᱥᱤᱨ ᱥᱮᱭᱚᱫᱽ   ᱠᱩᱛᱩᱵᱽᱵᱩᱫᱷᱤᱱ ᱚᱵᱩᱞ ᱢᱩᱡᱚᱯᱷᱚᱨ ᱢᱩᱦᱚᱢᱚᱫᱽ ᱢᱚᱣᱚᱡᱚᱢ ᱥᱟᱦ ᱟᱞᱚᱢ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱵᱟᱫᱽᱥᱟᱦ ᱜᱟᱡᱤ

'''ᱟᱯᱟᱛ :''' ᱚᱣᱩᱨᱚᱝᱜᱽᱡᱮᱵᱽ 

'''ᱮᱸᱜᱟᱛ :''' ᱱᱚᱵᱟᱵᱽ ᱵᱟᱭᱤ

'''ᱡᱟᱱᱟᱢ :''' ᱑᱔ ᱚᱠᱴᱚᱵᱚᱨ ᱑᱖᱔᱓ ᱵᱩᱨᱦᱟᱱᱯᱩᱨ ᱢᱩᱜᱚᱞ ᱥᱟᱢᱨᱟᱡᱽ

'''ᱜᱩᱨ :''' ᱒᱗ ᱯᱷᱮᱵᱨᱩᱣᱟᱨᱤ ᱑᱗᱑᱒  (ᱵᱚᱭᱚᱥ ᱖᱘), ᱞᱟᱦᱳᱨ, ᱢᱩᱜᱚᱞ ᱥᱟᱢᱨᱟᱡᱽ 

'''ᱢᱟᱬᱟ :''' ᱑᱕ ᱢᱮ ᱑᱗᱑᱒, ᱢᱳᱛᱤ ᱢᱚᱥᱡᱤᱫᱽ, ᱫᱤᱞᱞᱤ 

'''ᱫᱷᱚᱨᱚᱢ :''' ᱥᱩᱱᱱᱤ ᱤᱥᱞᱟᱢ

==ᱠᱟᱵᱩᱞ ᱨᱤᱱᱤᱡ ᱥᱩᱵᱟ.==

[[File:ResidentAssistantCommandantEscortingBahadurShahZafar.jpg|thumb|ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ]]

ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱫᱚ ᱥᱟᱞ ᱑᱖᱖᱓ ᱨᱮ ᱫᱩᱠᱷᱤᱱ ᱨᱮᱭᱟᱜ ᱫᱚᱠᱠᱚᱱ ᱯᱚᱴᱷᱟᱨ ᱴᱚᱴᱷᱟ ᱟᱨ ᱢᱚᱫᱷᱭᱚ ᱵᱷᱟᱨᱚᱛ ᱨᱮ ᱵᱟᱵᱟᱭᱤᱡ ᱯᱨᱚᱛᱤᱱᱤᱫᱷᱤ (exponent) ᱵᱮᱱᱟᱣ ᱠᱟᱛᱮᱭ ᱵᱷᱮᱡᱟ  ᱠᱮᱫᱮᱭᱟ ᱾ ᱥᱟᱞ ᱑᱖᱘᱓-᱑᱖᱘᱔ ᱨᱮ ᱩᱱᱤ ᱫᱚ ᱫᱩᱠᱷᱤᱱ ᱵᱩᱢᱵᱟ.ᱭ (ᱱᱤᱛᱚᱜ ᱵᱚᱢᱵᱮ) ᱜᱳᱣᱟ ᱨᱮᱭᱟᱜ ᱯᱩᱨᱛᱩᱜᱟᱞ ᱴᱚᱴᱷᱟ ᱨᱮ ᱢᱚᱨᱟᱴᱷᱤᱭᱟ. ᱠᱚ ᱵᱤᱨᱩᱫᱷ ᱨᱮ ᱯᱟ.ᱭᱠᱚ ᱠᱚᱣᱟᱜ ᱫᱤᱥᱟ.ᱭ ᱥᱟᱸᱵᱽᱲᱟᱣ ᱠᱮᱜᱼᱟ ᱾ ᱤᱠᱷᱟ.ᱱ ᱯᱩᱨᱛᱩᱜᱟᱞᱤᱭᱟ. ᱚᱣᱟᱜ ᱜᱚᱲᱚ ᱥᱚᱦᱚᱫ ᱵᱟᱝ ᱧᱟᱢ ᱞᱮᱲ ᱦᱟᱞᱚᱛ ᱨᱮ ᱩᱱᱠᱩ ᱫᱚ ᱯᱟ.ᱪᱷᱞᱟ.ᱜ ᱛᱮ ᱦᱩᱭ ᱟᱫ ᱠᱚᱣᱟ ᱾ ᱤᱨᱟ.ᱞ ᱥᱮᱨᱢᱟ ᱫᱷᱟ.ᱵᱤᱡ ᱵᱮᱡᱟᱨ ᱚᱪᱚ ᱮᱱ ᱛᱟᱭᱚᱢ ᱩᱱᱤ ᱫᱚ ᱟᱡ ᱵᱟᱵᱟ ᱜᱮ ᱑᱖᱙᱙ ᱥᱟᱞᱮᱨᱮ   ᱠᱟᱵᱩᱞ (ᱱᱤᱛᱚᱜ ᱟᱯᱷᱜᱟᱱᱤᱥᱛᱟᱱ) ᱨᱮᱱᱤᱡ ᱥᱩᱵᱟ. ᱞᱮᱠᱟᱛᱮ ᱴᱷᱟᱶ ᱮ ᱦᱟᱛᱟᱣ ᱞᱮᱜᱼᱟ ᱾

==ᱩᱛᱚᱨᱟᱫᱷᱤᱠᱟᱨ ᱟᱜ ᱞᱟ.ᱲᱦᱟ.ᱭ==

ᱚᱣᱨᱚᱝᱜᱽᱡᱮᱵᱽ ᱟᱜ ᱜᱩᱨ ᱛᱟᱭᱚᱢ ᱩᱱᱤᱭᱤᱡ ᱖᱓ ᱵᱚᱪᱷᱚᱨ ᱦᱚᱯᱚᱱ "ᱢᱩᱣᱚᱡᱚᱢ" (ᱥᱟᱦᱼᱟᱞᱚᱢ ᱯᱩᱭᱞᱩ) ᱫᱚ ᱞᱟᱦᱳᱨ ᱨᱮᱭᱟᱜ ᱩᱛᱚᱨ ᱫᱤᱥᱟ. ᱨᱮ ᱢᱮᱱᱟᱜ "ᱥᱟᱦᱫᱚᱣᱞᱟ" ᱧᱩᱛᱩᱢᱟᱱ ᱯᱚᱞᱚ ᱨᱮ ᱢᱮ ᱑᱗᱐᱗ ᱨᱮ ᱵᱟᱦᱟᱫᱩᱨ ᱥᱟᱦ ᱟᱜ ᱧᱩᱛᱩᱢ ᱛᱮ ᱟᱡ ᱛᱮ ᱥᱚᱢᱨᱟᱴ ᱮ ᱵᱤᱠᱱᱟ.ᱣ ᱮᱱᱟ ᱾ ᱵᱩᱸᱫᱤ ᱨᱤᱱᱤᱡ "ᱵᱩᱫᱷᱥᱤᱝ ᱦᱟᱰᱟ" ᱟᱨᱵᱟᱝ "ᱚᱢᱵᱚᱨ" ᱟᱜ ᱡᱤᱛᱠᱟ.ᱨ ᱫᱚ ᱩᱱᱤ ᱢᱟᱬᱟᱝ ᱠᱷᱚᱱ ᱜᱮ ᱟᱡ ᱥᱮᱫ ᱮ ᱢᱩᱦᱤᱛ ᱟᱠᱟᱫ ᱛᱟᱦᱮᱸᱫ ᱾ ᱚᱱᱟ ᱦᱚᱛᱮᱛᱮ ᱩᱱᱤ ᱟ.ᱰᱤ ᱵᱟ.ᱲᱛᱤ ᱮᱞᱮᱞ ᱛᱮ ᱨᱟᱡᱽᱯᱩᱛ ᱠᱚᱣᱟᱜ ᱜᱚᱲᱚ ᱥᱚᱢᱚᱨᱛᱷᱚᱱ ᱮ ᱧᱟᱢ ᱠᱮᱜᱼᱟ ᱾  ᱩᱛᱚᱨᱟᱫᱷᱤᱞᱟᱨ ᱤᱫᱤ ᱠᱟᱛᱮ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱟᱨ ᱟᱡᱚᱢᱥᱟᱦ ᱛᱤᱠᱤᱱ ᱛᱟᱞᱟᱨᱮ ᱥᱟᱢᱩᱜᱚᱰ ᱥᱩᱨ ᱨᱮᱭᱟᱜ "ᱡᱚᱡᱚᱣ" ᱧᱩᱛᱩᱢᱟᱱ ᱴᱷᱟᱶᱨᱮ ᱑᱘ ᱡᱩᱱ ᱑᱗᱐᱘ ᱦᱤᱞᱚᱜ ᱞᱟ.ᱰᱷᱟ.ᱭ ᱦᱩᱭ ᱮᱱᱟ, ᱡᱟᱦᱟᱸᱨᱮ ᱟᱡᱚᱢᱥᱟᱦ ᱟᱨ ᱟᱡ ᱨᱤᱱ ᱵᱟᱨᱭᱟ ᱦᱚᱯᱚᱱ "ᱫᱤᱫᱚᱨ ᱵᱚᱠᱷᱛ" ᱟᱨ "ᱵᱚᱞᱟᱡᱟᱦ" ᱠᱤᱱ ᱜᱚᱡ ᱦᱚᱪᱚ ᱮᱱᱟ ᱾ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱫᱚ ᱟᱡᱤᱡ ᱦᱩᱰᱤᱧ ᱵᱚᱭᱦᱟ 'ᱠᱟᱢᱵᱚᱠᱷᱥ' ᱠᱷᱚᱱ ᱦᱚᱸ ᱢᱩᱜᱚᱞ ᱥᱤᱝᱦᱟᱥᱚᱱ ᱞᱟ.ᱜᱤᱫ ᱞᱟ.ᱰᱷᱟ.ᱭ ᱛᱮ ᱦᱩᱭ ᱟᱫᱮᱭᱟ ᱾ ᱠᱟᱢᱵᱚᱠᱷᱥ ᱫᱚ ᱑᱓ ᱡᱟᱱᱣᱟᱨᱤ ᱑᱗᱐᱙ ᱫᱚ ᱦᱟᱭᱫᱨᱟᱵᱟᱫᱽ ᱨᱮᱭᱟᱜ ᱥᱩᱨ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱟᱜ ᱵᱤᱨᱩᱫᱷ ᱨᱮᱭ ᱞᱟ.ᱰᱷᱟ.ᱭ ᱠᱮᱜᱼᱟ ᱾ ᱞᱟ.ᱰᱷᱟ.ᱭ ᱨᱮᱭ ᱦᱟᱨᱟᱣ ᱮᱱ ᱛᱟᱭᱚᱢ ᱠᱷᱟᱱ ᱜᱮ ᱠᱟᱢᱵᱚᱠᱷᱥ ᱫᱚᱭ ᱜᱚᱡ ᱥᱟ.ᱨᱤ ᱮᱱᱟ ᱾

'''ᱡᱚᱛᱚ ᱠᱷᱚᱱ ᱞᱟᱦᱟ ᱢᱩᱜᱚᱞ ᱥᱟᱥᱚᱱᱤᱭᱟ.'''

ᱟᱡᱟᱜ ᱡᱤᱛᱠᱟ.ᱨ ᱛᱟᱭᱚᱢ ᱵᱟᱦᱟᱫᱩᱨ ᱥᱟᱦ ᱯᱩᱭᱞᱩ ᱫᱚ ᱟᱡ ᱨᱤᱱ ᱥᱚᱦᱚᱫᱤᱭᱟ.ᱞᱚ ᱱᱟᱣᱟ ᱯᱚᱫᱽ ᱟᱨᱵᱟᱝ ᱞᱟᱯᱷᱟᱝ ᱢᱟ.ᱱ ᱮ ᱮᱢᱟᱦᱟᱫ ᱠᱚᱣᱟ ᱾ ᱢᱩᱱᱤᱢ ᱠᱷᱟᱱ ᱫᱚ ᱵᱚᱡᱤᱨ ᱟᱨᱵᱟᱝ ᱢᱚᱱᱛᱨᱤ ᱞᱮᱠᱟᱛᱮᱭ ᱵᱟᱪᱷᱚᱱ ᱠᱮᱫᱮᱭᱟ ᱾ ᱚᱣᱨᱚᱸᱜᱽᱡᱮᱵᱽ ᱤᱡ ᱢᱚᱱᱛᱨᱤ ᱚᱥᱚᱫᱽ ᱠᱷᱟᱸ ᱫᱚ ᱩᱞᱤᱞ ᱟᱨᱵᱟᱝ 'ᱣᱚᱠᱤᱞᱼᱮᱼᱢᱩᱛᱞᱚᱠ' ᱟᱜ ᱯᱚᱫᱽ ᱮ ᱮᱢᱟᱦᱟᱫᱮ ᱛᱟᱦᱮᱸᱫ ᱾ ᱚᱱᱟ ᱥᱟᱶᱛᱮ ᱡᱩᱞᱯᱷᱤᱠᱟᱨ ᱠᱷᱟᱸ ᱫᱚ ᱢᱤᱨ ᱵᱚᱠᱷᱥᱤᱭ ᱵᱮᱱᱟᱣ ᱠᱮᱫᱮᱭᱟ ᱾

==ᱥᱟ.ᱠᱷᱭᱟ.ᱛ==

https://en.m.wikipedia.org/wiki/Special:BookSources/978-1-107-02217-1

https://en.m.wikipedia.org/wiki/Special:BookSources/978-81-207-2508-9

https://en.m.wikipedia.org/wiki/Special:BookSources/978-81-86505-46-5

https://en.m.wikipedia.org/wiki/William_Irvine_(historian)
