ᱥᱮᱨᱯᱩᱨ ᱦᱚᱱᱚᱛ ᱵᱟᱝᱞᱟᱫᱮᱥ ᱨᱮᱭᱟᱜ ᱢᱚᱭᱢᱚᱱᱥᱤᱝᱦ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱯᱚᱨᱥᱟᱥᱚᱱᱤᱠ ᱚᱱᱪᱚᱞ ᱠᱟᱱᱟ᱾ ᱞᱟᱦᱟ ᱫᱚ ᱑᱘᱒᱙-᱒᱐᱑᱕ ᱥᱮᱨᱮᱧ ᱫᱷᱟᱹᱵᱤᱡᱽ ᱱᱚᱣᱟ ᱰᱷᱟᱠᱟ ᱯᱚᱱᱚᱛ ᱥᱟᱶ ᱛᱟᱦᱮᱸ ᱠᱟᱱᱟ᱾ ᱥᱮᱨᱯᱩᱨ ᱦᱚᱱᱚᱛ ᱫᱚ ᱑,᱓᱖᱔,᱖᱗ ᱵᱚᱨᱜᱚ ᱠᱤᱞᱚᱢᱤᱴᱟᱹᱨ᱾ ᱥᱮᱨᱯᱩᱨ ᱦᱚᱱᱚᱛ ᱦᱩᱭᱩᱜ ᱞᱟᱦᱟ ᱫᱚ  ᱡᱟᱢᱟᱞᱯᱩᱨ ᱦᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱢᱚᱦᱟᱠᱩᱢᱟ ᱛᱟᱦᱮᱱ ᱠᱟᱱᱟ᱾ ᱑᱙᱘᱔ ᱥᱟᱞᱮᱨ ᱒᱒ ᱯᱷᱮᱵᱽᱨᱩᱭᱟᱨᱤ ᱱᱤᱭᱟᱹ ᱫᱚ ᱦᱚᱱᱚᱛ ᱠᱚ ᱵᱮᱱᱟᱣ ᱟᱠᱟᱫᱤᱭᱟ᱾ ᱥᱮᱨᱯᱩᱨ ᱥᱚᱦᱚᱨ, ᱫᱤᱥᱟᱹᱢ ᱨᱮᱭᱟᱜ ᱨᱟᱡᱽᱫᱷᱟᱱᱤ ᱰᱷᱟᱠᱟ ᱠᱷᱚᱱ ᱑᱙᱘ ᱠᱤᱞᱚᱢᱤᱴᱟᱹᱨ (᱑᱒᱓.᱐᱓ ᱢᱟᱭᱮᱞ) ᱩᱛᱟᱹᱨ ᱨᱮ ᱢᱮᱱᱟᱜ-ᱟ᱾
=ᱱᱟᱜᱟᱢ=
ᱩᱛᱟᱹᱨ ᱫᱚ ᱵᱷᱟᱨᱚᱛ ᱨᱮᱭᱟᱜ ᱢᱮᱜᱷᱟᱞᱚᱭ, ᱫᱟᱹᱠᱷᱤᱱ-ᱯᱩᱪᱷᱤᱢ ᱫᱚ ᱡᱟᱢᱟᱞᱯᱩᱨ ᱦᱚᱱᱚᱛ ᱟᱨ ᱯᱩᱨᱩᱵᱽ ᱫᱚ ᱢᱚᱭᱢᱚᱱᱥᱤᱝᱦ ᱦᱚᱱᱚᱛ᱾
=ᱱᱟᱹᱭ ᱱᱟᱞᱟ=
*ᱢᱟᱨᱮ ᱵᱚᱨᱢᱚᱱᱯᱩᱛᱨᱚᱺ ᱦᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱱᱟᱹᱭ ᱠᱟᱱᱟ᱾
ᱯᱚᱨᱫᱷᱟᱱ ᱜᱟᱰᱟ ᱫᱚ ᱦᱩᱭᱩᱜ ᱠᱟᱱᱟ ᱺ
*ᱠᱚᱝᱥᱚ
*ᱵᱷᱚᱜᱟᱭ
*ᱠᱚᱨᱱᱚᱡᱷᱚᱨᱟ
*ᱪᱮᱞᱞᱟᱠᱷᱟᱞᱤ
*ᱡᱷᱤᱱᱟᱭ
*ᱫᱩᱫᱷᱫᱟ
ᱠᱷᱚᱞᱚᱝ ᱟᱨ ᱠᱟᱞᱟᱜᱟᱶ ᱱᱤᱫ ᱫᱚ ᱜᱚᱡᱽ ᱜᱟᱰᱟ ᱠᱟᱱᱟ᱾
ᱚᱱᱟ ᱵᱮᱜᱚᱨ ᱦᱚᱸ ᱟᱨᱦᱚᱸ ᱟᱭᱢᱟ ᱜᱟᱰᱟ ᱜᱮ ᱢᱮᱱᱟᱜ-ᱟ᱾
=ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱚ=
ᱥᱮᱨᱯᱩᱨ ᱦᱚᱱᱚᱛ ᱪᱟᱞᱟᱜ ᱠᱟᱱ ᱚᱠᱛᱚᱨᱮ ᱯᱮ ᱜᱚᱴᱟᱝ ᱱᱤᱨᱵᱟᱪᱚᱱᱤ ᱮᱞᱟᱠᱟ ᱨᱮᱭᱟᱜ(ᱥᱮᱨᱯᱩᱨ-᱑, ᱥᱮᱨᱯᱩᱨ ᱼ᱒, ᱥᱮᱨᱯᱩᱨ-᱓) ᱚᱫᱷᱤᱱ ᱨᱮ᱾

ᱥᱮᱨᱯᱩᱨ ᱦᱚᱱᱚᱛ ᱕ ᱜᱚᱴᱟᱝ ᱩᱯᱚᱡᱮᱞᱟ ᱘ ᱜᱚᱴᱟᱝ ᱯᱚᱣᱨᱚᱥᱚᱵᱷᱟ ᱕᱒ ᱜᱚᱴᱟᱝ ᱤᱣᱱᱤᱭᱚᱱ, ᱔᱕᱘ ᱜᱚᱴᱟᱝ ᱢᱚᱣᱡᱟ, ᱖᱙᱕ ᱜᱚᱴᱟᱝ ᱟᱛᱚ, ᱓᱖ ᱜᱚᱴᱟᱝ ᱳᱭᱟᱰ, ᱙᱙ ᱜᱚᱴᱟᱝ ᱢᱚᱦᱚᱞᱞᱟ ᱠᱚᱛᱮ ᱵᱮᱱᱟᱣ ᱟᱠᱟᱱᱟ᱾ 
ᱩᱯᱚᱡᱮᱞᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱺ
*ᱡᱷᱤᱱᱟᱭᱜᱟᱛᱤ
*ᱱᱚᱠᱚᱞᱟ
*ᱱᱟᱞᱤᱛᱟᱵᱟᱲᱤ
*ᱥᱮᱨᱯᱩᱨ ᱥᱚᱫᱚᱨ
*ᱥᱨᱤᱵᱽᱨᱫᱤ
=ᱦᱩᱞ=
ᱥᱮᱨᱯᱩᱨ ᱑᱑ ᱱᱟᱝ ᱥᱮᱠᱴᱚᱨ-ᱟᱜ ᱚᱫᱷᱤᱱ ᱨᱮ ᱛᱟᱦᱮᱸ ᱠᱟᱱᱟ᱾ ᱥᱮᱨᱯᱩᱨ ᱥᱟᱫᱷᱤᱱ ᱦᱩᱭ-ᱟᱠᱟᱱᱟ ᱑᱙᱗᱑ ᱥᱮᱨᱢᱟ ᱗ ᱰᱤᱥᱮᱢᱵᱚᱨ᱾ ᱱᱤᱭᱟᱹ ᱚᱠᱛᱚ ᱚᱫᱷᱤᱱᱟᱭᱚᱠ ᱡᱚᱜᱚᱫᱤᱥ ᱥᱤᱝ ᱟᱨᱚᱨᱟ ᱩᱰᱟᱹᱱ ᱜᱟᱰᱤ ᱨᱮ ᱥᱚᱦᱚᱨ ᱨᱮᱭᱟᱜ ᱫᱟᱨᱚᱜᱟ ᱟᱞᱤ ᱯᱟᱨᱠᱨᱮ ᱚᱵᱚᱛᱚᱨᱚᱱ ᱛᱟᱦᱮᱸ ᱠᱟᱱᱟᱭ ᱟᱨ ᱨᱟᱹᱥᱠᱟᱹ ᱥᱟᱞᱟᱜ ᱜᱮ ᱵᱟᱝᱞᱟᱫᱮᱥ ᱨᱮᱭᱟᱜ ᱡᱟᱛᱤᱳ ᱯᱚᱛᱟᱠᱟ ᱪᱮᱛᱟᱱ ᱨᱮᱭ ᱩᱰᱟᱹᱣ ᱠᱮᱫᱟ᱾
=ᱞᱟᱹᱲᱦᱟᱹᱭᱟ ᱟᱠᱟᱱ ᱦᱚᱲ ᱠᱚᱣᱟᱜ ᱫᱤᱥᱟᱹ ᱪᱤᱱᱦᱟᱹ=
ᱢᱚᱫᱫᱷᱚᱵᱷᱩᱢᱤᱺ ᱟᱦᱚᱢᱮᱫᱚᱱᱜᱚᱨ (ᱡᱷᱤᱱᱟᱭᱜᱟᱛᱤ), ᱡᱷᱟᱣᱜᱚᱲᱟ (ᱥᱮᱨᱯᱩᱨ), ᱵᱤᱫᱷᱚᱵᱟ ᱯᱚᱞᱞᱤ(ᱥᱟᱦᱟᱜᱯᱩᱨᱼᱱᱟᱞᱤᱛᱟᱵᱟᱲᱤ), ᱠᱚᱭᱟᱨᱤ ᱨᱚᱰ (ᱡᱷᱤᱱᱟᱭᱜᱟᱛᱤ), ᱱᱤᱭᱟᱹ ᱦᱚᱱᱚᱛ ᱨᱮᱭᱟᱜ ᱞᱟᱹᱲᱦᱟᱹᱭᱟ ᱟᱠᱟᱱ ᱦᱚᱲ ᱠᱚᱣᱟᱜ ᱥᱟᱹᱠᱷᱤ᱾
=ᱦᱚᱲ ᱠᱚ=
᱒᱐᱑᱑ ᱥᱮᱨᱢᱟ ᱨᱮ ᱞᱮᱠᱷᱟ ᱧᱟᱢ ᱟᱠᱟᱱ ᱠᱟᱛᱷᱟ ᱛᱮ ᱦᱚᱲᱠᱚ ᱑᱓,᱕᱘,᱓᱒᱑ ᱜᱚᱴᱟᱝ ᱦᱚᱲ ᱢᱮᱱᱟᱜ ᱠᱚᱭᱟ᱾ ᱡᱟᱹᱥᱛᱤ ᱫᱚ ᱵᱟᱶᱜᱟᱞᱤ ᱢᱩᱥᱞᱟᱹ᱾ ᱚᱝᱠᱩ ᱵᱮᱜᱚᱨ ᱦᱚᱸ ᱟᱭᱢᱟ ᱜᱮ ᱥᱚᱱᱟᱛᱚᱱ ᱫᱷᱚᱨᱚᱢ, ᱵᱚᱫᱫᱷᱚ ᱫᱷᱚᱨᱚᱢ ᱟᱨᱦᱚᱸ ᱤᱥᱟᱹᱭ ᱫᱷᱚᱨᱚᱢ ᱦᱚᱸ ᱢᱮᱱᱟᱜ ᱡᱚᱭᱟ᱾
=ᱟᱫᱤᱵᱟᱥᱤ=
ᱪᱟᱞᱟᱜ ᱠᱟᱱ ᱚᱠᱛᱚᱨᱮ ᱥᱮᱨᱯᱩᱨ ᱦᱚᱱᱚᱛ ᱨᱮᱭᱟᱜ ᱩᱛᱟᱹᱨ ᱱᱟᱠᱷᱟ ᱜᱟᱨᱚ ᱵᱩᱨᱩ ᱟᱨ ᱚᱱᱟ ᱟᱲᱮ ᱥᱚᱢᱚᱛᱚᱞ ᱮᱞᱟᱠᱟ ᱠᱚᱨᱮ ᱠᱚᱸᱪ, ᱜᱟᱨᱚ, ᱰᱷᱟᱞᱩ, ᱦᱟᱡᱚᱝ, ᱥᱟᱱᱟᱭᱟ, ᱟᱨ ᱨᱟᱡᱽᱵᱚᱝᱥᱤ ᱥᱟᱶ ᱠᱷᱩᱫᱨᱚ ᱱᱨᱤᱼᱜᱚᱥᱴᱤ ᱦᱚᱲ ᱠᱚ ᱥᱟᱭ ᱥᱟᱭ ᱥᱮᱨᱢᱟ ᱠᱷᱚᱱ ᱠᱚ ᱛᱟᱦᱮᱸ ᱦᱟᱡᱩᱜ ᱠᱟᱱᱟ᱾ ᱩᱝᱠᱩ ᱫᱚ ᱟᱠᱚᱭᱟᱜ ᱡᱟᱱᱟᱢ ᱠᱟᱛᱷᱟ ᱛᱮᱜᱮ ᱠᱚ ᱨᱚᱲ-ᱟ᱾ 
=ᱫᱷᱚᱨᱚᱢ ᱡᱟᱜᱟ ᱠᱚ=
ᱦᱚᱱᱚᱛᱨᱮ ᱑᱙᱐᱔ ᱜᱚᱴᱟᱝ ᱢᱚᱥᱡᱤᱫ, ᱑᱑᱒ ᱜᱚᱴᱟᱝ ᱢᱚᱱᱫᱤᱨ, ᱓᱓ ᱜᱚᱴᱟᱝ ᱜᱤᱨᱟᱡᱟᱹ ᱑᱕ ᱜᱚᱴᱟᱝ ᱢᱟᱡᱟᱨ ᱟᱨ ᱢᱤᱴᱴᱟᱝ ᱛᱤᱨᱛᱷᱚ ᱡᱟᱜᱟ ᱢᱮᱱᱟᱜ-ᱟ᱾
=ᱟᱨᱦᱚᱸ ᱧᱮᱞ=
*ᱢᱚᱭᱢᱚᱱᱥᱤᱝᱦ ᱯᱚᱱᱚᱛ
=ᱵᱟᱨᱦᱮ ᱡᱚᱱᱚᱲ=
=ᱯᱷᱮᱵᱟᱛ=
