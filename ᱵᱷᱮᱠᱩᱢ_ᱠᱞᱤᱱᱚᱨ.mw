[[File:Vacuum cleaner.jpg|thumb|ᱵᱷᱮᱠᱩᱢ ᱠᱞᱤᱱᱚᱨ]]

'''ᱵᱷᱮᱠᱩᱢ ᱠᱞᱤᱱᱚᱨ''' ᱫᱚ ᱢᱤᱫ ᱥᱟᱢᱟᱱᱟᱢ ᱡᱚᱱᱚᱜ ᱠᱟᱱᱟ ᱾ ᱱᱚᱶᱟ ᱦᱟᱹᱛᱭᱟᱹᱨ ᱫᱚ ᱫᱷᱩᱲᱤ ᱠᱚ ᱥᱚᱨᱯᱚᱫ ᱠᱟᱛᱮ ᱥᱟᱯᱷᱟᱭᱟᱭ ᱾ ᱱᱚᱶᱟ ᱨᱮ ᱫᱷᱩᱲᱤ ᱥᱚᱨᱯᱚᱫ ᱞᱟᱹᱜᱤᱫ ᱦᱚᱭ ᱯᱚᱢᱯ ᱛᱟᱦᱮᱸᱱᱟ ᱾ ᱱᱚᱶᱟ ᱯᱚᱢᱯ ᱯᱷᱟᱝ ᱛᱮᱭᱟᱨ ᱞᱟᱹᱜᱤᱫ ᱮ ᱜᱚᱲᱚ ᱟᱭᱟ ᱾ ᱡᱚᱛᱚ ᱫᱷᱩᱲᱤ ᱟᱨ ᱡᱚᱵᱽᱨᱟ ᱢᱤᱫᱴᱟᱝ ᱡᱚᱵᱽᱨᱟ ᱵᱟᱠᱥᱟ ᱨᱮ ᱜᱤᱰᱤ ᱞᱟᱹᱜᱤᱫ ᱡᱟᱣᱨᱟᱜᱼᱟ ᱾ ᱱᱚᱶᱟ ᱦᱟᱹᱛᱭᱟᱹᱨ ᱫᱚ ᱚᱲᱟᱜ ᱨᱮ ᱟᱨ ᱠᱟᱹᱨᱜᱟᱲ ᱠᱚᱨᱮ ᱦᱚᱸ ᱵᱮᱵᱷᱟᱨᱚᱜ ᱠᱟᱱᱟ ᱾

== ᱱᱟᱜᱟᱢ ==
ᱵᱷᱮᱠᱩᱢ ᱠᱞᱤᱱᱚᱨ ᱫᱚ ᱠᱟᱨᱯᱮᱴ ᱥᱩᱭᱯᱚᱨ ᱠᱷᱚᱱ ᱥᱤᱨᱤᱡᱽ ᱞᱮᱱᱟ ᱾ ᱱᱚᱶᱟ ᱫᱚ ᱢᱟᱹᱱᱢᱤ ᱫᱟᱨᱟᱭ ᱛᱮ ᱪᱚᱞᱚᱛᱚᱜ ᱠᱟᱱ ᱢᱤᱫ ᱥᱟᱜᱼᱯᱷᱟ ᱦᱟᱜ ᱠᱟᱱᱟ ᱾ ᱑᱘᱖᱐ ᱥᱟᱞᱮᱨᱮ '''ᱰᱟᱱᱤᱭᱮᱞ ᱦᱮᱥ ᱠᱟᱨᱯᱮᱴ''' ᱥᱩᱭᱯᱚᱨ ᱮ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱫᱚ ᱦᱩᱭᱩᱜ ᱠᱟᱱᱟ ᱑᱘᱖᱐ ᱥᱟᱞᱮ ᱨᱮ ᱛᱮᱭᱟᱨ ᱯᱩᱭᱞᱩ ᱢᱟᱹᱱᱢᱤ ᱫᱟᱨᱟᱭ ᱛᱮ ᱪᱚᱞᱚᱛᱚᱜ ᱠᱟᱱ ᱢᱤᱫ ᱢᱚᱰᱮᱞ ᱾<ref>{{cite web|title=Fascinating facts about the invention of vacuum cleaner|publisher=Review Log|url=https://reviewlog.org/benefits-of-robot-vacuums-are-robot-vacuums-worth-it/}}</ref> ᱵᱤᱥᱟᱹ ᱥᱟᱭᱟᱸᱫᱽ ᱥᱮᱫ ᱨᱮ ᱯᱩᱭᱞᱩ ᱢᱚᱴᱚᱨ ᱛᱮ ᱪᱚᱞᱚᱛᱟᱱ ᱢᱚᱰᱮᱞ ᱧᱮᱞ ᱧᱟᱢᱞᱮᱱ ᱛᱟᱦᱮᱸᱫ ᱾ ᱟᱨᱢᱤᱫ ᱢᱚᱰᱮᱞ ᱑᱘᱖᱙ ᱥᱟᱞᱮᱨᱮ '''"ᱦᱤᱨᱞ ᱡᱤᱱᱥ"''' ᱮ ᱵᱮᱱᱟᱶ ᱞᱮᱫ ᱛᱟᱦᱮᱸᱫ, ᱚᱱᱟ ᱛᱟᱭᱚᱢ ᱑᱘᱖᱘ ᱥᱟᱞᱮ ᱨᱮ '''ᱤᱵᱥ ᱣᱹ ᱢᱟᱠ ᱜᱟᱯᱷᱮ''' ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱾<ref>{{cite web|title=Benefits of robot vacuums – Are robot vacuums worth it?
|publisher=The Great Idea Finder|url=http://www.ideafinder.com/history/inventions/vacleaner.htm}}</ref> ᱱᱚᱶᱟ ᱦᱟᱢᱟᱞ ᱢᱤᱥᱤᱱ ᱨᱮ ᱫᱚ ᱵᱮᱞᱴ ᱛᱮ ᱪᱟᱹᱞᱩᱜ ᱠᱟᱱ ᱢᱤᱫ ᱯᱟᱱᱠᱷᱟ ᱨᱮ ᱞᱟᱜᱟᱣ ᱞᱮᱱ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱛᱤ ᱛᱮ ᱟᱹᱪᱩᱨ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟᱛᱮ ᱱᱚᱶᱟ ᱪᱟᱹᱞᱩ ᱞᱟᱹᱜᱤᱫ ᱟᱹᱰᱤ ᱟᱸᱴ ᱠᱟᱱ ᱛᱟᱦᱮᱸᱫ ᱾ ᱮᱱᱛᱮ ᱨᱮᱦᱚᱸ ᱱᱚᱶᱟ ᱢᱤᱥᱤᱱ ᱵᱮᱵᱟᱨ ᱨᱮ ᱛᱟᱞᱟᱢᱟᱞᱟ ᱾<ref name="bissellsite">{{cite web|url=http://www.bissell.com/Our-History/|title=Our History |publisher=Bissell|accessdate=5 April 2010}}</ref>

== ᱞᱮᱠᱟᱱ ==
ᱱᱚᱶᱟ ᱦᱟᱹᱛᱭᱟᱹᱨ ᱨᱮᱱᱟᱜ ᱞᱮᱠᱟᱱ ᱮᱢᱟᱱ ᱨᱮᱱᱟᱜ ᱵᱷᱮᱯᱮᱫ ᱢᱮᱱᱟᱜᱼᱟ ᱾
ᱡᱮᱞᱮᱠᱟ ᱺ-
* ᱦᱩᱰᱤᱧ ᱵᱤᱴᱨᱤ ᱛᱮ ᱪᱚᱞᱚᱛᱟᱜ
*ᱫᱟᱲᱮ ᱛᱮ ᱪᱚᱞᱚᱛᱟᱜ ᱦᱟᱹᱛᱭᱟᱹᱨ
*ᱪᱟᱠᱟ ᱞᱟᱜᱟᱣᱟᱜ ᱟᱲᱟᱜ ᱨᱮ ᱵᱮᱵᱷᱟᱨᱟᱜ
*ᱠᱟᱹᱨᱜᱟᱲ ᱨᱮ ᱵᱮᱵᱷᱟᱨᱟᱜ

ᱠᱟᱹᱨᱜᱟᱲ ᱨᱮ ᱵᱮᱵᱷᱟᱨᱚᱜ ᱠᱟᱱ ᱵᱷᱮᱠᱩᱢ ᱠᱞᱤᱱᱚᱨ ᱫᱚ ᱟᱹᱰᱤ ᱢᱟᱨᱟᱝᱟ; ᱡᱟᱦᱟᱸ ᱫᱚ ᱥᱟᱭ ᱥᱟᱭ ᱞᱤᱴᱚᱨ ᱡᱚᱵᱽᱨᱟᱭ ᱥᱟᱯᱷᱟ ᱫᱟᱲᱮᱭᱟᱜᱼᱟ ᱾ ᱡᱚᱵᱽᱨᱟ ᱦᱟᱠᱟᱱ ᱦᱟᱥᱟ ᱥᱟᱯᱷᱟ ᱞᱟᱹᱜᱤᱫ ᱟᱡᱛᱮ ᱪᱚᱞᱚᱛᱟᱜ ᱴᱨᱚᱠ ᱵᱮᱵᱷᱟᱨᱚᱜ ᱠᱟᱱᱟ ᱾ ᱱᱚᱶᱟ ᱨᱮ ᱫᱷᱩᱲᱤ ᱥᱟᱶᱛᱟ ᱞᱮᱸᱫᱟ ᱦᱟᱜ ᱡᱤᱱᱤᱥ ᱠᱚ ᱦᱚᱸᱭ ᱥᱟᱯᱷᱟ ᱫᱟᱲᱮᱭᱟᱜᱼᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱢᱤᱥᱤᱱ]]
[[ᱛᱷᱚᱠ:ᱦᱟᱹᱛᱭᱟᱹᱨ]]
