ᱢᱚᱝᱜᱚᱞᱟ ᱱᱟᱨᱞᱤᱠᱟᱨ ᱫᱚᱭ ᱦᱚᱭᱚᱜ ᱠᱟᱱᱟ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱥᱮᱬᱟ ᱮᱞᱠᱷᱟ ᱥᱟᱬᱮᱥᱤᱭᱟᱹ| ᱩᱱᱤ ᱫᱚ ᱞᱟᱯᱷᱟᱝ ᱮᱞᱠᱷᱟ ᱟᱨ ᱟᱞᱜᱟ ᱮᱞᱠᱷᱟ, ᱵᱟᱱᱟᱨ ᱱᱟᱦᱴᱟ ᱨᱮ ᱜᱮ ᱮᱱᱮᱢ ᱢᱮᱱᱟᱜ ᱛᱟᱭᱟ| ᱮᱞᱠᱷᱟ ᱨᱮ ᱥᱱᱟᱛᱚᱠ ᱰᱤᱜᱽᱨᱤ ᱦᱟᱢᱮᱴ ᱛᱟᱭᱱᱚᱢ ᱩᱱᱤ ᱫᱚ ᱴᱟᱴᱟ ᱢᱳᱣᱞᱤᱠ ᱠᱷᱚᱱᱫᱽᱨᱚᱝ ᱛᱟᱞᱢᱟ ᱨᱮ ᱠᱟᱹᱢᱤ ᱮᱦᱚᱵ ᱮᱱᱟ| ᱛᱟᱭᱚᱢ ᱚᱠᱛᱮ ᱨᱮ ᱩᱱᱤ ᱫᱚ ᱯᱩᱱᱮ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱟᱨ ᱢᱩᱢᱵᱟᱭ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱨᱮ ᱠᱟᱹᱢᱤ ᱞᱮᱫᱟ| ᱮᱞᱠᱷᱟ ᱥᱟᱛᱷᱟᱢ ᱤᱫᱤ ᱠᱟᱛᱮ ᱩᱱᱤ ᱫᱚ ᱤᱝᱨᱟᱹᱡᱤ ᱟᱨ ᱢᱟᱨᱟᱴᱷᱤ ᱵᱟᱱᱟᱨ ᱯᱟᱹᱨᱥᱤ ᱛᱮ ᱜᱮ ᱟᱹᱰᱤ ᱟᱭᱢᱟ ᱯᱚᱛᱚᱵ ᱟᱨ ᱚᱱᱚᱞ ᱠᱚᱭ ᱚᱞ ᱟᱠᱟᱫᱟ|  ᱜᱟᱨᱜᱤ ᱟᱨᱡᱩᱱ ᱡᱤᱣᱮᱫ ᱜᱮ ᱢᱮᱱᱟᱭᱟ (Gargi Ajun Jeevant Aahe) ᱧᱩᱛᱩᱢᱟᱱ ᱢᱟᱨᱟᱴᱷᱤ ᱯᱚᱛᱚᱵ ᱞᱟᱹᱜᱤᱫ ᱩᱱᱤ ᱰᱚ ᱒᱐᱐᱒ ᱥᱮᱨᱢᱟ ᱨᱮ ᱵᱤᱥᱣᱟ ᱱᱟᱛᱷ ᱜᱚᱠᱷᱞᱮ ᱥᱤᱨᱯᱟ,ᱭ ᱦᱟᱢᱮᱴ ᱞᱮᱫᱟ|
==ᱦᱩᱰᱤᱧ ᱡᱤᱭᱚᱱᱤ==
ᱢᱚᱝᱜᱚᱞᱟ ᱱᱟᱨᱞᱤᱠᱟᱨ ᱫᱚ ᱑᱙᱖᱒ ᱥᱮᱨᱢᱟ ᱨᱮ ᱢᱩᱢᱵᱟᱭ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱮᱞᱠᱷᱟ ᱥᱟᱛᱷᱟᱢ ᱨᱮ ᱵᱮᱪᱞᱚᱨ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ| ᱑᱙᱖᱘ ᱥᱮᱨᱢᱟ ᱨᱮ ᱩᱱᱤ ᱫᱚ ᱤᱱᱟᱹ ᱢᱤᱫ ᱥᱟᱛᱷᱟ ᱨᱮ ᱜᱮ ᱯᱟᱹᱦᱤᱞ ᱛᱷᱚᱠ ᱯᱟᱹᱦᱤᱞ ᱮᱞ ᱨᱮ ᱮᱢᱹᱮᱹᱥᱤ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ ᱟᱨ ᱥᱟᱣᱛᱮ ᱟᱪᱟᱨᱡᱚᱣᱟᱜ ᱥᱚᱱᱟ ᱢᱮᱰᱮᱞ ᱦᱚᱸᱭ ᱦᱟᱢᱮᱴ ᱞᱮᱫᱟ| ᱑᱙᱖᱖ ᱥᱮᱨᱢᱟ ᱨᱮ ᱩᱱᱤ ᱫᱚ ᱥᱮᱨᱢᱟ ᱜᱟᱹᱠᱷᱩᱲᱤᱭᱟᱹ ᱟᱨ ᱯᱚᱫᱟᱨᱛᱷᱚ ᱥᱟᱬᱮᱥᱤᱭᱟᱹ ᱡᱚᱭᱚᱱᱛᱚ ᱵᱤᱥᱟᱩ ᱱᱟᱨᱞᱤᱠᱟᱨ ᱥᱟᱟᱶᱛᱮᱭᱮ ᱵᱟᱯᱞᱟ ᱞᱮᱱᱟ| ᱜᱤᱛᱟ, ᱜᱤᱨᱤᱡᱟ ᱟᱨ ᱞᱤᱞᱟᱵᱟᱛᱤ ᱧᱩᱛᱩᱢ ᱛᱮ ᱩᱱᱠᱤᱱ ᱨᱮ ᱯᱮᱭᱟ ᱠᱩᱲᱤ ᱦᱚᱯᱚᱱ ᱢᱮᱱᱟᱜ ᱠᱚᱣᱟ| ᱡᱚᱛᱚ ᱜᱮ ᱥᱟᱬᱮᱥ ᱯᱟᱦᱴᱟ ᱨᱮ  ᱠᱮᱨᱤᱭᱟᱨ ᱠᱚ ᱵᱮᱱᱟᱣ ᱟᱠᱟᱫᱟ| ᱜᱤᱛᱟ ᱫᱚ ᱥᱟᱱ ᱯᱷᱟᱱᱥᱤᱥᱠᱚ ᱨᱮᱭᱟᱜ ᱠᱮᱞᱤᱯᱷᱚᱱᱤᱭᱟ ᱡᱮᱜᱮᱫ ᱵᱤᱨᱫᱟ ᱜᱟᱲ ᱨᱮᱱ ᱯᱨᱚᱯᱷᱮᱥᱟᱨ ᱟᱨ ᱦᱩᱰᱤᱧ ᱵᱟᱱᱟᱨ ᱜᱮ ᱠᱚᱢᱯᱤᱭᱩᱴᱟᱨ ᱥᱟᱶ ᱡᱚᱲᱟᱣ ᱢᱮᱱᱟᱜ ᱠᱤᱱᱟᱹ|
==ᱥᱚᱱᱚᱫᱚᱨ==
ᱱᱟᱨᱞᱤᱠᱟᱨ ᱟᱜ ᱟᱹᱰᱤ ᱟᱭᱢᱟ ᱥᱟᱬᱮᱥᱤᱭᱟᱹ ᱚᱱᱚᱞ ᱟᱨ ᱟᱭᱢᱟ ᱯᱚᱛᱚᱵ ᱠᱚᱭ ᱚᱞ ᱟᱠᱟᱫᱟ| ᱚᱱᱟ ᱠᱚ ᱵᱷᱤᱛᱨᱤ ᱨᱮ ᱦᱚᱭᱚᱜ ᱠᱟᱱᱟᱺ-

===ᱚᱱᱚᱞ=== 
*''Theory of Sieved Integers'', ᱮᱠᱴᱟ ᱟᱨᱤᱛᱷ ᱢᱮᱴᱤᱠᱟ; ᱓᱘, ᱑᱕᱗; 
* ''On a theorem of Erdos and Szemeredi'', ᱦᱟᱨᱰᱤ ᱨᱟᱢᱟᱱᱩᱡᱚᱱ ᱯᱟᱛᱷᱟᱢ; ᱒, ᱔᱑; ᱑᱙᱘᱐ ᱥᱮᱨᱢᱟ| 
*''On the Mean Square Value theorem of Hurwitz Zeta function'', ᱯᱨᱚᱥᱤᱰᱤᱝᱥ ᱚᱯᱷ ᱱᱮᱥᱟᱨᱮᱞ ᱮᱠᱟᱰᱮᱢᱤ ᱚᱯᱷ ᱥᱟᱭᱤᱱᱥ; ᱙᱐, ᱑᱙᱕, ᱑᱙᱘᱑|
*''Hybrid mean Value Theorem of L-functions'', ᱦᱟᱨᱰᱤ ᱨᱟᱢᱟᱱᱩᱡᱚᱱ ᱯᱟᱛᱷᱟᱢ; ᱙,᱑᱑-᱑᱖; ᱑᱙᱘᱖|
*''On orders solely of Abelian Groups''; ᱞᱚᱱᱰᱚᱱ ᱮᱞᱮᱠᱷᱟ ᱥᱟᱶᱛᱟ ᱯᱟᱛᱷᱟᱢ; ᱒᱐,᱒᱑᱑-᱒᱑᱖; ᱑᱙᱘᱘ ᱥᱮᱨᱢᱟ ᱨᱮ| 

===ᱯᱚᱛᱚᱵ===
* ''ᱜᱟᱱᱤᱛᱟᱪᱟᱨᱭᱟᱟ ᱪᱚᱯᱭᱟ ᱵᱷᱟᱴᱟ'', ᱢᱟᱨᱟᱴᱷᱤ ᱜᱤᱫᱽᱨᱟᱹ ᱠᱚ ᱞᱟᱹᱜᱤᱫ-ᱮ ᱚᱞ ᱟᱠᱟᱫᱟ| 
*''ᱮᱛᱚᱦᱚᱵ ᱮᱞᱮᱠᱷᱟ ᱟᱞᱜᱟ ᱵᱚᱞᱚᱱ'', ᱟᱥᱲᱟ ᱥᱮᱱᱚᱜ ᱜᱤᱫᱽᱨᱟᱹ ᱠᱚ ᱞᱟᱹᱜᱤᱫ-ᱮ ᱚᱞ ᱟᱠᱟᱫᱟ|
*''ᱢᱤᱫ ᱢᱟᱨᱟᱝ ᱥᱮᱨᱢᱟ ᱡᱟᱨᱯᱟ'', ᱡᱚᱭᱚᱱᱛᱚ ᱱᱟᱨᱞᱤᱠᱟ ᱣᱟᱜ ᱢᱤᱰᱴᱮᱱ ᱛᱚᱨᱡᱚᱢᱟ ᱯᱚᱛᱚᱵ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱥᱟᱬᱮᱥ]]
[[ᱛᱷᱚᱠ:ᱥᱤᱧᱚᱛ ᱨᱮᱢ ᱢᱟᱭᱡᱤᱣ]]
