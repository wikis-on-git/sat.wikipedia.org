
[[File:Jaipur Montage.png|thumb|ᱡᱚᱭᱯᱩᱨ]]
'''ᱡᱚᱭᱯᱩᱨ''' ᱱᱟᱜᱟᱨ ᱫᱚ [[ᱥᱤᱧᱚᱛ|ᱥᱤᱧᱚᱛ]] ᱨᱮᱱᱟᱜ ᱠᱚᱧᱮ-ᱯᱟᱪᱷᱮ ᱥᱮᱦᱮᱫ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ [[ᱨᱟᱡᱚᱥᱛᱷᱟᱱ|ᱨᱟᱡᱚᱥᱛᱷᱟᱱ]] ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱒᱐᱑᱑ ᱥᱟᱞᱮ ᱨᱮᱱᱟᱜ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱓᱑,᱐᱒,᱘᱐᱘ ᱦᱚᱲ ᱢᱮᱱᱟᱜ ᱠᱚᱣᱟ ᱾ <ref>[http://www.censusindia.gov.in/2011-prov-results/paper2/data_files/India2/Table_2_PR_Cities_1Lakh_and_Above.pdf '''Provisional Population Totals, Census of India 2011; Cities having population 1 lakh and above.''']</ref>
==ᱱᱟᱜᱟᱢ==
ᱨᱟᱡᱽᱜᱟᱲ [[ᱱᱟᱶᱟ ᱫᱤᱞᱞᱤ|ᱱᱟᱶᱟ ᱫᱤᱞᱞᱤ]] ᱠᱷᱚᱱ ᱒᱖᱐ ᱠᱤᱞᱚᱢᱩᱴᱚᱨ ᱥᱟᱺᱜᱤᱧ ᱨᱮ ᱡᱚᱭᱯᱩᱨ ᱢᱮᱱᱟᱜ-ᱟ ᱟᱨ ᱟᱜᱽᱨᱟ ᱫᱚ ᱒᱔᱐ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱱᱩᱠᱩ ᱯᱮᱭᱟ ᱴᱷᱟᱶ ᱡᱚᱲᱟᱣ ᱠᱟᱛᱮ ᱧᱮᱧᱮᱞᱤᱭᱟᱹ ᱠᱚ ᱞᱟᱹᱜᱤᱫ ᱱᱟᱯᱟ. ᱯᱮ ᱠᱚᱬ ᱠᱚ ᱵᱮᱱᱟᱣ ᱟᱠᱟᱫᱟ ᱾ [[ᱦᱤᱱᱫᱩ|ᱦᱤᱱᱫᱩ]] ᱵᱟᱥᱛᱩ ᱥᱟᱥᱛᱨᱚ ᱤᱫᱤ ᱠᱟᱛᱮ ᱱᱚᱶᱟ ᱱᱟᱜᱟᱨ ᱫᱚ ᱠᱚ ᱵᱮᱱᱟᱶ ᱟᱠᱟᱫᱟ ᱾ ᱡᱚᱭᱯᱩᱨ ᱵᱮᱱᱟᱶ ᱟᱠᱟᱛᱮ ᱥᱟᱭ ᱥᱮᱨᱢᱟ ᱯᱟᱨᱚᱢ ᱠᱟᱛᱮ ᱱᱚᱶᱟ ᱫᱚ '''ᱜᱩᱞᱟᱹᱯᱤ ᱱᱟᱜᱟᱨ''' ᱢᱮᱱᱛᱮ ᱧᱩᱢ ᱠᱚ ᱮᱢ ᱞᱮᱫᱟ ᱾ᱱᱚᱶᱟ ᱢᱟᱬᱟᱝ ᱨᱮ ᱫᱚ ᱡᱚᱭᱯᱩᱨ ᱢᱮᱱᱛᱮ ᱜᱮ ᱠᱚ ᱵᱟᱰᱟᱭᱟ ᱾ ᱩᱱ ᱚᱠᱛᱚ ᱫᱚ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱨᱚᱝ ᱫᱚ ᱥᱟᱥᱟᱝ ᱟᱨ ᱯᱩᱸᱰ ᱛᱟᱦᱮᱸ ᱠᱟᱱᱟ ᱾ ᱥᱣᱟᱭᱨᱟᱢ ᱥᱤᱝ ᱟᱜ ᱥᱟᱥᱚᱱ ᱚᱠᱛᱚ ᱨᱮ ᱮᱭᱟ.ᱟᱱᱤᱡ ᱯᱨᱤᱱᱥ ᱮᱰᱣᱟᱨᱰ ᱟᱨ ᱨᱟᱹᱱᱤ ᱵᱷᱤᱠᱴᱚᱨᱤᱭᱟ ᱛᱤᱠᱤᱱ ᱥᱟᱹᱜᱩᱱ ᱫᱟᱨᱟᱢ ᱞᱟᱹᱜᱤᱫ ᱱᱚᱶᱟ ᱱᱟᱜᱟᱨ ᱫᱚ ᱱᱚᱝᱠᱟ ᱠᱚ ᱨᱚᱝ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱱᱟᱜᱟᱨ ᱫᱚ ᱑᱗᱒᱗ ᱥᱟᱞᱮ ᱨᱮ ᱫᱚᱥᱟᱨ ᱥᱣᱟᱭ ᱡᱚᱭᱥᱤᱝ ᱮ ᱛᱮᱭᱟᱨ ᱞᱮᱫ ᱠᱷᱟᱹᱛᱤᱱ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱧᱛᱩᱢ ᱫᱚ ᱟᱡᱟᱜ ᱧᱩᱛᱩᱢ ᱞᱮᱠᱟᱛᱮ ᱠᱚ ᱫᱚᱦᱚ ᱠᱮᱫᱟ ᱾ ᱡᱟᱣ ᱥᱮᱨᱢᱟ ᱜᱮ ᱱᱚᱵᱷᱮᱢᱵᱚᱨ ᱑᱘ ᱢᱟᱹᱦᱤᱛ ᱫᱚ ᱡᱚᱭᱯᱩᱨ ᱱᱟᱜᱟᱨ ᱵᱮᱨᱮᱫ ᱢᱟᱦᱟᱸ ᱢᱮᱱᱛᱮ ᱟᱹᱰᱤ ᱡᱟᱠᱡᱚᱢᱚᱠ ᱠᱚ ᱢᱟᱱᱟᱶ ᱮᱫᱟ ᱾

==ᱧᱮᱞᱡᱚᱝ ᱛᱷᱟᱱ==
===ᱡᱚᱱᱛᱚᱨ ᱢᱚᱱᱛᱚᱨ===
ᱥᱤᱧᱚᱛ ᱨᱮᱱᱟᱜ ᱢᱚᱬᱮ ᱜᱚᱴᱟᱝ ᱟᱥᱴᱨᱚᱱᱚᱢᱤᱠᱟᱞ ᱚᱯᱷ ᱡᱮᱵᱷᱮᱴᱚᱨᱤᱡᱽ ᱢᱩᱸᱫᱽ ᱠᱷᱚᱱ ᱡᱚᱭᱯᱩᱨ ᱨᱮᱱᱟᱜ ᱡᱚᱱᱛᱚᱨ ᱢᱚᱱᱛᱚᱨ ᱫᱚ ᱢᱟᱨᱟᱝ ᱜᱮᱭᱟ ᱾ ᱱᱚᱶᱟ ᱫᱚ ᱭᱩᱱᱮᱥᱠᱚ ᱨᱮᱱᱟᱜ ᱢᱤᱫ ᱪᱷᱟᱯ ᱢᱮᱱᱛᱮ ᱦᱚᱸ ᱢᱚᱱᱮᱜ-ᱟ ᱾
===ᱥᱤᱴᱤ ᱯᱟᱞᱮᱥ===
ᱥᱤᱴᱤ ᱯᱟᱞᱮᱥ ᱫᱚ ᱢᱤᱫ ᱧᱩᱛᱩᱢᱟᱱᱟᱜ ᱧᱮᱞᱡᱚᱝᱟᱜ ᱠᱟᱱᱟ ᱾ ᱡᱟᱦᱟᱸ ᱫᱚ ᱱᱟᱜᱟᱨ ᱨᱮᱱᱟᱜ ᱛᱟᱞᱟ ᱨᱮ ᱢᱮᱣᱟᱜ-ᱟ ᱾ ᱱᱚᱶᱟ ᱚᱲᱟᱜ ᱵᱷᱤᱛᱤᱨ ᱨᱮ ᱨᱟᱡᱽᱯᱩᱛ ᱟᱨ ᱢᱚᱜᱚᱞ ᱚᱠᱛᱚ ᱨᱮᱱᱟᱜ ᱪᱷᱟᱯ ᱧᱮᱞ ᱧᱟᱢᱚᱜ-ᱟ ᱾ ᱥᱤᱴᱤ ᱯᱟᱞᱮᱥ ᱛᱟᱹᱨᱤ ᱨᱮ ᱨᱟᱹᱱᱤ ᱯᱟᱞᱮᱥ ᱦᱚᱸ ᱢᱮᱱᱟᱜ-ᱟ ᱾ ᱡᱟᱦᱟᱸ ᱨᱮ ᱨᱟᱡᱟ ᱦᱚᱯᱚᱱᱟᱜ ᱟᱹᱰᱤ ᱢᱟᱨᱮ ᱢᱟᱨᱮ ᱦᱟᱹᱛᱭᱟᱹᱨ ᱠᱚ ᱫᱚᱦᱚ ᱣᱟᱠᱟᱜ-ᱟ ᱾ 
===ᱦᱟᱣᱟ ᱢᱚᱦᱚᱞ===
ᱦᱟᱣᱟ ᱢᱚᱦᱚᱞ ᱫᱚ ᱟᱹᱰᱤ ᱧᱩᱛᱩᱢᱟᱱ ᱢᱚᱦᱚᱞ ᱠᱟᱱᱟ ᱾ ᱡᱟᱦᱟᱸ ᱫᱚ ᱡᱚᱭᱯᱩᱨ ᱨᱟᱡᱟ ᱥᱣᱟᱭ ᱯᱨᱚᱛᱟᱯ ᱥᱤᱝ ᱮ ᱛᱮᱟᱨ ᱞᱮᱫᱟ ᱑᱗᱙᱙ ᱥᱟᱞᱮ ᱨᱮ ᱾ ᱱᱚᱶᱟ ᱢᱚᱦᱚᱞ ᱫᱚ ᱢᱚᱬᱮ ᱢᱚᱦᱞᱟ ᱟᱱᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱡᱚᱭᱯᱩᱨ ᱨᱮᱱᱟᱜ ᱡᱚᱦᱨᱤ ᱵᱟᱡᱟᱨ ᱥᱩᱨ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱢᱚᱦᱚᱞ ᱫᱚ ᱜᱚᱞᱟᱯᱤ ᱟᱨ ᱟᱨᱟᱜ ᱨᱚᱝ ᱨᱮᱱᱟᱜ ᱵᱟᱹᱞᱤ ᱫᱷᱤᱨᱤ (sandstone) ᱛᱮ ᱛᱮᱭᱟᱨᱟᱠᱟᱱᱟ ᱾ ᱱᱚᱶᱟ ᱨᱮ ᱙᱕᱐ ᱠᱷᱚᱱ ᱵᱟᱹᱲᱛᱤ ᱡᱷᱩᱨᱠᱟ ᱢᱮᱱᱟᱜ-ᱟ ᱾ ᱱᱚᱶᱟ ᱢᱚᱦᱚᱞ ᱨᱮ ᱥᱚᱱᱟ ᱨᱩᱯᱟᱹ ᱞᱮᱠᱟᱱ ᱫᱟᱢᱟᱱ ᱡᱤᱱᱤᱥ ᱠᱚ ᱥᱟᱢᱴᱟᱣ ᱫᱚᱦᱚ ᱣᱟᱠᱟᱫᱟ ᱾ 

===ᱜᱚᱵᱤᱱᱫᱚ ᱫᱮᱵᱽ ᱡᱤ ᱢᱩᱸᱫᱽᱨᱤ===
ᱱᱚᱶᱟ ᱢᱩᱸᱫᱽᱨᱤ ᱫᱚ ᱦᱤᱱᱫᱩ ᱫᱷᱚᱨᱚᱢ ᱵᱚᱸᱜᱟ ᱥᱨᱤ ᱠᱨᱩᱥᱱᱚ ᱣᱟᱜ ᱠᱟᱱᱟ ᱾ ᱱᱚᱶᱟ ᱢᱩᱸᱫᱽᱨᱤ ᱫᱚ ᱡᱚᱭᱯᱩᱨ ᱨᱮᱱᱟᱜ ᱡᱚᱭᱚ ᱵᱟᱥᱟ ᱵᱟᱜᱟᱱ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ ᱡᱚᱭᱯᱩᱨ ᱨᱮᱱᱟᱜ ᱧᱩᱛᱩᱢᱟᱱ ᱢᱩᱸᱫᱽᱨᱤ ᱠᱷᱚᱱ ᱢᱤᱫ ᱾ 
===ᱡᱚᱞ ᱢᱚᱦᱚᱞ===
ᱡᱚᱞ ᱢᱚᱦᱚᱞ ᱫᱚ ᱨᱟᱡᱚᱥᱛᱷᱟᱱ ᱨᱮᱱᱟᱜ ᱨᱟᱡᱽᱜᱟᱲ ᱡᱚᱭᱯᱩᱨ ᱨᱮᱱᱟᱜ ᱢᱟᱱᱚᱥᱟᱜᱚᱨ ᱛᱚᱢᱵᱟ ᱫᱟᱜ ᱛᱟᱞᱟᱨᱮ ᱢᱮᱱᱟᱜ-ᱟ ᱾ ᱟᱨᱟᱵᱚᱲᱤ ᱵᱩᱨᱩ ᱯᱷᱮᱰ ᱨᱮ ᱢᱮᱱᱟᱜ ᱱᱚᱶᱟ ᱢᱚᱜᱚᱞ ᱫᱚ ᱫᱟᱜ ᱛᱟᱞᱟ ᱨᱮ ᱜᱮ ᱢᱮᱱᱟᱜ-ᱟ, ᱚᱱᱛᱮ ᱱᱚᱶᱟ ᱜᱚ "ᱟᱭ ᱵᱚᱞ" ᱦᱚᱸ ᱠᱮ ᱢᱮᱛᱟᱜᱟᱜ-ᱟ ᱾ ᱟᱨ ᱱᱚᱶᱟ ᱫᱚ '''ᱨᱚᱢᱟᱱᱴᱤᱠ ᱢᱚᱦᱚᱞ''' ᱢᱮᱱᱛᱮᱦᱚᱸ ᱵᱟᱰᱟᱭᱚᱜ-ᱟ ᱾

==ᱵᱟᱨᱦᱮ ᱡᱚᱲᱟᱣ==
* [http://jaipur.nic.in/ Jaipur District Administration site]
* [http://www.masterplansindia.com/rajasthan/jaipur-master-development-plan-2025-maps/ Jaipur Master Plan 2025 Map]
* [https://www.facebook.com/jaipur/ Facebook Page

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Cities]]
[[Category:Indian capital cities]]
