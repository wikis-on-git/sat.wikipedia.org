{{Infobox settlement
| name                   = ᱢᱤᱨᱯᱩᱨ
| native_name            = {{nastaliq|ضلع میر پور}}
| native_name_lang       = ur
| image_skyline          = 
| image_map =Pakistan - Azad Kashmir - Mirpur.svg
| image_alt              = 
| image_caption          = 
| image_blank_emblem     = 
| blank_emblem_type      = Emblem
| mapsize                = 200px
| map_caption            = 
| coordinates            = {{coord|33.1491|N|73.7534|E|region:PK|display=inline,title}}
| subdivision_type       = ᱫᱤᱥᱚᱢ
| subdivision_name       = [[ᱯᱟᱠᱤᱥᱛᱟᱱ]]
| subdivision_type1      = ᱯᱨᱚᱵᱷᱤᱱᱥ
| subdivision_name1      = 
| established_title      = ᱛᱷᱟᱯᱚᱱ
| established_date       = ᱑᱙᱔᱗
| founder                = 
| seat_type              = ᱦᱮᱰᱠᱩᱣᱟᱴᱚᱨ
| seat                   = ᱢᱤᱨᱯᱩᱨ
| government_footnotes   = 
| leader_party           = 
| leader_title           = ᱦᱚᱱᱚᱛ ᱱᱟᱡᱤᱢ
| leader_name            = 
| leader_title1          = ᱦᱚᱱᱚᱛ ᱱᱟᱭᱤᱵᱽ ᱱᱟᱡᱤᱢ
| leader_name1           = 
| area_total_km2         = 1,010
| population_total       = 456,200
| population_as_of       =2017 
| population_density_km2 =452 
| demographics1_title1   = ᱢᱩᱬ ᱯᱟᱹᱨᱥᱤ
| timezone1              = [[Time in Pakistan|PST]]
| utc_offset1            = +5
| website                = 
| type                   = ᱦᱚᱱᱚᱛ
| demographics1_info1    = ᱯᱚᱛᱷᱣᱟᱨᱤ
}}


'''ᱢᱤᱨᱯᱩᱨ ᱦᱚᱱᱚᱛ''' ({{nastaliq|ضلع میر پور}}) ᱫᱚ ᱯᱟᱠᱤᱥᱛᱟᱱ ᱨᱮᱱᱟᱜ ᱟᱡᱟᱫᱽ ᱠᱟᱥᱢᱤᱨ ᱛᱟᱹᱨᱤ ᱨᱮ ᱢᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾<ref name="AJKGov">[http://www.ajk.gov.pk/site/index.php - Government Website]</ref> ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱫᱚ ᱦᱚᱱᱚᱛ ᱦᱮᱰᱠᱩᱣᱟᱴᱚᱨ ᱢᱤᱨᱯᱩᱨ ᱱᱟᱜᱽᱨᱟᱦᱟ ᱞᱮᱠᱟᱛᱮ ᱠᱚ ᱧᱩᱢ  ᱟᱠᱟᱫᱼᱟ ᱾ ᱢᱤᱨᱯᱩᱨ ᱦᱚᱱᱚᱛ ᱨᱮ ᱔᱕᱖,᱒᱐᱐ ᱦᱚᱲ ᱢᱮᱱᱟᱜ ᱠᱚᱣᱟ<ref>{{Cite news|url=http://nation.com.pk/national/27-Aug-2017/census-2017-ajk-population-rises-to-over-4m|title=Census 2017: AJK population rises to over 4m|work=The Nation|access-date=2017-09-01|language=en-US}}</ref> ᱟᱨ ᱑᱐᱑᱐ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱞᱟᱠᱟ ᱛᱮ ᱟᱴᱮᱫ ᱠᱟᱱᱟ ᱾ ᱱᱚᱸᱰᱮ ᱟᱭᱢᱟ ᱵᱩᱨᱩ ᱠᱚ ᱢᱮᱱᱟᱜᱼᱟ ᱟᱨ ᱞᱚᱞᱚ, ᱨᱚᱦᱚᱲ ᱦᱚᱭ ᱦᱤᱥᱤᱫ ᱵᱟᱡᱟᱣᱜᱼᱟ, ᱡᱟᱦᱟᱸ ᱨᱮᱱᱟᱜ ᱚᱛᱱᱚᱜ ᱚᱵᱚᱥᱛᱟ ᱡᱷᱮᱞᱚᱢ ᱟᱨ ᱜᱩᱡᱽᱨᱟᱴ ᱦᱚᱱᱚᱛ ᱨᱮᱱᱟᱜ ᱞᱮᱠᱟ ᱫᱷᱟᱨᱟ ᱜᱮ ᱛᱟᱦᱮᱸᱱᱟ ᱾ 

==ᱱᱟᱜᱟᱢ==
ᱵᱨᱤᱴᱤᱥ ᱨᱟᱡᱽ ᱚᱠᱛᱚ ᱨᱮ ᱡᱟᱢᱢᱩ ᱟᱨ ᱠᱟᱥᱢᱤᱨ ᱨᱮᱱᱟᱜ ᱢᱤᱫ ᱦᱚᱱᱚᱛ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾{{sfn|Karim, Kashmir The Troubled Frontiers|2013|pp=29-32}}{{sfn|Behera, Demystifying Kashmir|2007|p=15}} ᱑᱙᱔᱑ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱓᱘᱖,᱖᱕᱕ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ, ᱚᱱᱟ ᱢᱩᱸᱫᱽ ᱠᱷᱚᱱ ᱘᱐% ᱜᱟᱱ ᱦᱚᱲ ᱫᱚ ᱢᱩᱥᱞᱟᱹ ᱟᱨ ᱑᱖% ᱜᱟᱱ ᱫᱚ ᱦᱤᱱᱫᱩ ᱫᱷᱚᱨᱚᱢ ᱨᱤᱱ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ ᱾{{sfn|Snedden|2001|p=118}} ᱱᱚᱶᱟ ᱫᱚ ᱯᱮᱭᱟ ᱛᱚᱦᱥᱤᱞ ᱛᱮ ᱵᱮᱱᱟᱣ ᱟᱠᱟᱱᱟ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱺ ᱠᱚᱴᱞᱞᱤ (Kotli), ᱢᱤᱨᱯᱩᱨ (Mirpur) ᱟᱨ ᱵᱷᱤᱢᱵᱮᱨ (Bhimber)᱾{{sfn|Snedden|2001|p=112}} ᱠᱚᱴᱞᱤ ᱟᱨ ᱵᱷᱤᱢᱵᱮᱨ ᱫᱚ ᱵᱷᱮᱜᱟᱨ ᱦᱚᱱᱚᱛ ᱞᱚ ᱵᱮᱱᱟᱣ ᱟᱠᱟᱫᱼᱟ, ᱡᱟᱦᱟᱸ ᱫᱚ ᱱᱤᱛᱚᱜ ᱯᱟᱠᱤᱥᱛᱟᱱ ᱪᱟᱪᱞᱟᱣᱮᱫ ᱠᱟᱥᱢᱤᱨ (Pakistan-administered Kashmir) ᱢᱤᱨᱯᱩᱨ ᱠᱷᱚᱸᱰ (Division) ᱛᱟᱹᱨᱤ ᱨᱮ ᱢᱮᱱᱟᱜᱼᱟ ᱾ ᱩᱱᱚᱠᱛᱚ ᱨᱮᱱᱟᱜ ᱢᱤᱨᱯᱩᱨ ᱦᱚᱱᱚᱛ ᱨᱮᱱᱟᱜ ᱦᱩᱰᱤᱧ ᱫᱷᱟᱨᱟ ᱦᱟᱹᱴᱤᱧ ᱫᱚ ᱥᱤᱧᱚᱛ ᱪᱟᱪᱞᱟᱣᱮᱫ ᱠᱟᱥᱢᱤᱨ (Indian-administered Kashmir) ᱨᱮᱱᱟᱜ ᱨᱟᱡᱚᱣᱨᱤ ᱦᱚᱱᱚᱛ ᱨᱮ ᱥᱮᱞᱮᱫ ᱢᱮᱱᱟᱜᱼᱟ ᱾ 

ᱚᱥᱚᱞ ᱢᱤᱨᱯᱩᱨ ᱦᱚᱱᱚᱛ, ᱯᱳᱸᱪ ᱦᱚᱱᱚᱛ ᱟᱨ ᱨᱟᱡᱚᱣᱨᱤ ᱦᱚᱱᱚᱛ ᱫᱚ ᱚᱛᱱᱚᱜ (geographic), ᱡᱟᱹᱛᱤ (ethnic) ᱟᱨ ᱞᱟᱠᱪᱟᱨ (cultural) ᱮᱢᱟᱱ ᱫᱚ ᱯᱟᱪᱮ ᱯᱚᱧᱡᱟᱵᱽ ᱥᱟᱶ ᱡᱚᱯᱚᱲᱟᱣ ᱢᱮᱱᱟᱜᱼᱟ ᱾ ᱚᱱᱟᱛᱮ ᱯᱚᱸᱰᱮᱛ ᱠᱨᱤᱥᱴᱚᱯᱷᱟᱨ ᱥᱱᱮᱰᱮᱱ (Christopher Snedden) ᱚᱞ ᱞᱮᱫᱼᱟᱭ, ᱵᱟᱝᱢᱟ ᱥᱤᱧᱚᱛ ᱦᱟᱹᱴᱤᱧᱚᱜ ᱠᱟᱱ ᱚᱠᱛᱚ ᱨᱮ ᱢᱤᱨᱯᱩᱨ ᱦᱚᱲ ᱫᱚ ᱯᱟᱠᱤᱥᱛᱟᱱ ᱨᱮᱜᱮ ᱢᱮᱥᱟᱜ ᱥᱟᱱᱟᱭᱮᱫ ᱠᱚ ᱛᱟᱦᱮᱸᱫ ᱾{{sfn|Snedden|2001|p=120}}

==<span id="Language">ᱯᱟᱹᱨᱥᱤ ᱟᱨ ᱡᱟᱹᱛᱤ</span>==
ᱚᱱᱟ ᱴᱚᱴᱷᱟ ᱨᱮᱱᱟᱜ ᱯᱟᱹᱨᱥᱤ ᱧᱩᱛᱩᱢ ᱫᱚ ᱴᱷᱟᱹᱣᱠᱟᱹ ᱵᱟᱹᱱᱩᱜᱼᱟ ᱾{{sfn|Lothers|Lothers|2010|p=100}} ᱱᱚᱱᱰᱮ ᱠᱚ ᱨᱚᱲᱮᱫ ᱯᱟᱹᱨᱥᱤ ᱱᱟᱥᱮ ᱱᱟᱥᱮ ᱵᱷᱮᱯᱮᱜᱮᱫ ᱢᱮᱱᱟᱜᱼᱟ ᱡᱟᱦᱟᱸ ᱠᱚ ᱯᱟᱦᱟᱲᱤ (Pahari), ᱢᱤᱨᱯᱩᱨ ᱯᱟᱦᱟᱲᱤ,ᱢᱤᱨᱯᱩᱨᱤ, ᱟᱨ ᱯᱚᱛᱷᱣᱟᱨᱤ,{{sfn|Lothers|Lothers|2010|pp=2–3, 5, 19, 100}} ᱮᱢᱟᱱ ᱞᱮᱠᱟ ᱠᱚ ᱧᱩᱛᱩᱢᱮᱫ ᱵᱮᱲᱟ ᱨᱮ ᱛᱤᱢᱤᱱ ᱜᱟᱱ ᱫᱚ ᱯᱚᱧᱡᱟᱵᱤ ᱦᱚᱸ ᱠᱚ ᱧᱩᱛᱩᱢᱟᱜ ᱠᱟᱱᱟ ᱾{{sfn|Lothers|Lothers|2010|p=44}} ᱥᱟᱶᱛᱟ ᱯᱟᱹᱨᱩᱠᱷᱤᱭᱟᱹ ᱠᱚ ᱯᱟᱦᱟᱲᱤ-ᱯᱚᱛᱷᱟᱣᱨᱤ ᱯᱟᱹᱨᱥᱤ ᱛᱟᱹᱨᱤ ᱨᱮᱱᱟᱜ ᱯᱮᱭᱟ ᱨᱚᱲ ᱫᱚ ᱢᱤᱫᱴᱟᱜ ᱢᱮᱱᱛᱮ ᱠᱚ ᱢᱟᱱᱟᱣᱮᱫᱼᱟ,{{sfn|Lothers|Lothers|2010|p=2}} ᱡᱟᱦᱟᱸ ᱫᱚ ᱞᱟᱸᱦᱰᱟ ᱟᱨ ᱯᱚᱧᱡᱟᱵᱤ ᱯᱟᱹᱨᱥᱤ ᱛᱟᱞᱟᱢᱟᱞᱟ ᱨᱮ ᱦᱤᱡᱩᱜᱼᱟ ᱾{{sfn|Shackle|1979|p=201}} ᱢᱤᱨᱯᱩᱨ ᱯᱟᱦᱟᱲᱤ ᱨᱮᱱᱟᱜ ᱟᱨ ᱵᱟᱨᱭᱟ ᱯᱟᱹᱨᱥᱤ ᱫᱚ ᱯᱚᱧᱡᱟᱵᱽ ᱨᱮᱱᱟᱜ ᱯᱟᱴᱷᱚᱦᱟᱨ ᱯᱚᱴᱷᱟᱨ ᱨᱮᱱᱟᱜ ᱯᱚᱛᱷᱣᱟᱨᱤ ᱟᱨ ᱟᱡᱟᱫ ᱠᱟᱥᱢᱤᱨ ᱨᱮᱱᱟᱜ ᱢᱩᱨᱟᱨᱤ ᱥᱩᱨᱥᱩᱯᱩᱨ ᱨᱮ ᱠᱚ ᱨᱚᱲᱮᱫ ᱯᱟᱦᱟᱲᱤ ᱥᱟᱶ ᱢᱤᱫ ᱢᱤᱫ  ᱫᱷᱟᱨᱟ ᱜᱮᱭᱟ ᱾ ᱟᱨ ᱟᱡᱟᱜ ᱢᱩᱬ ᱟᱹᱲᱟ ᱨᱮᱱᱟᱜ ᱗᱗% ᱠᱷᱚᱱ ᱘᱔% ᱜᱟᱱ ᱫᱚ ᱢᱮᱥᱟᱜ ᱠᱟᱱᱟ ᱾{{sfn|Lothers|Lothers|2010|pp=2, 24}}

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
