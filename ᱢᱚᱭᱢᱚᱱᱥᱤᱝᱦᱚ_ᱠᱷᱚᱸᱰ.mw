ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱵᱟᱝᱞᱟᱫᱮᱥ ᱨᱮᱭᱟᱜ ᱤᱨᱟᱹᱞ(᱘)ᱟᱢᱟᱜ ᱯᱚᱱᱚᱛ ᱠᱟᱱᱟ᱾ ᱡᱟᱢᱟᱞᱞᱩᱨ,ᱥᱮᱨᱯᱩᱨ,ᱢᱚᱭᱢᱚᱱᱥᱤᱝᱦᱚ ᱟᱨ ᱱᱮᱛᱨᱚᱠᱚᱱᱟ ᱠᱮᱞᱟ ᱠᱚ ᱢᱤᱫᱥᱟᱶ ᱠᱟᱭᱮᱜ ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱵᱮᱱᱟᱣ ᱦᱩᱭᱟᱠᱟᱱᱟ᱾ ᱑᱘᱒᱙ ᱥᱮᱨᱢᱟᱨᱮ ᱰᱷᱟᱠᱟ ᱯᱚᱱᱚᱛ ᱦᱩᱭᱟᱠᱟᱱᱟ ᱚᱠᱛᱚ ᱠᱷᱚᱱ ᱠᱷᱚᱱ ᱒᱐᱑᱕ ᱥᱮᱨᱢᱟ ᱨᱮᱭᱟᱜ ᱑᱒ ᱡᱟᱱᱩᱭᱟᱨᱤ ᱫᱤᱥᱟᱹᱢ ᱥᱚᱨᱠᱟᱨ(ᱯᱨᱚᱫᱷᱟᱱ ᱢᱚᱱᱛᱤᱨᱤ)ᱥᱮᱠᱷ ᱦᱟᱥᱤᱱᱟ ᱢᱚᱱᱛᱤᱨᱤ ᱥᱚᱵᱷᱟ ᱨᱮᱭᱟᱜ ᱢᱤᱫ ᱵᱚᱭᱴᱷᱚᱠ ᱨᱮ ᱰᱷᱟᱠᱟ ᱯᱚᱱᱚᱛ ᱡᱟᱹᱴᱤᱧ ᱠᱟᱭᱮᱜ ᱱᱟᱶᱭᱟ ᱯᱚᱱᱚᱛ ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱛᱮᱭᱟᱨ ᱞᱟᱹᱜᱤᱫᱼᱮ ᱞᱟᱹᱭ ᱞᱮᱫᱟ᱾ ᱮᱦᱚᱱ ᱨᱮ ᱰᱷᱟᱠᱟ ᱯᱚᱱᱚᱛ ᱨᱮᱭᱟᱜ ᱩᱛᱟᱹᱨ ᱱᱟᱠᱷᱟ ᱨᱮᱭᱟᱜ ᱤᱨᱟᱹᱞ(᱘)ᱜᱚᱴᱟᱝ ᱡᱮᱞᱟ ᱠᱚ ᱥᱮᱞᱮᱫ ᱞᱮᱫᱟ ᱚᱱᱟᱛᱟᱭᱚᱢ ᱛᱩᱨᱩᱭ(᱖)ᱜᱚᱴᱟᱝ ᱡᱮᱞᱟ ᱠᱚ ᱥᱟᱶ ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱛᱮᱭᱟᱨ ᱠᱚ ᱰᱷᱟᱹᱵᱤᱫ ᱞᱮᱫᱟ᱾ ᱚᱱᱟ ᱚᱠᱛᱚ ᱨᱮ ᱴᱟᱶᱜᱟᱭᱮᱞ ᱟᱨ ᱠᱤᱥᱚᱨᱜᱚᱸᱡ ᱨᱮᱱ ᱦᱚᱲ ᱠᱚ ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱠᱟᱹᱠᱩ ᱦᱟᱛᱟᱣᱟ ᱠᱷᱟᱹᱛᱤᱨ ᱠᱟᱱᱟ ᱵᱤᱨᱚᱫ ᱞᱮᱱᱟ ᱟᱨ ᱰᱷᱟᱠᱟ ᱯᱚᱱᱚᱛ ᱨᱮᱜᱮ ᱛᱟᱦᱮᱱ ᱠᱚ ᱢᱮᱱᱞᱮᱫᱟ᱾ ᱚᱱᱟᱛᱮ ᱒᱐᱑᱕ ᱥᱮᱨᱢᱟ ᱑᱔ ᱥᱮᱯᱴᱮᱢᱵᱚᱨ ᱯᱩᱱ(᱔) ᱜᱚᱴᱟᱝ ᱡᱮᱞᱟ ᱱᱤᱭᱟᱹᱛᱮ ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱠᱚ ᱵᱮᱱᱟᱣ ᱠᱮᱫᱟ᱾ ᱱᱤᱭᱟᱹ ᱯᱚᱱᱚᱛ ᱨᱮᱭᱟᱜ ᱢᱟᱨᱟᱱᱜ ᱫᱚ ᱑᱐,᱔᱘᱕ ᱵᱚᱨᱜᱚ ᱠᱤᱞᱚᱢᱤᱴᱟᱨ ᱟᱨ ᱑,᱑᱓,᱗᱐,᱐᱐᱐ ᱦᱚᱲ ᱠᱚ ᱢᱮᱱᱟᱜ ᱠᱚᱼᱳᱭᱟ
