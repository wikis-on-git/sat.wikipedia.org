[[File:Adam Smith The Muir portrait.jpg|thumb|ᱟᱫᱟᱢ ᱥᱢᱤᱛᱷ]]
ᱟᱫᱟᱢ ᱥᱢᱤᱛᱷ ᱢᱤᱫ ᱥᱠᱚᱴᱤᱥ ᱠᱟᱹᱣᱰᱤ ᱥᱟᱬᱮᱥᱤᱭᱟᱹ ᱥᱟᱶ, ᱫᱟᱨᱥᱚᱱᱤᱠ,  ᱚᱱᱚᱞᱤᱭᱟᱹ, ᱨᱟᱡᱽᱟᱹᱨᱤ-ᱠᱟᱹᱣᱰᱤᱟᱹᱨᱤ ᱟᱨ ᱥᱠᱚᱴᱤᱥ ᱫᱤᱥᱚᱢ ᱢᱟᱨᱥᱟᱞᱚᱜ ᱠᱟᱱ ᱚᱠᱛᱚ ᱨᱮ ᱟᱹᱰᱤ ᱜᱩᱱᱟᱱ ᱦᱚᱲ ᱠᱤᱱ ᱛᱟᱦᱮᱸ ᱠᱟᱱᱟᱭ ᱾ ᱥᱢᱤᱛᱷ ᱫᱚ ᱟᱡᱟᱜ ᱵᱟᱨᱭᱟ ᱠᱞᱟᱥᱤᱠ ᱠᱟᱹᱢᱤ ᱵᱟᱠᱷᱨᱟ ᱧᱩᱛᱩᱢ ᱦᱟᱠᱟᱱᱟᱭ, ᱢᱤᱫᱴᱟᱹᱝ ᱟᱡᱟᱜ ᱯᱚᱛᱚᱱ ᱟᱱ ᱤᱱᱠᱩᱣᱟᱨᱤ ᱤᱱᱴᱩ ᱫᱚ ᱱᱮᱪᱚᱨ ᱟᱱᱰ ᱠᱚᱡᱮᱥ ᱚᱯᱷ ᱣᱮᱞᱛᱷ ᱚᱯᱷ ᱱᱮᱥᱚᱱ (᱑᱗᱗᱖) ᱟᱨ ᱛᱷᱤᱭᱳᱨᱤ ᱚᱯᱷ ᱢᱳᱨᱟᱞ ᱥᱮᱱᱴᱤᱢᱮᱱᱴ (᱑᱗᱕᱙) ᱾ ᱯᱩᱭᱞᱩ ᱦᱟᱜ ᱫᱚ ᱣᱮᱞᱛᱷ ᱚᱯᱷ ᱱᱮᱥᱚᱱ ᱦᱚᱸᱠᱚ ᱢᱮᱛᱟ ᱦᱟᱜᱼᱟ ᱾ ᱱᱟᱦᱟᱜ ᱯᱚᱛᱚᱵ ᱠᱟᱹᱣᱰᱤ ᱥᱟᱬᱮᱥ ᱨᱮᱱᱟᱜ ᱯᱩᱭᱞᱩ ᱠᱟᱹᱢᱤ ᱦᱚᱨᱟ ᱢᱮᱱᱛᱮᱫ ᱢᱟᱱᱚᱛ ᱮ ᱧᱟᱢ ᱦᱟᱠᱟᱫᱼᱟ ᱾ ᱱᱚᱣᱟ ᱫᱚ ᱠᱟᱹᱣᱰᱤᱟᱹᱨᱤ ᱥᱟᱬᱮᱥ ᱨᱮᱱᱟᱜ ᱯᱩᱭᱩᱞᱩ ᱱᱟᱦᱟᱜ ᱠᱟᱹᱢᱤ ᱠᱟᱱᱟ ᱟᱨ ᱜᱨᱤᱠ ᱯᱟᱹᱨᱥᱤ ᱛᱮ ᱱᱚᱣᱟ ᱫᱚ "ᱢᱟᱜᱱᱚᱢ ᱚᱯᱩᱥ" ᱵᱟᱝ ᱤᱸᱞᱤᱥ ᱛᱮ ᱢᱟᱥᱴᱚᱨ ᱯᱤᱥ ᱵᱚᱱ ᱢᱮᱛᱟᱜ ᱠᱟᱱᱟ ᱾<br>
ᱟᱫᱟᱢ ᱥᱢᱤᱛᱷ ᱭᱩᱱᱤᱵᱷᱚᱨᱥᱤᱴᱤ ᱚᱯᱷ ᱜᱞᱟᱲᱠᱳ ᱟᱨ ᱳᱠᱥᱯᱷᱳᱨᱰ ᱨᱮᱱᱟᱜ ᱵᱟᱞᱤᱭᱳᱞ ᱢᱟᱨᱝ ᱵᱤᱨᱫᱟᱹᱜᱟᱲ ᱨᱮ ᱥᱟᱶᱛᱟᱨᱤ ᱯᱷᱤᱞᱳᱥᱳᱯᱷᱤ ᱯᱟᱲᱷᱟᱣ ᱞᱮᱱᱟᱭ ᱾ ᱚᱱᱰᱮᱵᱤᱡ ᱟᱡ ᱫᱚ ᱯᱩᱭᱞᱩ ᱯᱟᱹᱴᱷᱩᱣᱟᱹ ᱠᱟᱱᱟᱭ ᱡᱟᱦᱟᱸᱭ ᱥᱠᱚᱴ ᱡᱳᱸ ᱥᱱᱮᱞ ᱵᱮᱨᱮᱫ ᱞᱮᱫ ᱥᱠᱳᱞᱟᱨᱥᱤᱯ ᱠᱷᱚᱱ ᱞᱟᱵᱷ ᱮ ᱧᱟᱢ ᱞᱮᱫᱼᱟ ᱾
ᱟᱡ ᱜᱞᱟᱥᱠᱳ ᱨᱮ ᱯᱨᱳᱯᱦᱮᱥᱚᱨ ᱞᱟᱹᱜᱤᱫ ᱫᱟᱣ ᱮ ᱧᱟᱢ ᱠᱮᱫᱼᱟ ᱾ ᱚᱱᱟ ᱚᱠᱛᱚ ᱨᱮ ᱟᱡ ᱫᱚ ᱛᱷᱤᱭᱳᱨᱤ ᱚᱯᱷ ᱢᱳᱨᱟᱞ ᱥᱮᱱᱴᱤᱢᱮᱱᱴᱥ ᱮ ᱚᱞ ᱟᱨ ᱯᱟᱨᱥᱟᱞ ᱠᱮᱫᱼᱟ ᱾ ᱟᱡᱟᱜ ᱛᱟᱭᱚᱢ ᱡᱤᱭᱚᱱ ᱨᱮ ᱟᱡ ᱦᱚᱲ ᱥᱮᱪᱮᱫ ᱟᱨ ᱯᱟᱲᱦᱟᱣ ᱨᱮᱱᱟᱜ ᱴᱷᱟᱶ ᱮ ᱟᱢᱮᱴ ᱠᱮᱫᱼᱟ ᱡᱟᱦᱟᱸ ᱠᱷᱟᱹᱛᱤᱨ ᱟᱡ ᱥᱟᱱᱟᱢ ᱭᱩᱨᱳᱯ ᱮ ᱫᱟᱬᱟ ᱠᱮᱫᱼᱟ ᱟᱨ ᱟᱭᱢᱟ ᱜᱮᱭᱟᱱᱛᱤ ᱦᱚᱲ ᱥᱟᱞᱟᱜ ᱮ ᱧᱟᱯᱟᱢ ᱞᱮᱱᱟ <br>
ᱥᱢᱤᱛᱷ ᱫᱚ ᱠᱞᱟᱥᱤᱠᱟᱞ ᱯᱷᱨᱤ ᱢᱟᱨᱠᱮᱴ ᱤᱠᱳᱱᱳᱢᱤᱠ ᱛᱷᱤᱭᱳᱨᱤ ᱨᱤᱱᱤᱡ ᱵᱩᱱᱤᱭᱟᱹᱫ ᱮ ᱛᱚᱞ ᱞᱮᱫᱼᱟ ᱾ ᱡᱟᱹᱛᱤ ᱨᱮᱱᱟᱜ ᱥᱚᱢᱵᱷᱚᱲ ᱜᱮ ᱱᱟᱦᱟᱜ ᱠᱟᱹᱣᱰᱤ ᱥᱟᱬᱮᱥ ᱯᱟᱲᱦᱟᱣ ᱞᱟᱹᱜᱤᱫ ᱦᱚᱨ ᱰᱟᱦᱟᱨ ᱮ ᱩᱫᱩᱜ ᱞᱮᱫᱼᱟ ᱿ ᱱᱚᱣᱟᱨᱮ ᱟᱨ ᱟᱡᱟᱜ ᱮᱴᱟᱜ ᱠᱟᱹᱢᱤ ᱨᱮ ᱟᱡ ᱠᱷᱟᱹᱴᱩᱣᱟᱹ ᱨᱮᱱᱟᱜ ᱦᱟᱹᱴᱤᱧ ᱥᱟᱶ ᱟᱯᱱᱟᱨᱟᱜ ᱵᱷᱟᱹᱞᱟᱹᱭ ᱥᱣᱟᱨᱛᱷ ᱟᱨ ᱦᱮᱯᱨᱟᱣ ᱠᱟᱹᱣᱰᱤᱟᱹᱨᱤ ᱞᱟᱦᱟᱱᱛᱤ ᱞᱟᱹᱜᱤᱫ ᱱᱟᱣᱟ ᱩᱭᱦᱟᱹᱨ ᱮ ᱥᱚᱫᱚᱨ ᱠᱮᱫᱼᱟ ᱾ ᱟᱡ ᱟᱡᱟᱜ ᱚᱞ ᱠᱷᱟᱹᱛᱤᱨ ᱩᱞᱤᱭᱚᱢ ᱦᱳᱜᱟᱨᱛᱷ ᱟᱨ ᱡᱳᱱᱟᱛᱷᱚᱱ ᱥᱣᱤᱯᱷᱴ ᱠᱤᱱ ᱴᱚᱴᱣᱟᱥ ᱞᱮᱫᱼᱟ ᱾  ᱒᱐᱐᱕ ᱥᱟᱞ ᱨᱮ ᱟᱡᱟᱜ ᱯᱚᱛᱳᱵ ᱡᱟᱹᱛᱤ ᱨᱮᱱᱟᱜ ᱥᱚᱢᱵᱷᱚᱲ ᱡᱷᱚᱛᱚ ᱚᱠᱛᱚ ᱨᱮᱱᱟᱜ ᱑᱐᱐ ᱥᱚᱨᱮᱥ ᱯᱚᱛᱚᱵ ᱥᱟᱶ ᱧᱩᱛᱩᱢ ᱞᱮᱱᱟ ᱾

==ᱡᱤᱭᱚᱱ==
===ᱟᱬᱜᱟᱛ ᱡᱤᱭᱚᱱ ===
ᱥᱢᱤᱛᱷ ᱥᱠᱳᱴᱞᱟᱸᱫ ᱨᱮᱱᱟᱜ ᱯᱷᱟᱭᱤᱯ ᱨᱮᱱᱟᱜ ᱠᱤᱨᱠᱟᱞᱰᱤ ᱨᱮ ᱡᱟᱱᱟᱢ ᱞᱮᱱᱟᱭ ᱾ᱟᱡ ᱵᱟᱵᱟ ᱦᱚᱸ ᱟᱫᱟᱢ ᱥᱢᱤᱛᱷ ᱦᱚᱸ ᱥᱟᱭᱱᱮᱴ (senior solicitor) ᱞᱟᱹᱜᱤᱫ ᱥᱠᱚᱴᱤᱥ ᱚᱱᱞᱤᱭᱟᱹ, ᱩᱠᱤᱞ, ᱠᱚᱥᱴᱚᱢ ᱨᱤᱱᱤᱡ ᱠᱚᱢᱯᱴᱨᱚᱞᱚᱨ ᱛᱟᱦᱮᱸ ᱠᱟᱱᱟ ᱾ ᱑᱗᱗᱒ ᱟᱡ ᱥᱴᱨᱟᱛᱷᱮᱱᱰᱨᱤ ᱨᱤᱱᱤᱡ ᱨᱚᱵᱚᱨᱴ ᱰᱳᱣᱜᱞᱟᱥ ᱦᱚᱯᱚᱱ ᱮᱨᱟ ᱢᱟᱨᱜᱟᱨᱮᱴ ᱰᱚᱣᱜᱞᱟᱥ ᱥᱟᱶ ᱮ ᱵᱟᱯᱞᱟ ᱮᱱᱟ ᱾ᱟᱫᱟᱢ ᱥᱢᱤᱛᱷ ᱵᱟᱨ ᱥᱮᱨᱢᱟ ᱦᱩᱭᱞᱮᱱ ᱚᱠᱛᱚ ᱨᱮᱜᱮ ᱟᱡ ᱵᱟᱵᱟ ᱵᱚᱸᱜᱟ ᱛᱟᱞᱟ ᱮᱱᱟᱭ ᱾
===ᱯᱟᱲᱦᱟᱣ===
ᱟᱡ ᱟᱭᱚ ᱥᱢᱤᱛᱷ ᱟᱹᱰᱤ ᱜᱮ ᱜᱚᱨᱚᱡᱟᱭ ᱛᱟᱦᱮᱸᱫ ᱿ ᱡᱟᱦᱟᱸ ᱠᱷᱟᱹᱛᱤᱨ ᱯᱚᱲᱦᱚᱱ ᱰᱟᱦᱟᱨ ᱥᱟᱶᱟᱨ ᱮᱱᱟ ᱾ ᱑᱗᱒᱙  ᱠᱷᱚᱱ ᱑᱗᱓᱗ ᱫᱷᱟᱹᱵᱤᱡ  ᱠᱤᱨᱠᱠᱞᱟᱰᱤ ᱨᱮᱱᱟᱜ ᱵᱚᱨᱜ ᱤᱥᱠᱩᱞ ᱨᱮ ᱫᱟᱠᱷᱚᱞ ᱮᱱᱟᱭ, ᱱᱚᱣᱟ ᱟᱥᱲᱟ ᱚᱱᱟ ᱚᱠᱛᱳ ᱨᱮᱱᱟᱜ ᱡᱷᱚᱛᱚ ᱠᱷᱚᱱ ᱵᱷᱟᱹᱜᱤ ᱟᱥᱲᱟ ᱛᱟᱦᱮᱸ ᱠᱟᱱᱟ ᱾ ᱳᱸᱫᱮ ᱟᱡ ᱞᱟᱴᱤᱱ, ᱮᱞᱠᱷᱟ, ᱱᱟᱜᱟᱢ ᱟᱨ ᱥᱚᱨᱮᱥ ᱚᱞ ᱮ ᱪᱮᱫ ᱠᱮᱫᱼᱟᱭ ᱿ ᱥᱢᱤᱛᱷ ᱑᱔ ᱥᱟᱞ ᱩᱢᱮᱨ ᱨᱮ ᱜᱞᱟᱥᱠᱳ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱫᱟᱠᱷᱚᱞ ᱮᱱᱟᱭ ᱾ ᱚᱱᱰᱮ ᱯᱷᱨᱟᱱᱥᱤᱥ ᱦᱚᱪᱥᱚᱱ ᱛᱟᱹᱨᱤ ᱨᱮ ᱱᱚᱭᱛᱤᱠ ᱧᱮᱛᱮᱞ ᱮ ᱯᱟᱲᱷᱟᱣ ᱮᱱᱟ ᱾ ᱑᱗᱔᱐ ᱥᱟᱞ ᱨᱮ ᱚᱠᱥᱯᱷᱳᱨᱰ ᱨᱮᱱᱟᱜ ᱵᱟᱞᱞᱤᱭᱳᱞ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱨᱮ ᱫᱟᱠᱷᱚᱞ ᱮᱱᱟᱭ ᱾
===ᱢᱟᱪᱮᱫ ᱡᱤᱭᱚᱱ===
