[[File:River Damodar - Amta - Howrah 2013-09-22 3132.JPG|thumb|ᱫᱟᱢᱚᱫᱚᱨ ᱜᱟᱰᱟ]]
'''ᱫᱟᱢᱚᱫᱚᱨ ᱜᱟᱰᱟ''' ᱫᱚ [[ᱥᱤᱧᱚᱛ]] ᱨᱮᱱᱟᱜ ᱯᱟᱪᱷᱮ ᱵᱟᱝᱞᱟ ᱟᱨ ᱡᱷᱟᱨᱠᱷᱚᱸᱰ ᱯᱚᱱᱛᱚ ᱛᱟᱞᱟ ᱛᱮ ᱞᱤᱸᱡᱤᱜ ᱠᱟᱱ ᱢᱤᱫ ᱥᱤᱨᱟᱹ ᱜᱟᱰᱟ ᱠᱟᱱᱟ ᱾ ᱱᱚᱶᱟ ᱜᱟᱰᱟ ᱰᱷᱤᱯ ᱫᱷᱟᱨᱮ ᱫᱷᱟᱨᱮ ᱟᱭᱢᱟ ᱞᱟᱹᱠᱛᱤᱭᱟᱱ ᱠᱷᱟᱫᱟᱱ ᱫᱷᱤᱨᱤ ᱠᱚ ᱢᱮᱱᱟᱜ-ᱟ ᱾ ᱢᱟᱬᱟ ᱫᱚ ᱱᱚᱶᱟ ᱜᱟᱰᱟ ᱯᱟᱪᱷᱮ ᱵᱟᱝᱞᱟ ᱨᱮᱜ '''ᱫᱩᱠ''' ᱢᱮᱱᱚᱜ ᱠᱟᱱ ᱛᱟᱦᱮᱸᱫ, ᱡᱟᱣ ᱥᱮᱨᱢᱟ ᱜᱮ ᱚᱱᱟ ᱥᱩᱨ ᱥᱩᱯᱩᱨ ᱴᱚᱴᱷᱟ ᱫᱚ ᱫᱟᱜ ᱛᱮ ᱩᱱᱩᱢᱮᱫ ᱛᱟᱦᱮᱸᱫ ᱾ ᱱᱚᱶᱟ ᱜᱟᱰᱟ ᱨᱮ ᱱᱤᱛᱚᱜ ᱫᱚ ᱟᱭᱢᱟ ᱪᱟᱸᱜᱟ ᱜᱟᱰᱟ ᱟᱨ ᱰᱮᱢ ᱮᱢᱟᱱ ᱠᱚ ᱛᱚᱞ ᱠᱟᱛᱮ ᱫᱟᱜ ᱥᱟᱧᱪᱟᱣ ᱠᱟᱛᱮ ᱵᱟᱱ ᱠᱷᱚᱱ ᱟᱹᱰᱤ ᱵᱟᱹᱲᱛᱤ ᱜᱮ  ᱵᱟᱧᱪᱟᱣᱮᱜ-ᱟ ᱾

== ᱥᱤᱨᱤᱡᱽ ==
'''ᱫᱟᱢᱚᱫᱚᱨ''' ᱜᱟᱰᱟ ᱧᱩᱛᱩᱢ ᱫᱚ '''ᱫᱟᱢᱚ''' ᱟᱨ '''ᱩᱫᱚᱨ''' ᱥᱚᱸᱥᱠᱨᱤᱛ ᱟᱹᱲᱟᱹ ᱠᱷᱚᱱ ᱢᱮᱥᱟ ᱠᱟᱛᱮ ᱦᱩᱭ ᱟᱠᱟᱱᱟ ᱾ '''ᱫᱟᱢᱚ''' ᱢᱮᱱ ᱞᱮᱠᱷᱟᱱ "ᱵᱟᱵᱮᱨ" ᱟᱨ ''ᱩᱫᱚᱨ'' ᱢᱮᱱ ᱫᱚ "ᱞᱟᱡ" ᱾ ᱫᱟᱢᱚᱫᱚᱨ ᱢᱮᱥᱟ ᱠᱟᱛᱮ ᱢᱮᱱ ᱞᱮᱠᱷᱟᱱ "ᱢᱤᱫ ᱵᱟᱵᱮᱨ ᱞᱟᱡ ᱨᱮ ᱟᱹᱪᱩᱨ ᱟᱠᱟᱱᱟᱜ" ᱾ <ref name="Chattopadhyay">Chattopadhyay, Akkori, ''Bardhaman Jelar Itihas O Lok Sanskriti'' (History and Folk lore of Bardhaman District.</ref> 

== ᱪᱟᱸᱜᱟ ᱜᱟᱰᱟᱠᱚ ==
ᱵᱚᱨᱚᱠᱟᱨ, ᱠᱚᱱᱟᱨ, ᱵᱚᱠᱟᱨᱚ, ᱦᱚᱨᱟᱨᱚ, ᱡᱚᱢᱩᱱᱤᱭᱟ, ᱦᱚᱨᱟᱨᱚ, ᱜᱷᱚᱨᱤ, ᱜᱩᱣᱟᱭᱟ, ᱠᱷᱚᱸᱰᱤᱭᱟ ᱟᱨ ᱵᱷᱮᱨᱟ ᱮᱢᱟᱱ ᱮᱢᱟᱱ ᱫᱚ '''ᱫᱟᱢᱚᱫᱚᱨ''' ᱜᱟᱰᱟ ᱨᱮᱱᱟᱜ ᱪᱟᱸᱜᱟ ᱜᱟᱰᱟ ᱠᱟᱱᱟ ᱾ <ref name="Chattopadhyay2">Chattopadhyay, Akkori, ''Bardhaman Jelar Itihas O Lok Sanskriti'' (History and Folk lore of Bardhaman District.</ref><ref name="sabharwal">Sabharwal, L.R., I.F.S., Conservator of Forests, Bihar, Notes as part of Appendix IV to ''Report of the Damodar Flood Enquiry Committee'', 1943, republished in ''Rivers of Bengal'', a compilation, Vol III, 2002, p. 236, West Bengal District Gazeteers, Government of West Bengal</ref> 

ᱵᱚᱠᱟᱨᱚ ᱫᱚ ᱱᱚᱶᱟ ᱨᱮᱱᱟᱜ ᱥᱤᱨᱟᱹ ᱪᱟᱸᱜᱟ ᱜᱟᱰᱟ ᱠᱟᱱᱟ ᱾ ᱱᱚᱶᱟ ᱫᱚ ᱯᱚᱫᱽᱢᱟ ᱜᱟᱰᱟ ᱠᱷᱚᱱ ᱚᱰᱚᱠ ᱠᱟᱛᱮ ᱦᱟᱡᱟᱨᱤᱵᱟᱜᱽ ᱡᱤᱞᱞᱟᱹ ᱥᱮᱫ ᱛᱮ ᱞᱤᱸᱡᱤ ᱯᱟᱨᱚᱢ ᱠᱟᱛᱮ ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮ ᱵᱚᱞᱚᱣᱟᱠᱟᱱᱟ ᱟᱨ ᱫᱟᱢᱚᱫᱚᱨ ᱜᱟᱰᱟ ᱨᱮ ᱞᱤᱸᱡᱤ ᱢᱮᱥᱟ ᱦᱟᱠᱟᱱᱟ ᱾ ᱱᱚᱶᱟ ᱜᱟᱰᱟ ᱫᱚ ᱵᱩᱨᱩ ᱵᱩᱨᱩ ᱛᱮ ᱟᱹᱰᱤ ᱥᱚᱸᱡ ᱞᱤᱸᱡᱤᱜ ᱠᱟᱱᱟ ᱾ <ref>Houlton, Sir John, ''Bihar the Heart of India'', 1949,  p. 117, Orient Longmans Ltd.</ref>ᱵᱚᱠᱟᱨᱚ ᱫᱚ ᱱᱚᱶᱟ ᱨᱮᱱᱟᱜ ᱥᱤᱨᱟᱹ ᱪᱟᱸᱜᱟ ᱜᱟᱰᱟ ᱠᱟᱱᱟ ᱾ ᱱᱚᱶᱟ ᱫᱚ ᱯᱚᱫᱽᱢᱟ ᱜᱟᱰᱟ ᱠᱷᱚᱱ ᱚᱰᱚᱠ ᱠᱟᱛᱮ ᱦᱟᱡᱟᱨᱤᱵᱟᱜᱽ ᱡᱤᱞᱞᱟᱹ ᱥᱮᱫ ᱛᱮ ᱞᱤᱸᱡᱤ ᱯᱟᱨᱚᱢ ᱠᱟᱛᱮ ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮ ᱵᱚᱞᱚᱣᱟᱠᱟᱱᱟ ᱟᱨ ᱫᱟᱢᱚᱫᱚᱨ ᱜᱟᱰᱟ ᱨᱮ ᱞᱤᱸᱡᱤ ᱢᱮᱥᱟ ᱦᱟᱠᱟᱱᱟ ᱾ ᱱᱚᱶᱟ ᱜᱟᱰᱟ ᱫᱚ ᱵᱩᱨᱩ ᱵᱩᱨᱩ ᱛᱮ ᱟᱹᱰᱤ ᱥᱚᱸᱡ ᱞᱤᱸᱡᱤᱜ ᱠᱟᱱᱟ ᱾ <ref>Houlton, Sir John, ''Bihar the Heart of India'', 1949,  p. 117, Orient Longmans Ltd.</ref>

== ᱫᱩᱠᱷ ᱱᱟᱹᱭ ==
ᱡᱟᱹᱯᱩᱫ ᱨᱤᱛᱩ ᱚᱠᱛᱚ ᱨᱮ ᱪᱷᱚᱴᱱᱟᱜᱽ ᱯᱩᱨ ᱢᱟᱲᱚᱵᱷᱩᱢᱤ ᱮᱞᱟᱠᱟ ᱨᱮ ᱞᱮᱠᱷᱟᱜᱩᱴ ᱑᱔᱐᱐ ᱢᱤᱞᱤᱢᱤᱴᱚᱨ ᱡᱟᱹᱲᱤ ᱦᱩᱭᱩᱜ-ᱟ ᱾ ᱱᱚᱶ ᱫᱟᱜ ᱫᱚ ᱫᱟᱢᱚᱫᱚᱨ ᱜᱟᱰᱟ ᱟᱨ ᱪᱟᱸᱜᱟ ᱜᱟᱰᱟ ᱨᱮ ᱞᱤᱡᱤᱸ ᱢᱮᱥᱟ ᱠᱟᱛᱮ ᱱᱚᱶᱟ ᱨᱮᱱᱟᱝ ᱫᱚᱲᱚᱝ ᱥᱮᱫ ᱛᱮ ᱟᱹᱰᱤ ᱦᱩᱫᱽ ᱞᱤᱸᱡᱤᱜ-ᱟ ᱾ ᱱᱚᱶᱟ ᱫᱷᱤᱯ ᱠᱷᱮᱨᱪᱚ ᱥᱟᱶ ᱛᱮ ᱰᱷᱤᱯ ᱨᱮ ᱵᱟᱱ ᱮ ᱥᱤᱨᱟᱡᱟᱹᱣ ᱛᱟᱦᱮᱸᱫ ᱟᱹᱰᱤ ᱥᱮᱫᱟᱭ ᱠᱷᱚᱱ ᱾ <ref>Bose, Dr. N.K., ''The Problems of Damodar'', Appendix IV to ''Report of the Damodar Flood Enquiry Committee'', 1943, republished in ''Rivers of Bengal'', a compilation, Vol III, 2002, p. 204</ref>

== ᱫᱟᱢᱚᱫᱚᱨ ᱵᱷᱮᱞᱞᱤ ==
ᱦᱟᱡᱤᱨᱟᱵᱟᱜᱽ, ᱵᱚᱠᱟᱨᱚ, ᱠᱚᱫᱚᱨᱚᱢᱟ ᱮᱢᱟᱱ ᱮᱞᱮᱠᱟ ᱥᱮᱫ ᱛᱮ ᱫᱟᱢᱚᱫᱚᱨ ᱵᱷᱮᱞᱞᱤ ᱫᱚ ᱢᱮᱱᱟᱜ-ᱟ ᱾ ᱱᱚᱶᱟ ᱵᱷᱮᱞᱞᱤ ᱫᱚ ᱟᱭᱢᱟ ᱠᱷᱟᱫᱟᱱ ᱫᱷᱤᱨᱤ ᱛᱮ ᱯᱮᱨᱮᱡ  ᱟᱠᱟᱱᱟ ᱾ ᱜᱟᱰᱟ ᱫᱟᱜ ᱢᱮᱱᱟᱜ ᱠᱷᱟᱹᱛᱤᱨ ᱡᱷᱟᱨᱠᱷᱚᱸᱰ ᱟᱨ ᱯᱟᱪᱷᱮ ᱵᱟᱝᱞᱟ ᱨᱮ ᱟᱭᱢᱟ ᱠᱟᱹᱨᱜᱟᱹᱲ ᱵᱮᱨᱮᱫ ᱠᱟᱛᱮ ᱠᱟᱹᱣᱰᱤᱟᱹᱨᱤ ᱠᱚ ᱠᱮᱴᱮᱡ ᱟᱠᱟ ᱟ ᱾ ᱑᱙᱔᱘ ᱥᱟᱞᱮ ᱨᱮ ᱥᱟᱝᱜᱮ ᱩᱱᱩᱭᱦᱟᱹᱨ ᱫᱟᱜ ᱰᱮᱢ ᱠᱚ ᱵᱚᱨᱮᱫ ᱞᱮᱜ-ᱟ, ᱡᱟᱦᱟᱸ ᱯᱷᱩᱨᱜᱟᱹᱞ ᱥᱤᱧᱚᱛ ᱨᱮᱱᱟᱜ ᱯᱩᱭᱞᱩ ᱢᱟᱨᱟᱝ ᱫᱟᱜ ᱰᱮᱢ ᱛᱟᱦᱮᱸᱠᱟᱱᱟ ᱾ ᱱᱤᱛᱚᱜ ᱱᱚᱸᱰᱮ ᱡᱷᱚᱨᱤᱭᱟ, ᱨᱟᱹᱱᱤᱜᱚᱸᱡᱽ, ᱯᱟᱪᱷᱮ ᱵᱚᱠᱟᱨᱚ, ᱥᱟᱢᱟᱝ ᱵᱚᱠᱟᱨᱚ, ᱨᱟᱢᱜᱚᱰ, ᱠᱚᱧᱮ ᱠᱚᱨᱟᱱᱯᱩᱨᱟ, ᱮᱛᱚᱢ ᱠᱚᱨᱟᱱᱯᱩᱨᱟ ᱠᱚᱨᱮ ᱠᱚᱭᱞᱟ ᱠᱷᱟᱫᱟᱱ ᱠᱚ ᱢᱮᱱᱟᱜ-ᱟ ᱾ <ref>http://envfor.nic.in/divisions/cltech/Damodar/2.4.htm</ref>

== ᱥᱟᱹᱠᱷᱭᱟᱹᱛ ==

[[Category:!Main category]]
