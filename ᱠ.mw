
[[File:OL CHIKI LETTER AAK.png|thumb|]]
'''ᱠ''' ᱫᱚ [[ᱚᱞᱪᱤᱠᱤ|ᱚᱞᱪᱤᱠᱤ]] ᱨᱮᱭᱟᱜ ᱮᱭᱟᱭᱟᱜ ᱟᱠᱷᱚᱨ ᱠᱟᱱᱟ ᱾ ᱱᱚᱶᱟ [[ᱠᱮᱪᱮᱫ ᱟᱲᱟᱝ|ᱠᱮᱪᱮᱫ ᱟᱲᱟᱝ]] (en:[[:en:consonant|consonant]]) ᱫᱚ ᱟᱠ ᱟᱠ ᱠᱚ ᱨᱟᱜᱽ ᱜᱮᱰᱮᱭᱟᱜ ᱪᱤᱛᱟᱹᱨ ᱠᱷᱚᱱ ᱦᱟᱛᱟᱣ  ᱟᱠᱟᱱᱟ ᱾ ᱪᱤᱠᱤᱨᱮᱱᱟᱜ ᱚᱲᱚᱝ ᱫᱚ ᱩᱱᱠᱩᱶᱟᱜ ᱦᱚᱲᱢᱚ ᱠᱷᱚᱱ ᱟᱨ ᱚᱱᱟ ᱨᱮᱱᱟᱜ ᱨᱟᱹᱲ ᱥᱮ ᱟᱲᱟᱝ ᱫᱚ ᱟᱠᱚᱶᱟᱜ ᱨᱟᱜ ᱠᱷᱚᱱ ᱟᱹᱜᱩ ᱟᱠᱟᱱᱟ ᱾ ᱜᱮᱰᱮ ᱠᱚ ᱫᱟᱜ ᱨᱮ ᱠᱚ ᱯᱟᱭᱨᱟ ᱵᱟᱲᱟᱭ ᱡᱚᱠᱷᱟᱜ ᱥᱟᱹᱠᱟᱹᱛ ᱚᱱᱠᱟ ᱠᱚ ᱧᱮᱞᱚᱜᱼᱟ ᱾ ᱱᱩᱠᱩ ᱫᱚ ᱟᱠ ᱟᱠ ᱠᱚ ᱨᱟᱜᱽ ᱠᱷᱟᱹᱛᱤᱨ ᱟᱠ ᱪᱮᱬᱮ ᱦᱚᱸ ᱠᱚ ᱢᱮᱛᱟ ᱠᱚᱶᱟ ᱾ ᱱᱚᱶᱟ ᱪᱤᱠᱤ ᱨᱟᱹᱲ ᱡᱚᱠᱷᱟᱜ ᱫᱚ ᱱᱚᱶᱟ ᱨᱮᱱᱟᱝ ᱥᱟᱢᱟᱝ ᱨᱟᱦᱟ ᱟᱲᱟᱝ ᱢᱮᱥᱟ ᱥᱟᱞᱟᱜᱚᱜᱼᱟ ᱾

==ᱛᱷᱚᱠ==
 
ᱱᱚᱶᱟ ᱫᱚ [[ᱯᱟᱨᱦᱟᱲ ᱠᱮᱪᱮᱫ|ᱯᱟᱨᱦᱟᱲ ᱠᱮᱪᱮᱫ]] ᱛᱷᱚᱠ ᱨᱮᱭᱟᱜ ᱟᱠᱷᱚᱨ ᱠᱟᱱᱟ᱾ ᱱᱚᱶᱟ ᱪᱤᱠᱤ ᱫᱚ ᱯᱩᱨᱟᱹ ᱟᱲᱟᱝ ᱯᱷᱚᱴᱮᱞ ᱞᱟᱹᱜᱤᱫ ᱟᱡᱟᱜ ᱡᱚᱡᱚᱢ ᱥᱟᱦᱟ ᱨᱮ ᱢᱤᱫ ᱨᱟᱦᱟ ᱟᱲᱟᱝ ᱪᱤᱠᱤ ᱞᱟᱹᱠᱛᱤᱜ-ᱟᱭ ᱾ ᱱᱩᱭ ᱫᱚ ᱥᱟᱱᱛᱟᱲ ᱯᱟᱹᱨᱥᱤ ᱠᱚ ᱯᱩᱥᱴᱟᱹᱶ ᱥᱟᱺᱦᱤᱡ ᱨᱚᱲ ᱚᱰᱚᱭ ᱞᱟᱹᱜᱤᱫ ᱜᱮ ᱞᱟᱹᱠᱛᱤᱭᱟᱱᱟ ᱾
==ᱵᱮᱵᱷᱟᱨ==
ᱱᱚᱶᱟ ᱪᱤᱠᱤ ᱥᱟᱢᱟᱱᱝ, ᱛᱟᱞᱟ ᱵᱟᱝᱠᱷᱟᱱ ᱢᱩᱪᱟᱹᱫ ᱨᱮ ᱞᱟᱜᱟᱶ ᱠᱟᱛᱮ ᱟᱭᱢᱟ ᱟᱹᱲᱟᱹ ᱠᱚ ᱦᱮᱡ ᱫᱟᱲᱮᱭᱟᱜᱼᱟ, ᱡᱮᱞᱮᱠᱟ ᱺ-
*ᱠᱚᱲᱟ, ᱠᱩᱲᱤ, ᱠᱩᱞᱟᱹᱭ, ᱠᱚᱸᱫᱟ, ᱠᱚᱯᱟᱲ, ᱠᱚᱥᱴᱚ, ᱠᱚᱨᱚᱧ, ᱠᱚᱫᱚᱨ (ᱠ ᱮᱦᱚᱵ ᱨᱮ ᱞᱟᱜᱟᱶ ᱠᱟᱛᱮ)
*ᱚᱠᱟ, ᱪᱚᱠᱟᱜ, ᱵᱚᱠᱟᱜ, ᱞᱚᱠᱟ, ᱦᱚᱠᱟ, ᱨᱚᱠᱟ, ᱜᱚᱢᱠᱮ, ᱞᱮᱠᱲᱚ (ᱠ ᱛᱟᱞᱟ ᱨᱮ ᱞᱟᱜᱟᱶ ᱠᱟᱛᱮ)
*ᱴᱟᱢᱟᱠ, ᱪᱚᱨᱚᱠ, ᱵᱷᱚᱲᱚᱠ, ᱫᱚᱢᱚᱠ, ᱥᱚᱲᱚᱠ, ᱛᱩᱲᱩᱠ, ᱢᱩᱨᱩᱠ, ᱥᱩᱞᱩᱠ (ᱠ ᱛᱟᱭᱚᱢ ᱨᱮ ᱞᱟᱜᱟᱶ ᱠᱟᱛᱮ)

==ᱠᱮᱪᱮᱫ ᱟᱲᱟᱝ ᱠᱚ==
[[ᱛ|ᱛ]] [[ᱜ|ᱜ]] [[ᱝ|ᱝ]] [[ᱞ|ᱞ]] [[ᱠ|ᱠ]] [[ᱡ|ᱡ]] [[ᱢ|ᱢ]] [[ᱣ|ᱣ]] [[ᱥ|ᱥ]] [[ᱦ|ᱦ]] [[ᱧ|ᱧ]] [[ᱨ|ᱨ]] [[ᱪ|ᱪ]] [[ᱫ|ᱫ]] [[ᱬ|ᱬ]] [[ᱭ|ᱭ]] [[ᱯ|ᱯ]] [[ᱰ|ᱰ]] [[ᱱ|ᱱ]] [[ᱲ|ᱲ]] [[ᱴ|ᱴ]] [[ᱵ|ᱵ]] [[ᱶ|ᱶ]] [[ᱷ|ᱷ]]

==ᱟᱨᱦᱚᱸ ᱧᱮᱞ ᱢᱮ==

* https://incubator.wikimedia.org/wiki/Wp/sat/%E1%B1%9A%E1%B1%9E%E1%B1%AA%E1%B1%A4%E1%B1%A0%E1%B1%A4 

==ᱵᱟᱦᱨᱮ ᱡᱚᱲᱟᱣ==

* https://en.m.wikipedia.org/wiki/Ol_Chiki_script 


[[ᱛᱷᱚᱠ:ᱚᱞᱪᱤᱠᱤ]] 
[[ᱛᱷᱚᱠ:ᱠᱮᱪᱮᱫ ᱟᱲᱟᱝ]]
