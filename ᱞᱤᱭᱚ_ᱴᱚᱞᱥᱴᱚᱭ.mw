[[File:L.N.Tolstoy Prokudin-Gorsky.jpg|thumb|ᱞᱤᱭᱚ ᱴᱚᱞᱥᱴᱚᱭ]]'''ᱞᱤᱭᱚ ᱴᱚᱞᱥᱴᱚᱭ''' ᱤᱝᱞᱤᱥ ᱛᱮ [https://en.wikipedia.org/wiki/Leo_Tolstoy (Leo Tolstoy)] (᱒᱘ ᱟᱜᱚᱥᱴ ᱑᱘᱒᱘ – ᱒᱐ ᱱᱚᱵᱷᱮᱢᱵᱚᱨ ᱑᱙᱑᱐) ᱫᱚ ᱢᱤᱫᱴᱟᱹᱝ ᱨᱩᱥ ᱚᱱᱚᱞᱤᱭᱟᱹ ᱠᱟᱱᱟᱭ ᱾ ᱩᱱᱤ ᱫᱚ ᱨᱩᱥ ᱥᱟᱶᱦᱮᱫ ᱨᱮᱱ ᱢᱟᱨᱟᱝ ᱚᱱᱚᱞᱤᱭᱟᱹ ᱚᱱᱟ ᱥᱟᱶ ᱫᱷᱟᱹᱨᱛᱤ ᱨᱮᱱ ᱦᱚᱸ ᱢᱟᱨᱟᱝ ᱚᱱᱚᱞᱤᱭᱟᱹ ᱠᱚ ᱞᱮᱠᱷᱟ ᱮᱭᱟ ᱾ ᱩᱱᱤᱭᱟᱜ ᱵᱟᱨᱭᱟ ᱟᱹᱰᱤ ᱧᱩᱛᱩᱢᱟᱱ ᱱᱚᱵᱷᱮᱞ ᱦᱩᱭᱩᱜ ᱠᱟᱱᱟ [[ᱚᱣᱟᱨ ᱮᱱᱫ ᱯᱤᱥ|ᱚᱣᱟᱨ ᱮᱱᱫ ᱯᱤᱥ]] ᱟᱨ [[ᱟᱱᱱᱟ ᱠᱟᱨᱤᱱᱟ|ᱟᱱᱱᱟ ᱠᱟᱨᱮᱱᱤᱱᱟ]]| ᱴᱚᱞᱥᱴᱚᱭ ᱟᱜ ᱡᱟᱱᱟᱢ ᱫᱚ ᱛᱩᱞᱟ ᱯᱨᱚᱫᱮᱥ ᱨᱮᱱᱟᱜ ᱤᱭᱟᱥᱱᱟᱭᱟ ᱯᱚᱞᱤᱭᱟᱱᱟ ᱧᱩᱛᱩᱢᱟᱱ ᱡᱟᱜᱟ ᱨᱮ ᱦᱩᱭ ᱞᱮᱱᱟ ᱾ ᱩᱱᱤ ᱫᱚ ᱜᱷᱟᱨᱚᱸᱡᱽ ᱨᱮᱱ ᱮᱠᱞᱟ ᱜᱤᱫᱽᱨᱟᱹᱭ ᱛᱟᱦᱮᱸ ᱠᱟᱱᱟ ᱾ ᱵᱟᱞᱮ ᱩᱢᱤᱨ ᱨᱮ ᱜᱮ ᱟᱡ ᱵᱟᱵᱟ ᱜᱚᱜᱚ ᱛᱟᱠᱤᱱ ᱫᱚ ᱠᱤᱱ ᱵᱚᱸᱜᱟ ᱛᱟᱞᱟ ᱮᱱᱟ ᱟᱨ ᱯᱮᱲᱟ ᱠᱚ ᱜᱮ ᱠᱚ ᱦᱟᱨᱟ ᱟᱠᱟᱫᱮᱭᱟ ᱾ ᱩᱱᱤ ᱫᱚ ᱱᱚᱵᱷᱮᱞ ᱪᱷᱟᱰᱟ ᱦᱚᱸ ᱱᱟᱴᱚᱠ, ᱯᱨᱚᱵᱚᱱᱫᱷ ᱚᱞ ᱠᱟᱛᱮᱜ ᱦᱚᱸ ᱟᱹᱰᱤ ᱧᱩᱛᱩᱢ ᱮ ᱟᱢᱮᱴ ᱟᱠᱟᱜᱼᱟ ᱾ ᱩᱱᱤ ᱫᱚ ᱱᱤᱣᱢᱚᱱᱤᱭᱟ ᱨᱩᱣᱟᱹ ᱧᱟᱢ ᱠᱟᱛᱮᱜᱼᱮ ᱵᱚᱸᱜᱟ ᱛᱟᱞᱟ ᱮᱱᱟ ᱾ ᱑᱙᱑᱐ ᱥᱮᱨᱢᱟ ᱨᱮᱱᱟ ᱒᱐ ᱱᱚᱵᱷᱮᱢᱵᱚᱨ ᱨᱩᱥᱤᱭᱟᱹ ᱨᱮᱱᱟᱜ ᱟᱥᱛᱟᱯᱚᱵᱷᱟ ᱧᱩᱛᱩᱢᱟᱱ ᱢᱤᱫ ᱨᱮᱞ ᱮᱥᱴᱮᱥᱚᱱ ᱨᱮ ᱨᱩᱣᱟᱹ ᱧᱟᱢ ᱠᱮᱫᱮᱭᱟ ᱟᱨ ᱛᱟᱭᱚᱢ ᱛᱮ ᱵᱚᱸᱜᱟ ᱛᱟᱞᱟ ᱮᱱᱟ ᱾ ᱩᱱᱤ ᱜᱚᱡ ᱛᱟᱭᱚᱢ ᱑᱙᱒᱘ – ᱑᱙᱕᱘ ᱥᱮᱨᱢᱟ ᱨᱩᱥᱤᱭᱟ ᱨᱮ ᱩᱱᱤᱭᱟᱜ ᱚᱞ ᱠᱚ ᱙᱐ ᱦᱟᱹᱴᱤᱧ ᱨᱮ ᱩᱪᱷᱟᱹᱱ ᱮᱱᱟ ᱾

== ᱚᱞᱚᱜ ᱡᱤᱭᱚᱱ ==
ᱟᱭᱟᱜ ᱠᱩᱨᱩᱢᱩᱴᱩ ᱛᱮ ᱴᱚᱞᱥᱴᱚᱭ ᱫᱚ ᱟᱭᱢᱟ ᱯᱟᱹᱨᱥᱤ ᱭᱮ ᱪᱮᱫ ᱞᱮᱫᱟ᱾ ᱡᱮ ᱞᱮᱠᱟ ᱞᱟᱛᱤᱱ, ᱤᱝᱨᱮᱡᱤ, ᱟᱨᱵᱤ, ᱤᱛᱟᱞᱤᱭᱚ, ᱩᱨᱛᱠᱳ–ᱛᱟᱛᱟᱨ, ᱜᱨᱤᱠ ᱟᱨ ᱦᱤᱵᱨᱩ᱾ ᱥᱤᱨᱤᱧ ᱟᱨ ᱪᱷᱚᱵᱤ ᱟᱠᱟᱣ ᱦᱚᱸᱭ ᱫᱟᱲᱮᱜ ᱠᱟᱱ ᱛᱟᱦᱮᱱᱟ᱾

== ᱟᱭᱟᱜ ᱡᱤᱭᱚᱱ ==
ᱢᱚᱱ ᱨᱮᱱᱟᱜ ᱫᱟᱲᱮ ᱥᱮᱡ ᱛᱮ ᱫᱚ ᱟᱹᱰᱤ ᱠᱮᱴᱮᱡᱼᱮ ᱛᱟᱦᱮ ᱠᱟᱱᱟ᱾ ᱟᱹᱰᱤ ᱢᱚᱡᱽ ᱥᱤᱠᱟᱨᱤ ᱟᱨ ᱟᱹᱰᱤ ᱴᱮᱲᱦᱟ(ᱮᱠ ᱜᱩᱭᱮ) ᱦᱚᱲᱮ ᱛᱟᱦᱮᱸ ᱠᱟᱱᱟ᱾ ᱢᱤᱫ ᱫᱷᱟᱣ ᱥᱮᱸᱫᱽᱨᱟ ᱥᱮᱱ ᱠᱟᱛᱮᱜ ᱢᱤᱫᱴᱮᱱ ᱵᱟᱱᱟ ᱴᱷᱮᱱᱮ ᱨᱟᱵᱚᱲ ᱟᱪᱚᱞᱮᱱᱟ᱾ ᱢᱮᱫ ᱞᱟᱛᱟᱨ ᱠᱷᱚᱱ ᱡᱚᱦᱟ ᱥᱟᱱᱟᱢ ᱠᱚ ᱨᱟᱵᱚᱲ ᱠᱷᱟᱞ ᱞᱮᱫ ᱛᱟᱭᱟ᱾ ᱮᱱᱨᱮᱦᱚᱸ ᱵᱮᱥ ᱨᱩᱭᱟᱹᱲ ᱠᱟᱛᱮᱜ ᱟᱵᱟᱨ ᱥᱮᱸᱫᱽᱨᱟ ᱪᱟᱞᱟᱣᱮᱱᱟ ᱟᱨ ᱩᱱᱤ ᱵᱟᱱᱟᱭᱮ ᱜᱚᱡ ᱟᱹᱜᱩ ᱠᱤᱫᱤᱭᱟ᱾ ᱦᱚᱲ ᱪᱮᱫ ᱠᱚ ᱢᱮᱱᱟ ᱚᱱᱟ ᱵᱟᱝ ᱟᱸᱡᱚᱢ ᱠᱟᱛᱮᱜ ᱟᱡ ᱚᱠᱟ ᱢᱚᱡᱮ ᱢᱚᱱᱮ ᱟᱠᱟᱫ ᱚᱱᱟ ᱜᱮᱭ ᱠᱟᱹᱢᱤ ᱟᱠᱟᱫᱟ᱾ ᱡᱩᱣᱟᱹᱱ ᱩᱢᱮᱞ ᱨᱮ ᱫᱚ ᱟᱭᱢᱟᱭ ᱯᱟᱧᱪᱟ ᱵᱟᱲᱟ ᱞᱮᱫᱟ ᱟᱨ ᱟᱭᱢᱟ ᱫᱷᱚᱱ ᱥᱚᱢᱯᱚᱫ ᱦᱚᱭ ᱱᱚᱥᱴᱚ ᱟᱠᱟᱫᱟ᱾ ᱯᱟᱹᱫᱽᱨᱤ ᱠᱚᱣᱟᱜ ᱵᱤᱨᱩᱫᱷ ᱨᱮᱭ ᱨᱚᱲᱮᱜ ᱛᱟᱦᱮᱱ ᱛᱮ ᱩᱱᱤ ᱫᱚ ᱤᱥᱟᱹᱭ ᱫᱷᱚᱨᱚᱢ ᱠᱷᱚᱱ ᱠᱚ ᱩᱰᱤᱠ ᱞᱮᱫᱮᱭᱟ᱾ ᱚᱱᱟ ᱨᱮ ᱩᱱᱤᱭᱮ ᱨᱚᱲ ᱨᱩᱣᱟᱲ ᱞᱮᱫᱟ ᱚᱠᱚᱭ ᱥᱤᱥᱤᱨᱡᱟᱹᱣᱤᱡ ᱟᱨ ᱡᱤᱥᱩ ᱤᱫᱤᱠᱟᱛᱮᱜ ᱠᱚ ᱵᱮᱯᱟᱨᱤᱭᱮᱫᱟ ᱩᱝᱠᱩ ᱠᱷᱚᱱ ᱫᱚ ᱤᱧ ᱥᱟᱭ ᱥᱟᱭ ᱰᱷᱮᱨ ᱫᱷᱟᱹᱨᱢᱤᱠ ᱤᱥᱟᱹᱭ ᱠᱟᱹᱱᱟᱹᱧ᱾ ᱩᱱᱤ ᱛᱤᱱ ᱨᱮᱭ ᱵᱚᱸᱜᱟ ᱛᱟᱞᱟᱭᱮᱱ ᱤᱱ ᱨᱮ ᱯᱟᱹᱫᱽᱨᱤ ᱠᱚ ᱠᱚ ᱦᱮᱡ ᱞᱮᱱᱟ ᱢᱮᱱᱠᱷᱟᱱ ᱵᱟᱠᱚ ᱥᱚᱨ ᱟᱪᱚᱣᱟᱜ ᱠᱚᱣᱟ᱾ ᱫᱮᱥ ᱵᱤᱫᱮᱥ ᱨᱮᱱ ᱟᱭᱢᱟ ᱦᱚᱲ ᱜᱮ ᱩᱱᱤᱭᱟᱜ ᱜᱚᱡᱚᱜ ᱨᱮ ᱠᱚ ᱥᱮᱴᱮᱨ ᱞᱮᱱᱟ ᱢᱮᱱᱠᱷᱟ ᱫᱷᱚᱨᱚᱢ ᱨᱮᱱᱟᱜ ᱚᱠᱟ ᱟᱹᱨᱤ ᱦᱚᱸ ᱵᱟᱝ ᱢᱟᱱᱟᱣ ᱠᱟᱛᱮᱜ ᱠᱚ ᱛᱚᱯᱟ ᱠᱟᱫᱮᱭᱟ᱾ ᱩᱱᱤ ᱫᱚ ᱤᱱᱟᱹ ᱚᱠᱛᱮ [[ᱡᱟᱨ|ᱡᱟᱨ]] ᱟᱜ ᱠᱚᱪᱞᱚᱱ ᱵᱤᱨᱩᱫᱷ ᱨᱮᱦᱚᱸᱭ ᱨᱚᱲ ᱞᱮᱫᱟ᱾ ᱧᱤᱛᱩ ᱥᱮ ᱫᱟᱱᱟᱝ ᱧᱤᱛᱩᱢ ᱛᱮ ᱟᱭᱢᱟ ᱚᱞ ᱪᱷᱟᱯᱟ ᱞᱮᱱ ᱛᱟᱭᱟ᱾ ᱢᱮᱱᱠᱷᱟᱱ ᱡᱟᱨ ᱫᱚ ᱩᱱᱤ ᱵᱤᱨᱩᱫᱷ ᱨᱮ ᱡᱟᱦᱟᱱ ᱵᱮᱵᱚᱥᱛᱷᱟ ᱵᱟᱭ ᱦᱟᱛᱟᱣ ᱞᱮᱫᱟ᱾ ᱵᱚᱛᱚᱨ ᱛᱟᱦᱮᱸ ᱠᱟᱱᱟ ᱯᱟᱥᱮᱡ ᱤᱱᱟ ᱴᱮ ᱟᱨᱦᱚᱸ ᱡᱷᱟᱢᱞᱟ ᱰᱷᱤᱨᱩᱜ᱾ ᱟᱭᱟᱜ ᱡᱩᱢᱤᱫᱟᱨᱤ ᱨᱮ ᱤᱥᱠᱩᱞᱮ ᱪᱟᱹᱞᱩ ᱞᱮᱫᱟ ᱟᱨ ᱟᱡ ᱜᱮ ᱜᱤᱫᱽᱨᱟᱹ ᱠᱚᱭ ᱯᱟᱲᱦᱟᱣ ᱮᱫ ᱠᱚ ᱛᱟᱦᱮᱸᱱᱟ᱾ ᱫᱤᱥᱟᱹᱢ ᱨᱮ [[ᱟᱛᱟᱱᱛᱷᱟᱨ|ᱟᱛᱟᱱᱛᱷᱟᱨ]] ᱦᱩᱭ ᱞᱮᱱ ᱠᱷᱟᱱ ᱟᱡ ᱜᱮ ᱥᱮᱱ ᱠᱟᱛᱮᱜ ᱦᱚᱲᱮ ᱧᱮᱞ ᱟᱜᱩᱭᱮᱜ ᱠᱚ ᱛᱟᱦᱮᱸᱠᱟᱱᱟ᱾ ᱥᱚᱨᱠᱟᱨ ᱢᱚᱡᱽ ᱨᱮ ᱦᱚᱲ ᱵᱟᱭ ᱞᱮᱠᱷᱟ ᱭᱮᱛ ᱠᱚᱣᱟ ᱚᱱᱟ ᱚᱱᱟ ᱢᱮᱱ ᱛᱮ ᱟᱡ ᱜᱮ ᱦᱚᱲ ᱞᱮᱠᱷᱟ ᱠᱟᱹᱢᱤᱨᱮᱭ ᱥᱮᱞᱮᱫ ᱞᱮᱱᱟ᱾ ᱟᱫᱟᱞᱚᱛ ᱨᱮ ᱪᱮᱫ ᱞᱮᱠᱟ ᱮᱲᱮ ᱵᱤᱪᱟᱹᱨ ᱦᱩᱭᱩᱜᱼᱟ ᱚᱱᱟ ᱵᱟᱰᱟᱭ ᱞᱟᱹᱜᱤᱫ ᱟᱭᱢᱟ ᱫᱤᱱ ᱡᱮᱞᱠᱷᱟᱱᱟ ᱨᱮᱦᱚᱸᱭ ᱛᱟᱦᱮ ᱟᱠᱟᱱᱟ᱾ ᱱᱚᱠᱟᱱ ᱥᱚᱛ ᱟᱨ ᱫᱟᱹᱭᱤᱠ ᱦᱚᱲ ᱧᱟᱢ ᱫᱚ ᱟᱹᱰᱤ ᱢᱩᱥᱠᱤᱞ ᱜᱮᱭᱟ᱾ ᱚᱱᱟ ᱛᱮ ᱩᱱᱤᱭᱟᱜ ᱚᱞ ᱠᱚ ᱨᱮ ᱫᱚ ᱟᱹᱣᱲᱤᱭᱟᱜ ᱡᱟᱦᱟᱱᱟᱜ ᱚᱞ ᱵᱟᱝ ᱧᱟᱢᱚᱜᱼᱟ᱾ ᱩᱱᱤ ᱫᱚ ᱚᱠᱟᱭ ᱧᱮᱞ ᱟᱠᱟᱫ ᱟᱨ ᱚᱠᱟ ᱥᱟᱹᱨᱤ ᱜᱮ ᱚᱱᱟ ᱠᱚ ᱜᱮ ᱟᱭᱟᱜ ᱚᱞ ᱨᱮᱭ ᱮᱢ ᱟᱠᱟᱫᱟᱹ ᱡᱟᱦᱟᱱᱟᱜ ᱜᱮ ᱵᱮᱜᱚᱨ ᱠᱩᱠᱞᱤ ᱛᱮ ᱵᱟᱭ ᱦᱟᱛᱟᱣ ᱟᱠᱟᱫᱟ᱾

== ᱥᱟᱶᱦᱮᱫ ᱠᱚ ==
ᱴᱚᱞᱥᱴᱚᱭ ᱫᱚ ᱟᱭᱢᱟ ᱜᱟᱱ ᱠᱟᱹᱴᱤᱡ ᱠᱟᱹᱦᱟᱹᱱᱤ, ᱞᱟᱹᱴᱩ ᱠᱟᱹᱦᱟᱹᱱᱤ, ᱱᱚᱵᱷᱮᱞ, ᱜᱟᱭᱱᱟᱦᱟ(ᱰᱨᱟᱢᱟ), ᱜᱤᱫᱽᱨᱟᱹ ᱠᱚᱣᱟᱜ ᱚᱞ, ᱯᱨᱚᱵᱚᱱᱫᱷ, ᱪᱤᱴᱷᱤ, ᱰᱟᱭᱨᱤ ᱠᱚᱭ ᱚᱞ ᱟᱠᱟᱫᱟ᱾ ᱡᱚᱛᱚ ᱠᱚ ᱛᱮ ᱩᱱᱤᱭᱟᱜ [[ᱚᱞ ᱢᱩᱬᱩᱫ|ᱚᱞ ᱢᱩᱬᱩᱫ]] ᱙᱐ ᱦᱟᱹᱴᱤᱧ ᱨᱮ ᱩᱪᱷᱮᱱ ᱟᱠᱟᱱᱟ

=== ᱱᱚᱵᱷᱮᱞ ===
* ᱟᱱᱱᱟ ᱠᱟᱨᱮᱱᱤᱱᱟ
* ᱚᱣᱟᱨ ᱮᱱᱰ ᱯᱤᱥ
* ᱨᱤᱥᱟᱨᱮᱠᱥᱚᱱ

=== ᱞᱟᱹᱴᱩ ᱠᱟᱹᱦᱟᱹᱱᱤ ===
* ᱰᱮᱛᱷ ᱚᱵᱽ ᱤᱵᱷᱟᱱ ᱤᱞᱤᱪ
* ᱦᱟᱡᱤ ᱢᱩᱨᱟᱫᱟ
* ᱯᱷᱟᱫᱟᱨ ᱥᱤᱭᱮᱨᱜᱤ

=== ᱜᱟᱭᱱᱟᱦᱟ(ᱰᱨᱟᱢᱟ) ===

== ᱡᱚᱱᱚᱬ ᱠᱚ ==
* [https://bn.wikipedia.org/wiki/ল্যেভ_তল্‌স্তোয় (বাংলা উইকি)]
* https://en.wikipedia.org/wiki/Leo_Tolstoy
* [http://www.readingtolstoy.ru/ Online project (readingtolstoy.ru) to create] 

*[http://tolstoy.ru/creativity/90-volume-collection-of-the-works/?df=&dt=&q=&page=1 open digital version of 90 volumes of Tolstoy works]


[[Category:ᱥᱟᱱᱟᱥᱤ|ᱥᱟᱱᱟᱥᱤ]]
