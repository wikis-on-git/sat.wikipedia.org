'''ᱮᱛᱚᱢ ᱢᱮᱨᱩ''' ᱫᱚ ᱫᱷᱟᱹᱨᱛᱤ ᱨᱮᱱᱟᱜ ᱡᱚᱛᱚ ᱠᱷᱚᱱ ᱮᱛᱚᱢ (ᱩᱛᱟᱹᱨ) ᱱᱟᱠᱷᱟ ᱨᱮ ᱢᱮᱱᱟᱜ-ᱟ (᱙᱐° ᱢᱤᱫ ᱚᱝᱥᱚ ᱠᱟᱱᱟ)᱾ ᱱᱤᱭᱟᱹ ᱨᱮᱱᱟᱜ ᱟᱨ ᱢᱤᱫ ᱧᱩᱛᱩᱢ ᱥᱩᱢᱮᱨᱩ ᱥᱮ ᱵᱷᱚᱣᱜᱚᱞᱤᱠ ᱮᱛᱚᱢ ᱢᱮᱨᱩ ᱦᱚᱸᱠᱚ ᱢᱮᱛᱟᱣᱟᱜ ᱜᱮᱭᱟ᱾ ᱥᱩᱢᱮᱨᱩ ᱦᱟᱱᱟ ᱟᱲᱮ ᱫᱷᱟᱹᱨᱛᱤ ᱨᱮᱱᱟᱜ [[ᱠᱚᱧᱮ ᱢᱮᱨᱩ]] (ᱫᱟᱹᱠᱷᱤᱱ ᱢᱮᱨᱩ)᱾ ᱟᱨ ᱡᱚᱫᱤ ᱥᱟᱯᱟ-ᱛᱮ ᱢᱮᱱ ᱞᱮᱠᱷᱟᱱ, ᱫᱷᱟᱹᱨᱛᱤ ᱨᱮᱱᱟᱜ ᱮᱛᱚᱢ ᱜᱳᱞ-ᱛᱮᱜ ᱦᱟᱡᱟ ᱟᱹᱪᱩᱨᱚᱜ-ᱟ ᱵᱤᱱᱫᱩ ᱨᱮᱱᱟᱜ ᱟᱹᱪᱩᱨ ᱥᱟᱶ ᱢᱤᱞᱟᱣ ᱠᱟᱛᱮᱜ ᱚᱱᱟ ᱜᱮ ᱮᱛᱚᱢ ᱢᱮᱨᱩ ᱫᱚᱠᱚ ᱢᱮᱛᱟᱣᱟᱜ-ᱟ᱾ [[ᱮᱛᱚᱢ ᱪᱚᱢᱢᱩᱠ ᱢᱮᱨᱩ]] ᱥᱟᱶ ᱫᱚ ᱤᱠᱷᱟᱹᱱ ᱵᱟᱝ-ᱮ ᱛᱚᱞᱩᱡᱚᱜ-ᱟ ᱥᱮ ᱩᱱᱤ ᱥᱟᱶ ᱥᱚᱝᱜᱮ ᱫᱚ ᱵᱟᱝ-ᱮ ᱴᱷᱤᱠ ᱦᱩᱭᱩᱜ-ᱟ᱾ ᱪᱮᱫᱟᱜ ᱥᱮ ᱮᱛᱚᱢ ᱢᱮᱨᱩ ᱠᱷᱚᱱ ᱡᱚᱛᱚ ᱜᱮ ᱠᱚᱧᱮ ᱢᱮᱨᱩ ᱥᱮᱜ ᱜᱮ ᱩᱫᱩᱜᱚᱜ-ᱟ᱾ 

ᱠᱚᱧᱮ ᱢᱮᱨᱩ ᱥᱮ ᱫᱟᱹᱠᱷᱤᱱ ᱢᱮᱨᱩ ᱫᱚ ᱢᱤᱫ ᱢᱟᱨᱟᱝ‌ ᱢᱚᱦᱟᱫᱮᱥ ᱨᱮᱱᱟᱜ ᱢᱤᱫᱴᱟᱝ ᱚᱝᱥᱚ ᱠᱟᱱᱟ᱾ ᱚᱱᱟᱨᱮ ᱮᱛᱚᱢ ᱢᱮᱨᱩ ᱨᱮᱱᱟᱜ ᱱᱟᱜᱟᱢ [[ᱟᱨᱠᱴᱤᱠ ᱫᱚᱨᱮᱭᱟ]] ᱨᱮᱱᱟᱜ ᱛᱟᱞᱟ ᱚᱝᱥᱚ ᱠᱷᱚᱱ᱾ ᱱᱤᱭᱟᱹ ᱢᱚᱦᱟ ᱫᱚᱨᱮᱭᱟ ᱨᱮᱱᱟᱝ ᱟᱫᱜᱷᱟᱱ ᱠᱷᱚᱱ ᱡᱟᱸᱥᱛᱤ ᱫᱟᱜ ᱜᱮ ᱵᱚᱨᱚᱯ ᱥᱟᱶ ᱢᱤᱞᱟᱣ ᱛᱟᱦᱮᱱᱟ᱾ ᱚᱱᱟ ᱠᱷᱟᱹᱛᱤᱨ ᱛᱮ ᱮᱛᱚᱢ ᱢᱮᱨᱩ ᱨᱮ ᱡᱟᱦᱟᱱ ᱮᱥᱴᱤᱥᱚᱱ ᱜᱮ ᱵᱮᱱᱟᱣ ᱫᱚ ᱜᱟᱱᱚᱜ-ᱟ, ᱡᱟᱦᱟᱸ ᱫᱚ ᱠᱚᱧᱮ ᱢᱮᱨᱩ ᱨᱮ ᱦᱩᱭᱟᱠᱟᱱᱟ᱾ ᱮᱱ-ᱨᱮᱦᱚᱸ [[ᱥᱚᱵᱷᱮᱭᱮᱛ ᱤᱭᱩᱱᱤᱭᱚᱱ]] ᱛᱟᱭᱚᱢ ᱫᱟᱨᱟᱢ [[ᱨᱟᱥᱤᱭᱟ]]) ᱚᱧᱪᱚᱞ ᱠᱚᱨᱮ ᱢᱟᱹᱱᱢᱤ ᱠᱚ ᱞᱟᱹᱜᱤᱫᱽ ᱠᱚᱭᱮᱠ ᱜᱚᱴᱟᱝ ᱮᱥᱴᱤᱥᱚᱱ ᱠᱚ ᱵᱮᱱᱟᱣ ᱞᱮᱫᱟ᱾ 
==ᱮᱛᱚᱢ ᱢᱮᱨᱩ ᱨᱮᱱᱟᱜ ᱥᱩᱝ ᱟᱨ ᱧᱤᱫᱟᱹ==
ᱮᱛᱚᱢ‌ ᱢᱮᱨᱩ ᱨᱮ ᱵᱟᱨᱮᱭᱟ ᱨᱤᱛᱩ ᱜᱮ ᱢᱮᱱᱟᱜ-ᱟ ᱚᱱᱟ ᱠᱤᱱ ᱫᱚ [[ᱥᱤᱛᱩᱝ ᱨᱤᱛᱩ]] ᱟᱨ [[ᱨᱟᱵᱟᱝ ᱨᱤᱛᱩ]]᱾ ᱥᱤᱛᱩᱝ ᱨᱤᱛᱩ-ᱨᱮ (᱑᱘᱗ ᱢᱟᱦᱟ) ᱜᱮ ᱥᱤᱝ ᱠᱟᱱᱟ, ᱟᱨ ᱱᱚᱛᱮ ᱨᱟᱵᱟᱝ ᱨᱤᱛᱩ-ᱨᱮ (᱑᱗᱘ ᱢᱟᱦᱟ) ᱫᱚ ᱧᱤᱫᱟᱹ ᱠᱟᱵᱟ᱾ ᱚᱱᱟᱛᱮ ᱚᱱᱟ ᱫᱤᱥᱚᱢ ᱨᱮᱫᱚ ᱷᱜᱚᱬᱤ ᱨᱮᱱᱟᱝ ᱚᱠᱛᱚ ᱠᱚᱫᱚ ᱵᱟᱹᱱᱩᱜ-ᱟ᱾ ᱱᱚᱸᱰᱮ ᱢᱟᱸᱱᱢᱤ ᱥᱚᱢᱟᱡᱽ ᱦᱚᱸ ᱵᱟᱹᱱᱩᱜ-ᱟ᱾ ᱤᱠᱜᱟᱱ ᱱᱚᱸᱰᱮᱱᱤᱜ ᱯᱨᱚᱫᱷᱟᱱ ᱡᱤᱣᱟᱞᱤ ᱫᱚ [[ᱢᱮᱨᱩ ᱵᱷᱟᱞᱞᱩᱠ]] ᱠᱟᱱᱟ-ᱠᱚ᱾ ᱟᱨ ᱢᱮᱱᱟᱜ ᱠᱚᱣᱟᱜ ᱵᱚᱨᱚᱯ ᱨᱮᱠᱚ ᱛᱮᱦᱮᱱ ᱦᱟᱠᱩ ᱟᱨ ᱫᱟᱜ ᱨᱮᱱ ᱦᱟᱠᱩ᱾
==ᱟᱵᱷᱤᱡᱟᱱ==
