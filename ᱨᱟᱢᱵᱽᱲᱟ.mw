[[File:White vigna moong.jpeg|thumb|ᱯᱩᱸᱰ ᱨᱟᱢᱵᱽᱲᱟ]]
'''ᱨᱟᱢᱵᱽᱲᱟ''' ᱫᱚ ᱢᱤᱫ ᱫᱟᱹᱞ ᱡᱟᱹᱛ ᱨᱮᱱᱟᱜ ᱡᱚ ᱠᱟᱱᱟ ᱾ ᱱᱚᱣᱟ ᱫᱚ ᱟᱭᱢᱟ ᱴᱷᱟᱶ ᱨᱮ ᱪᱟᱥ ᱦᱩᱭᱩᱜ-ᱟ ᱾ ᱨᱟᱢᱵᱽᱲᱟ ᱫᱚ [[ᱥᱤᱧᱚᱛ]] ᱨᱮ ᱮᱦᱚᱵ ᱞᱮᱱᱟ ᱢᱮᱱᱛᱮ ᱥᱟᱬᱮᱥᱤᱭᱟᱹ ᱠᱚ ᱞᱟᱹᱭᱟᱹ ᱾ e ᱣᱟᱜ '''ᱚᱨᱛᱷᱚᱥᱟᱥᱛᱨᱚ''' ᱟᱨ '''ᱪᱚᱨᱚᱠᱚ ᱥᱚᱝᱦᱤᱛᱟ''' ᱨᱮᱦᱚᱸ ᱨᱟᱵᱽᱲᱟ ᱫᱚ ᱥᱤᱧᱚᱛ ᱨᱮ ᱧᱮᱞᱚᱜ-ᱟ ᱢᱮᱱᱛᱮ ᱚᱞ ᱢᱮᱱᱟᱜ-ᱟ ᱾ ᱡᱮᱜᱮᱛ ᱨᱮ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱨᱟᱵᱽᱲᱟ ᱪᱟᱥ ᱫᱚ ᱥᱤᱧᱚᱛ ᱨᱮ ᱦᱩᱭᱩᱜ-ᱟ ᱾ <ref>http://agmarknet.nic.in/BlackGram1.pdf</ref>

==ᱨᱩᱯ==
ᱨᱟᱢᱵᱽᱲᱟ ᱧᱮᱣ ᱨᱮ ᱫᱚ ᱪᱚᱠᱲᱮ ᱜᱩᱞᱟᱹᱭ ᱥᱤᱢ ᱵᱤᱞᱤ ᱞᱮᱠᱟ ᱟᱫᱚ ᱦᱩᱰᱤᱧ ᱦᱩᱰᱤᱧ ᱟᱹᱰᱱ ᱫᱚ ᱵᱟᱭ ᱚᱥᱟᱨᱟ, ᱔ ᱠᱷᱚᱱ ᱖ ᱥᱮᱢᱤ ᱡᱤᱞᱤᱧ ᱜᱟᱱ ᱦᱩᱩᱜ-ᱟ ᱾ ᱱᱚᱣᱟ ᱨᱮᱱᱟᱫ ᱪᱮᱛᱟᱱ ᱫᱚ ᱪᱚᱠᱟᱜ ᱛᱮ ᱯᱚᱴᱚᱢ ᱠᱟᱛᱮ ᱛᱟᱦᱮᱸᱱᱟ ᱾ ᱱᱚᱣᱟ ᱪᱚᱠᱟᱜ ᱚᱪᱚᱜ ᱞᱮᱠᱷᱟᱱ ᱨᱟᱵᱽᱲᱟ ᱧᱟᱢᱚᱜ-ᱟ ᱾ ᱱᱚᱶᱟ ᱫᱚ ᱱᱟᱹᱬᱤ ᱡᱟᱹᱛ ᱨᱮᱱᱟᱜ ᱫᱟᱨᱮ ᱠᱟᱱᱟ ᱾ ᱱᱚᱣᱟ ᱨᱮᱱᱟᱜ ᱫᱟᱨᱮ ᱫᱚ ᱓᱐ ᱠᱷᱚᱱ ᱑᱐᱐ ᱥᱮᱢᱤ ᱡᱤᱞᱤᱧ ᱜᱟᱱ ᱦᱩᱭᱩᱜ-ᱟ ᱾ ᱱᱚᱶᱟ ᱫᱟᱨᱮ ᱨᱮᱱᱟᱦ ᱥᱟᱠᱟᱢ ᱫᱚ ᱠᱟᱹᱲᱵᱩᱝ ᱠᱟᱹᱲᱵᱩᱝ ᱦᱩᱭ ᱠᱚᱜ-ᱟ ᱾ 

==ᱪᱟᱥ ᱦᱚᱨᱟ==
ᱨᱟᱢᱵᱽᱲᱟ ᱪᱟᱥ ᱫᱚ ᱞᱟᱹᱵᱤᱫ, ᱫᱟᱨᱥᱟᱬ ᱞᱮᱠᱟᱱ ᱫᱷᱟᱨᱟ ᱨᱮ ᱪᱟᱥ ᱞᱮᱠᱷᱟᱱ ᱵᱷᱟᱹᱜᱤ ᱚᱢᱚᱱ ᱧᱟᱢᱚᱜ-ᱟ ᱾ ᱟᱨ ᱥᱤᱛᱩᱝ ᱫᱤᱱ ᱫᱚ ᱡᱟᱦᱟᱸ ᱦᱟᱥᱟ ᱨᱮ ᱫᱟᱜ ᱴᱟᱨᱦᱟᱣ ᱠᱟᱛᱮ ᱞᱟᱹᱵᱤᱫ ᱛᱟᱦᱮᱸᱱᱟ ᱚᱱᱟ ᱨᱮ ᱪᱟᱥ ᱜᱟᱱᱚᱜ-ᱟ ᱾ 
ᱨᱟᱢᱵᱽᱲᱟ ᱪᱟᱥ ᱞᱟᱹᱜᱤᱫ ᱩᱨᱜᱩᱱ ᱦᱚᱭ ᱫᱟᱜ ᱨᱮ ᱵᱮᱥ ᱦᱩᱭᱩᱜ-ᱟ ᱾ ᱥᱟᱹᱢᱩᱸᱫᱽ ᱛᱩᱲᱩᱝ ᱠᱷᱚᱱ  ᱒᱐᱐᱐ ᱢᱤᱴᱚᱨ ᱦᱟᱹᱵᱤᱡ ᱠᱚ ᱪᱟᱥᱟ ᱾ ᱱᱚᱶᱟ ᱫᱟᱨᱮ ᱟᱹᱰᱤ ᱠᱮᱴᱮᱡ ᱛᱟᱦᱮᱸᱱᱟ ᱟᱨ ᱨᱮᱦᱮᱫ ᱫᱚ ᱟᱹᱰᱤ ᱞᱟᱛᱟᱨ ᱥᱮᱫ ᱵᱚᱞᱚᱱᱟ ᱚᱱᱟᱛᱮ ᱟᱠᱟᱞ ᱟᱹᱰᱤ ᱵᱟᱭ ᱥᱟᱵᱮᱭᱟ ᱾ ᱱᱚᱣᱟ ᱫᱚ ᱵᱟᱹᱲᱛᱤ ᱠᱷᱚᱱ ᱒᱔᱐ ᱢᱩᱞᱤᱢᱤᱴᱚᱨ ᱫᱟᱜ ᱞᱟᱹᱠᱛᱤᱜ-ᱟ ᱾ 

==ᱪᱟᱥ ᱚᱠᱛᱚ==
ᱨᱟᱢᱵᱽᱲᱟ ᱪᱟᱥ ᱫᱚ ᱡᱤᱛᱚ ᱚᱠᱛᱚ ᱨᱮ ᱦᱩᱭᱩᱜ- ᱢᱮᱱᱠᱷᱟᱱ ᱡᱚᱛᱷᱟᱛ ᱦᱚᱭ ᱫᱟᱜ ᱛᱟᱦᱮᱸ ᱞᱮᱱᱠᱷᱟᱱ ᱵᱷᱟᱹᱜᱤ ᱦᱩᱭᱩᱜ-ᱟ ᱾ ᱡᱟᱹᱯᱩᱫ ᱨᱤᱛᱩ ᱨᱮᱱᱟᱜ ᱨᱟᱢᱵᱽᱲᱟ ᱫᱚ ᱗᱐ ᱠᱷᱚᱱ ᱗᱕ ᱫᱩᱱ ᱜᱟᱱ ᱞᱟᱜᱟᱣᱜ-ᱟ ᱾ ᱡᱚ ᱥᱟᱢᱴᱟᱣ ᱚᱠᱛᱚ ᱨᱮ ᱫᱟᱜ ᱛᱟᱦᱮᱸᱱ ᱠᱷᱹᱛᱤᱨ ᱜᱮᱞᱮ ᱜᱮ ᱜᱮᱫ ᱠᱟᱛᱮ ᱠᱟᱛᱮ ᱠᱚ ᱟᱹᱜᱩᱭᱟ ᱾ 

ᱨᱟᱢᱵᱽᱲᱟ  ᱪᱟᱥ ᱨᱮᱱᱟᱜ ᱫᱚᱥᱟᱨ ᱚᱠᱛᱚ ᱫᱚ ᱦᱩᱭᱩᱜ ᱠᱟᱱᱟ ᱨᱟᱵᱟᱝ ᱨᱤᱛᱩ ᱨᱮ ᱾ ᱫᱚᱨᱭᱟ ᱥᱩᱨ ᱮᱞᱟᱠᱟ ᱨᱮ ᱫᱚ ᱨᱟᱵᱝ ᱨᱤᱛᱩ ᱨᱮ ᱨᱮᱭᱟᱲ ᱠᱚᱢ ᱫᱮ ᱠᱷᱟᱹᱛᱤᱨ ᱚᱱᱟ ᱠᱚ ᱨᱮ ᱨᱟᱢᱵᱽᱲᱟ ᱟᱹᱰᱤ ᱟᱭᱢᱟ  ᱮᱞᱟᱠᱟ ᱨᱮ ᱪᱟᱥ ᱦᱩᱭᱩᱜ-ᱟ ᱾
==ᱥᱟᱹᱠᱷᱭᱟᱹᱛ==


[[Category:!Main category]]
[[ᱛᱷᱚᱠ:ᱫᱟᱨᱮ]]
[[ᱛᱷᱚᱠ:ᱡᱚ]]
