'''ᱡᱟᱭᱛᱮᱫ''' - ᱵᱟᱯᱞᱟ ᱟᱹᱲᱟ ᱦᱟᱹᱤᱧ ᱞᱮᱠᱷᱟᱱ ᱵᱟᱨᱭᱟ ᱡᱚᱲ ᱟᱹᱲᱟᱹ ᱧᱟᱢᱚᱜ-ᱟ ᱾ ᱵᱟᱞᱟ ᱵᱟᱞᱟ ᱠᱷᱚᱱ ᱵᱟᱯᱞᱟ ᱦᱮᱡ ᱟᱠᱟᱱᱟ ᱾ ᱡᱩᱫᱟᱹ ᱡᱩᱫᱟᱹ [[ᱯᱟᱹᱨᱤᱥ]] ᱨᱤᱱ ᱵᱟᱨᱭᱟ ᱜᱷᱟᱨᱚᱡᱽ ᱨᱤᱱ ᱟᱭᱳ ᱵᱟᱵᱟ ᱵᱟᱞᱟᱭᱟᱜ ᱜᱮ ᱵᱟᱯᱞᱟ ᱫᱚ ᱾ ᱢᱤᱫ ᱠᱚᱲᱟ ᱢᱤᱫ ᱠᱩᱲᱤ ᱜᱷᱟᱨᱚᱡᱽ ᱞᱟᱹᱜᱤᱫ ᱡᱩᱨᱤ ᱠᱟᱹᱠᱤᱱ ᱨᱮᱱᱟᱜ ᱥᱟᱜᱟᱹᱭ ᱜᱮ ᱵᱟᱯᱞᱟ ᱾
== ᱵᱟᱯᱞᱟ ᱨᱮᱱᱟᱜ ᱞᱮᱠᱟᱱ ==
'''ᱵᱟᱯᱞᱟ ᱫᱚ ᱵᱟᱨ ᱞᱮᱠᱟᱱᱟ''' - ᱑ - ᱥᱟᱹᱜᱩᱱ ᱵᱟᱯᱞᱟ ᱾ ᱒ - ᱮᱨᱮᱲ ᱵᱟᱯᱞᱟ ᱾ ᱠᱩᱲᱤ ᱠᱚᱲᱟ ᱟᱭᱳ ᱵᱟᱵᱟ ᱢᱟᱺᱡᱷᱤ ᱢᱟᱸᱯᱟᱧᱡᱤ ᱠᱚᱣᱟᱜ ᱥᱩᱦᱤ ᱨᱮᱵᱮᱱ ᱛᱮ ᱡᱩᱨᱤᱜ ᱫᱚ '''ᱥᱟᱹᱜᱩᱱ ᱵᱟᱯᱞᱟ''' ᱵᱚ ᱢᱮᱛᱟᱜ-ᱟ ᱾ ᱟᱭᱳ ᱵᱟᱵᱟ ᱢᱟᱺᱡᱷᱤ ᱢᱟᱸᱯᱟᱧᱡᱤ ᱠᱚᱣᱟᱜ ᱵᱟᱝ ᱵᱟᱰᱟᱭ ᱨᱮ ᱠᱩᱲᱤ ᱠᱚᱲᱟ ᱥᱩᱢᱩᱝ ᱛᱮ ᱡᱩᱨᱤᱜ ᱫᱚ '''ᱮᱨᱮᱲ ᱵᱟᱯᱞᱟ''' ᱵᱚ ᱢᱮᱛᱟᱜ-ᱟ ᱾ ᱵᱟᱱᱟᱨ ᱞᱮᱠᱟᱱ ᱵᱟᱯᱞᱟ ᱜᱮ ᱥᱟᱶᱛᱟᱨᱮ ᱦᱟᱛᱟᱣᱜ ᱜᱮᱭᱟ ᱾ ᱱᱚᱶᱟ ᱠᱤᱱ ᱦᱚᱸ ᱦᱟᱹᱴᱤᱧ ᱟᱠᱟᱱᱟ ᱡᱟᱞᱮᱠ -

== ᱥᱟᱹᱜᱩᱱ ᱵᱟᱯᱞᱟ ᱠᱚ ==
᱑ - ᱥᱟᱸᱜᱮ ᱵᱟᱹᱨᱭᱟᱹᱛ ᱾
᱒ - ᱠᱩᱲᱤ ᱵᱟᱹᱨᱭᱟᱹᱛ/ᱫᱩᱣᱟᱨ ᱵᱟᱯᱞᱟ ᱾
᱓ - ᱴᱩᱝᱠᱤ ᱫᱤᱯᱤᱞ ᱾
᱔ - ᱫᱩᱣᱟᱨ ᱞᱮᱵᱮᱫ ᱾
᱕ - ᱯᱟᱲᱟᱢ ᱵᱟᱹᱨᱭᱟᱹᱛ ᱾
᱖ - ᱥᱟᱸᱜᱷᱟ ᱵᱟᱯᱞᱟ ᱾
᱗ - ᱡᱚᱦᱟᱨ ᱢᱤᱫ ᱾
᱘ - ᱦᱤᱨᱚᱢ/ᱪᱷᱩᱴᱠᱤ ᱡᱚᱝ ᱾
== ᱮᱨᱮᱲ ᱵᱟᱯᱞᱟ == 
᱑ - ᱠᱩᱲᱤ ᱠᱚᱲᱟ ᱜᱚᱨᱚᱡᱽ ᱛᱮ ᱾ 
᱒ - ᱚᱨ ᱤᱛᱩᱫ ᱾ 
᱓ - ᱥᱤᱠᱤᱲ ᱵᱟᱯᱞᱟ ᱾
== ᱥᱟᱸᱜᱮ ᱵᱟᱹᱨᱭᱟᱹᱛ ==
ᱥᱟᱸᱜᱮ ᱵᱟᱹᱨᱭᱟᱹᱛ ᱵᱟᱯᱞᱟ ᱨᱮᱫᱚ ᱮᱠᱷᱮᱱ ᱠᱚᱲᱟ ᱥᱩᱢᱩᱝ ᱜᱮ ᱵᱟᱹᱨᱭᱟᱹᱛᱚᱜ ᱠᱚ ᱪᱟᱞᱟᱜ-ᱟ ᱾ ᱡᱟᱶᱟᱭ ᱠᱚᱲᱟ ᱫᱚ ᱵᱟᱠᱚ ᱤᱫᱤ ᱭᱮᱭᱟ ᱾ ᱠᱩᱲᱤ ᱚᱲᱟᱜ ᱯᱟᱦᱴᱟ ᱨᱤᱱ ᱠᱩᱞᱦᱤ ᱢᱩᱪᱟᱹᱫ ᱨᱮ ᱵᱟᱹᱨᱭᱟᱹᱛ ᱠᱚᱲᱟᱠᱚ ᱟᱛᱟᱝ ᱫᱟᱨᱟᱢ ᱠᱚᱣᱟ ᱾ ᱫᱚᱠᱛᱟ ᱯᱩᱸᱜᱤ ᱮᱢ ᱠᱟᱛᱮ ᱠᱚ ᱵᱮᱵᱷᱟᱨ ᱠᱚᱣᱟ ᱾ ᱵᱟᱨᱮᱛ ᱠᱚᱲᱟ ᱠᱚ ᱥᱟᱶ ᱢᱟᱯᱟᱧᱡᱤᱠᱚ ᱥᱟᱶᱛᱮ ᱵᱟᱹᱨᱭᱟᱛ ᱠᱚ ᱫᱚᱝ,ᱢᱟᱰᱣᱟᱨ,ᱠᱩᱫᱩᱢ,ᱜᱟᱢ ᱮᱢᱟᱱ ᱥᱮᱨᱮᱧ ᱨᱚᱯᱚᱲ ᱪᱷᱩᱛᱤ ᱨᱚᱲ ᱞᱟᱸᱫᱽ ᱠᱟᱛᱮ ᱠᱩᱲᱤ ᱚᱲᱟᱜ ᱠᱩᱞᱦᱤ ᱢᱩᱪᱟᱹᱫ ᱠᱷᱚᱱ ᱠᱚ ᱫᱟᱨᱟᱢ ᱤᱫᱤ ᱠᱚᱣᱟ ᱾ ᱟᱹᱛᱩ ᱢᱟᱰᱮᱨ ᱨᱮ ᱱᱟᱥᱮ ᱠᱚ ᱰᱮᱨᱟ ᱧᱚᱜ ᱠᱚᱣᱟ ᱾ ᱚᱸᱰᱮ ᱥᱮᱨᱮᱧ ᱠᱩᱫᱩᱢ ᱵᱤᱱᱛᱤ ᱮᱢᱟᱱ ᱠᱟᱹᱢᱤ ᱦᱩᱭᱩᱜ-ᱟ ᱾ ᱵᱟᱹᱨᱭᱟᱹᱛ ᱯᱟᱦᱴᱟ ᱨᱮᱱᱟᱜ ᱫᱟᱠᱟ ᱩᱛᱩ ᱠᱚᱦᱚᱸ ᱥᱟᱯᱲᱟᱣ ᱛᱚᱸᱜᱮ ᱠᱚᱜ-ᱟ ᱾ ᱛᱷᱩᱛᱤ ᱵᱤᱱᱛᱤ ᱪᱟᱵᱟ ᱞᱮᱱ ᱠᱷᱟᱱ ᱫᱟᱠᱟ ᱩᱛᱩ ᱡᱚᱢ ᱠᱟᱛᱮ ᱠᱩᱲᱤ ᱚᱲᱟᱜ ᱠᱚ ᱟᱹᱭᱩᱨ ᱤᱫᱤ ᱠᱚᱣᱟ ᱾ ᱚᱲᱟᱜ ᱨᱟᱪᱟ ᱨᱮ ᱯᱟᱴᱭᱟ ᱟᱴᱮᱫ ᱠᱟᱛᱮ ᱠᱚ ᱫᱩᱲᱩᱵ ᱠᱚᱣᱟ ᱾ ᱚᱸᱰᱮ ᱜᱚᱱ ᱯᱚᱱ ᱠᱚ ᱞᱮᱠᱷᱟᱭᱟ ᱾ ᱚᱱᱟ ᱛᱟᱭᱚᱢ ᱵᱟᱹᱦᱩ/ᱦᱚᱯᱚᱱ ᱮᱨᱟ ᱠᱚ ᱵᱤᱫᱟᱹᱭ ᱟᱠᱚᱣᱟ ᱾ ᱤᱛᱩᱫ ᱥᱤᱸᱫᱩᱨ ᱫᱚ ᱫᱚ ᱠᱚᱲᱟ ᱚᱲᱟᱜ ᱨᱮ ᱦᱩᱭᱩᱜ-ᱟ ᱾
