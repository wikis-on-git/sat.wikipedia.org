ᱢᱚᱴᱩ ᱯᱟᱛᱞᱩ ᱫᱚ ᱦᱚᱭᱚᱜ ᱠᱟᱱᱟ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱴᱤᱞᱤᱵᱷᱤᱥᱚᱱ ᱮᱱᱤᱢᱮᱴᱮᱰ ᱠᱟᱨᱴᱩᱱ ᱥᱤᱨᱤᱡᱽ ᱠᱟᱱᱟ| ᱚᱠᱟ ᱫᱚ ᱠᱚᱢᱤᱠ ᱥᱤᱨᱤᱡᱽ ᱞᱚᱯ ᱯᱚᱴ ᱨᱮᱭᱟᱜ ᱩᱢᱩᱞ ᱯᱟᱧᱡᱟ ᱠᱟᱛᱮ ᱵᱮᱱᱟᱣ ᱟᱠᱟᱱᱟ| ᱱᱤᱭᱟᱹ ᱫᱚ ᱑᱖ ᱚᱠᱴᱚᱵᱚᱨ ᱑᱐᱑᱒ ᱢᱟᱹᱦᱤᱛ ᱠᱷᱚᱱ ᱮᱛᱚᱦᱚᱵ ᱟᱠᱟᱱᱟ, ᱱᱤᱭᱟᱹ ᱨᱮᱭᱟᱜ ᱯᱟᱹᱦᱤᱞ ᱮᱯᱤᱥᱚᱰ ᱫᱚ ᱛᱟᱦᱮᱸᱠᱟᱱᱟ "ᱡᱚᱱ ᱵᱮᱱᱮᱜᱟ ᱰᱚᱱ"|  ᱱᱤᱭᱟᱹ ᱥᱮᱨᱤᱭᱟᱞ ᱫᱚ ᱠᱟᱹᱴᱤᱡ ᱜᱤᱫᱽᱨᱟᱹ ᱠᱚᱣᱟᱜ ᱟᱹᱰᱤ ᱠᱩᱥᱤ ᱟᱠᱷᱲᱟ ᱠᱟᱱᱟ| ᱱᱤᱭᱟᱹ ᱠᱟᱨᱴᱩ ᱨᱮᱭᱟᱜ ᱯᱮᱭᱟ ᱢᱟᱨᱟᱝ ᱪᱟᱹᱨᱤᱛ ᱫᱚ ᱦᱚᱭᱚᱜ ᱠᱟᱱᱟ ᱢᱚᱴᱩ, ᱯᱟᱛᱞᱩ ᱟᱨ ᱡᱚᱱ| ᱠᱟᱨᱴᱩᱱ ᱨᱮᱭᱟᱜ ᱥᱟᱱᱟᱢ ᱮᱯᱤᱥᱚᱰ ᱟᱨ ᱠᱟᱹᱦᱤᱱᱤ ᱫᱚ ᱱᱤᱭᱟᱹ ᱵᱟᱨᱭᱟ ᱪᱟᱹᱨᱤᱛ ᱤᱫᱤ ᱠᱟᱛᱮ ᱜᱮ ᱪᱟᱞᱟᱣ ᱵᱟᱱᱟᱣᱚᱜ ᱠᱟᱱᱟ| ᱰᱚᱱ ᱟᱜ ᱵᱮ-ᱥᱟᱢᱟᱡᱤᱭᱟᱹ ᱠᱟᱢᱤ ᱠᱟᱟᱹᱥᱱᱤ ᱠᱚ ᱱᱩᱠᱤᱱ ᱵᱟᱨᱭᱟ ᱜᱟᱛᱮ ᱢᱚᱴᱩ ᱯᱟᱛᱞᱩ ᱛᱮᱠᱤᱱ ᱡᱟᱝᱜᱮ ᱫᱟᱨᱟᱢ ᱛᱟᱭᱟ| ᱱᱤᱭᱟᱹ ᱠᱟᱨᱴᱩᱱ ᱨᱮ ᱫᱚ ᱢᱚᱱᱜᱚᱲᱦᱚᱱ ᱱᱟᱝᱜᱽᱨᱟᱦᱟ ᱯᱷᱩᱨᱯᱷᱩᱨᱤ ᱱᱟᱜᱟᱨ ᱨᱮ ᱵᱮᱱᱟᱣᱚᱜ ᱠᱟᱱᱟ| ᱯᱷᱩᱨᱯᱷᱩᱨᱤ ᱱᱟᱜᱟᱨ ᱨᱮ ᱢᱤᱫᱴᱮᱱ ᱪᱟ ᱟᱹᱠᱷᱨᱤᱧᱤᱡ ᱢᱮᱱᱟᱭᱟ, ᱚᱠᱚᱭ ᱫᱚ ᱢᱚᱴᱩ ᱞᱟᱹᱜᱤᱫ ᱥᱮᱝᱜᱽᱲᱟ ᱥᱮ ᱥᱟᱢᱚᱥᱟᱭ ᱵᱮᱱᱟᱣᱟ| ᱱᱚᱣᱟ ᱠᱟᱨᱴᱩᱱ ᱫᱚ ᱱᱤᱠᱤᱞᱚᱰᱤᱭᱟᱱ ᱤᱱᱰᱤᱭᱟ ᱨᱮ ᱦᱤᱱᱫᱤ ᱯᱟᱹᱨᱥᱤ ᱛᱮ ᱯᱨᱚᱪᱟᱨ ᱯᱟᱥᱱᱟᱣᱚᱜ ᱠᱟᱱᱟ, ᱱᱤᱭᱟᱹ ᱵᱮᱜᱚᱨ ᱱᱮᱛᱟᱨ ᱫᱚ ᱵᱟᱝᱞᱟ, ᱛᱟᱢᱤᱞ, ᱛᱮᱞᱮᱜᱩ, ᱢᱟᱞᱟᱭᱟᱞᱟᱢ, ᱠᱟᱱᱱᱟᱲᱟ, ᱢᱟᱨᱟᱴᱷᱤ, ᱜᱩᱡᱨᱟᱛᱤ ᱮᱢᱟᱱ ᱯᱟᱹᱨᱥᱤ ᱠᱚ ᱛᱮ ᱦᱚᱸ ᱠᱚ ᱰᱟᱹᱵᱤᱝ ᱮᱫᱟ|
==ᱩᱱᱩᱯᱨᱩᱢ==
ᱢᱚᱴᱩ ᱯᱟᱛᱞᱩ ᱧᱩᱛᱩᱢᱟᱱ ᱵᱟᱨᱭᱟ ᱜᱟᱛᱮ ᱫᱚ ᱯᱷᱩᱨᱯᱷᱩᱨᱤ ᱱᱟᱝᱜᱽᱨᱟᱦᱟ ᱨᱮ ᱜᱤᱨᱟᱹᱵᱟᱥ ᱟᱠᱟᱱ ᱢᱮᱱᱟᱜ ᱠᱤᱱᱟᱹ| ᱱᱩᱠᱤᱱ ᱵᱟᱨᱭᱟ ᱜᱟᱴᱮ ᱫᱚ ᱪᱮᱫ ᱞᱮᱠᱟ ᱛᱮ ᱟᱹᱠᱤᱱᱟᱜ ᱵᱷᱟᱹᱜᱽ ᱛᱮᱠᱤᱱ ᱞᱟᱦᱟᱛᱤᱜ-ᱟ, ᱚᱱᱛᱮ ᱜᱮ ᱵᱟᱹᱲᱛᱤ ᱢᱚᱱᱮ ᱠᱤᱱ ᱞᱟᱜᱟᱣᱟ| ᱥᱤᱝᱜᱟᱲᱟ ᱥᱮ ᱥᱟᱢᱚᱥᱟ ᱫᱚ ᱢᱚᱴᱩ ᱣᱟᱜ ᱟᱹᱰᱤ ᱠᱩᱥᱤᱭᱟᱜ ᱡᱚᱢᱟᱜ ᱠᱟᱱ ᱛᱟᱭᱟ| ᱱᱟᱝᱜᱽᱨᱟᱦᱟ ᱨᱮ ᱡᱚᱛᱚ ᱠᱦᱚᱱ ᱥᱚᱨᱚᱥ ᱥᱮᱝᱜᱮᱲᱟ ᱫᱚ ᱧᱟᱢᱚᱜ-ᱟ ᱪᱟᱣᱟᱞᱟ ᱣᱟᱜ ᱫᱚᱠᱟᱱ ᱨᱮ| ᱢᱚᱴᱩ ᱫᱚ ᱚᱱᱟ ᱫᱚᱠᱟᱱ ᱠᱷᱚᱱ ᱪᱮᱫ ᱞᱮᱠᱟ ᱛᱮ ᱵᱤᱱᱟᱹ ᱯᱚᱭᱥᱟ ᱛᱮ ᱥᱤᱝᱜᱮᱲᱟᱭ ᱡᱚᱢ ᱫᱟᱲᱮᱭᱟᱜ-ᱟ ᱚᱱᱟ ᱠᱩᱨᱩᱢᱩᱴᱩ ᱨᱮᱭᱮ ᱛᱟᱦᱮᱸᱱᱟ| ᱥᱤᱝᱜᱽᱲᱟ ᱞᱟᱹᱜᱤᱫ ᱢᱚᱴᱩ ᱫᱚ ᱡᱟᱦᱟᱱ ᱠᱟᱹᱢᱤ ᱜᱮᱭᱮ ᱠᱟᱹᱢᱤ ᱫᱟᱲᱮᱭᱟᱜ-ᱟ| ᱰᱷᱮᱨ ᱚᱠᱛᱮᱨᱮ ᱜᱮ ᱢᱚᱴᱩ ᱫᱚ ᱡᱟᱦᱟᱱᱟᱜ ᱵᱟᱝ ᱡᱟᱦᱟᱱᱟᱜ ᱢᱩᱥᱠᱤᱞᱟᱜ-ᱮ ᱥᱤᱨᱡᱟᱹᱣᱟ ᱚᱠᱟ ᱫᱚ ᱯᱟᱛᱞᱩᱭᱮ ᱥᱚᱞᱦᱮ ᱜᱚᱫ ᱠᱟᱜ-ᱟ| ᱟᱹᱰᱤ ᱟᱭᱢᱟ ᱚᱠᱛᱮ ᱨᱮᱜᱮ ᱜᱷᱟᱥᱤᱛᱟ ᱨᱟᱢ, ᱤᱱᱥᱯᱮᱠᱴᱚᱨ ᱪᱤᱝᱜᱟᱢ ᱟᱨ ᱰᱚᱠᱴᱚᱨ ᱡᱷᱟᱴᱠᱟ ᱩᱱᱠᱤᱱ ᱠᱚ ᱜᱚᱲᱚᱣᱟᱠᱤᱱᱟ|
==ᱪᱟᱹᱨᱤᱛ ᱠᱚ==
===ᱢᱚᱴᱩ===
ᱢᱚᱴᱩᱺ ᱢᱚᱴᱩ ᱫᱚ ᱟᱥᱚᱠᱟᱭ ᱛᱮ ᱢᱤᱫᱴᱮᱱ ᱛᱟᱜᱽᱲᱟ ᱦᱚᱲ ᱠᱟᱱᱟᱭ| ᱢᱚᱴᱩᱣᱟᱜ ᱟᱥᱚᱞ ᱥᱤᱵᱤᱞ ᱡᱚᱢᱟᱜ ᱫᱚ ᱥᱮᱝᱜᱽᱲᱟ ᱠᱟᱱ ᱛᱟᱭᱟ| ᱩᱱᱤᱭᱟᱜ ᱫᱚ ᱪᱮᱫ ᱠᱟᱹᱢᱤ ᱠᱟᱹᱥᱱᱤ ᱜᱮ ᱵᱟᱹᱱᱩᱜ ᱛᱟᱭᱟ| ᱢᱤᱫ ᱠᱟᱛᱷᱟ ᱨᱮ, ᱯᱷᱩᱨᱯᱷᱩᱨᱤ ᱱᱟᱝᱜᱽᱨᱟᱦᱟ ᱨᱮᱱ ᱢᱤᱫᱴᱮᱱ ᱵᱮᱠᱟᱨ ᱦᱚᱲ ᱠᱟᱱᱟᱭ|  ᱩᱱᱤ ᱫᱚ ᱚᱲᱟᱜ ᱨᱮᱭᱟᱜ ᱪᱮᱫ ᱦᱚᱸ ᱵᱟᱭ ᱠᱟᱹᱢᱤᱭᱟ| ᱡᱚᱛᱚ ᱠᱟᱹᱢᱤ ᱜᱮ ᱟᱡ ᱨᱮᱱ ᱜᱟᱛᱮ ᱯᱟᱹᱛᱞᱩᱭᱮ ᱠᱟᱹᱢᱤ ᱚᱪᱚᱭᱮᱭᱟ| ᱢᱚᱴᱩ ᱫᱚ ᱥᱟᱭ ᱠᱟᱲᱟ ᱙᱐% ᱦᱤᱸᱥ ᱯᱟᱹᱛᱞᱩ ᱪᱮᱛᱟᱱ ᱨᱮᱭᱮ ᱴᱮᱸᱦᱟᱸᱰ ᱟᱠᱟᱱᱟ|
===ᱯᱟᱛᱞᱩ===
ᱯᱟᱛᱞᱩᱺ ᱯᱟᱛᱞᱩ ᱫᱚ ᱟᱥᱚᱞ ᱨᱮ ᱢᱤᱫᱴᱮᱱ ᱱᱟᱱᱦᱟ ᱦᱚᱲ ᱠᱟᱱᱟᱭ| ᱩᱱᱤ ᱫᱚ ᱜᱚᱴᱟ ᱱᱟᱝᱜᱽᱨᱟᱦᱟ ᱨᱮ ᱢᱤᱫᱴᱮᱱ ᱟᱹᱠᱤᱞᱟᱱ ᱦᱚᱲ ᱠᱟᱱᱟᱭ ᱢᱮᱱᱛᱮ ᱵᱟᱰᱟᱭᱚᱜ-ᱟ| ᱩᱱᱤ ᱫᱚ ᱢᱤᱫᱴᱮᱱ ᱟᱹᱰᱤ ᱱᱚᱨᱚᱢ ᱦᱚᱲ ᱠᱟᱱᱟᱭ| ᱯᱟᱛᱞᱤ ᱫᱚ ᱪᱚᱥᱢᱟᱭ ᱦᱚᱨᱚᱜᱟ ᱟᱨ ᱜᱦᱮᱣᱨᱟ ᱱᱟᱠᱷᱟ ᱨᱮ ᱢᱤᱫᱴᱮᱱ ᱴᱩᱭᱞᱟᱹ ᱛᱟᱦᱮᱱ ᱛᱟᱭᱟ| ᱩᱱᱤ ᱫᱚ ᱵᱮᱣᱨᱟ ᱥᱟᱠᱟᱢ ᱯᱟᱲᱦᱟᱣᱰᱮ ᱠᱩᱥᱤᱭᱟᱜ-ᱟ|
