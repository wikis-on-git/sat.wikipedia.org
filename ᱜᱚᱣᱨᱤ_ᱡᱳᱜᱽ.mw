{{Infobox person
| name         = ᱜᱚᱣᱨᱤ ᱡᱚᱜᱽ
| image        = Gauri Jog Kathak Dancer and Choreographer.png
| caption      = Gauri Jog performing Kathak Dance
| birth_name   = ᱜᱚᱣᱨᱤ ᱠᱟᱞᱮ
| birth_date   = ᱑᱙᱗᱐
| birth_place  = [[ᱱᱟᱜᱽᱯᱩᱨ]], [[ᱥᱤᱧᱚᱛ]]
| occupation   = ᱠᱚᱛᱷᱚᱠ ᱮᱱᱮᱡᱤᱡ, ᱢᱟᱪᱮᱛᱟᱹᱱᱤ ᱟᱨ ᱠᱚᱨᱤᱭᱳᱜᱽᱨᱟᱯᱷᱚᱨ
| years_active = 
| website      = http://www.gaurijog.com
}}

'''ᱜᱚᱣᱨᱤ ᱡᱚᱜᱽ''' ᱫᱚ ᱢᱤᱫ ᱠᱚᱛᱷᱚᱠ ᱮᱱᱮᱡᱤᱡ, ᱠᱳᱨᱤᱭᱳᱜᱽᱨᱟᱯᱷᱚᱨ ᱟᱨ ᱥᱤᱠᱟᱜᱳ ᱨᱤᱱᱤᱡ ᱨᱤᱥᱚᱨᱪ ᱥᱠᱳᱞᱟᱨ ᱠᱟᱱᱟᱭ ᱾ ᱜᱚᱣᱨᱤ ᱡᱚᱜᱽ ᱟᱜ ᱡᱟᱱᱟᱢ ᱫᱚ ᱑᱙᱗᱐ ᱥᱟᱞᱮ ᱨᱮ [[ᱱᱟᱜᱽᱯᱩᱨ]] ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱫᱚ ᱜᱩᱨᱩ ᱢᱚᱫᱚᱱ ᱯᱟᱱᱰᱮ ᱴᱷᱮᱱ ᱠᱷᱚᱱ ᱤᱱᱴᱮᱱᱥᱤᱵᱽ, ᱱᱮᱢᱚᱥ ᱵᱮᱵᱷᱟᱨ ᱟᱨ ᱡᱚᱛᱚ ᱞᱮᱠᱟᱱᱟᱜ ᱥᱮᱪᱮᱫ ᱮ ᱟᱢᱮᱴ ᱠᱮᱫ-ᱟ ᱾ ᱩᱱᱤ ᱫᱚ [[ᱡᱚᱭᱯᱩᱨ]] ᱚᱲᱟᱜ ᱨᱤᱱᱤᱡ ᱞᱚᱞᱤᱛᱟ ᱦᱚᱨᱫᱟᱥ ᱴᱷᱮᱱ ᱠᱷᱚᱱ ᱦᱚᱸ ᱠᱚᱛᱷᱚᱠ ᱮᱱᱮᱡ ᱫᱚᱭ ᱥᱮᱪᱮᱫ ᱮᱱᱟ ᱾ ᱡᱟᱦᱟᱸᱭ ᱫᱚ ᱦᱩᱱᱟᱹᱨ ᱨᱮᱱᱟᱜ ᱩᱫᱩᱜ ᱥᱚᱫᱚᱨ ᱞᱮᱠᱟᱛᱮ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ ᱛᱟᱭᱟ ᱾

ᱜᱚᱣᱨᱤ ᱡᱚᱜᱽ ᱫᱚ ᱱᱟᱜᱽᱯᱩᱨ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱵᱮᱪᱞᱚᱨ ᱳᱯᱷ ᱥᱟᱭᱤᱱᱥ ᱟᱨ ᱱᱤᱣᱴᱨᱤᱥᱚᱱ ᱟᱨ ᱮᱫᱩᱠᱮᱥᱚᱱ ᱨᱮ ᱢᱟᱥᱴᱚᱨ ᱰᱤᱜᱽᱨᱤᱭ ᱟᱢᱮᱴ ᱠᱮᱫ-ᱟ ᱾ ᱩᱱᱤ ᱫᱚ ᱥᱤᱧᱚᱛ ᱨᱤᱱ ᱧᱩᱛᱩᱢᱟᱱ ᱠᱚᱛᱷᱚᱠ ᱜᱩᱨᱩ ᱠᱚ ᱦᱚᱛᱮᱛᱮ ᱯᱚᱸᱰᱤᱛ ᱵᱤᱨᱡᱩ ᱢᱟᱦᱟᱨᱟᱡᱽ ᱥᱟᱶ ᱟᱹᱰᱤ ᱜᱟᱱ ᱠᱟᱹᱢᱤ-ᱟᱠᱷᱲᱟ ᱨᱮ ᱫᱟᱣ ᱠᱤᱱ ᱦᱟᱛᱟᱣ ᱟᱠᱟᱫ-ᱟ ᱾ ᱩᱱᱤ ᱫᱚ ᱠᱚᱛᱷᱚᱠ ᱨᱮᱱᱟᱜ ᱞᱚᱠᱷᱱᱚᱣ ᱟᱨ ᱡᱚᱭᱯᱩᱨ ᱚᱲᱟᱜ ᱨᱮ ᱡᱚᱱᱚᱲᱟᱣ ᱨᱮᱱᱟᱜ ᱦᱮᱣᱟᱛ ᱦᱚᱸᱭ ᱦᱟᱛᱟᱣ ᱞᱮᱫ-ᱟ ᱾ ᱩᱱᱤᱭᱟᱜ ᱠᱨᱤᱭᱮᱥᱚᱱ ᱨᱮ ᱠᱨᱤᱥᱱᱟ ᱞᱤᱞᱟ, ᱥᱚᱠᱩᱱᱛᱚᱞᱟ, ᱡᱷᱟᱱᱥᱤ ᱨᱤᱱᱤᱡ ᱨᱟᱹᱱᱤ, ᱠᱚᱛᱷᱚᱠ ᱡᱟᱛᱨᱟ, ᱯᱩᱨᱩᱵᱽ ᱨᱮ ᱯᱩᱪᱷᱤᱢ, ᱚᱜᱽᱱᱤ - ᱫᱤ ᱯᱷᱟᱭᱚᱨ ᱴᱮᱞ ᱮᱢᱟᱱ ᱥᱮᱞᱮᱫ ᱢᱮᱱᱟᱜ-ᱟ ᱾ <ref>Asian Media USA, Krishna Leela – an artistic portrayal of Lord Krishna’s life story, 14 April 2014</ref>ᱩᱱᱤ ᱫᱚ ᱠᱚᱛᱷᱚᱠ ᱨᱮ ᱴᱮᱠᱱᱤᱠᱚᱞ ᱮᱞᱤᱢᱮᱸᱴ ᱞᱮᱠᱟᱛᱮ ᱡᱤᱭᱚᱱ ᱨᱮᱱᱟᱜ ᱟᱹᱨᱤᱴᱟᱹᱞᱤ ᱛᱮᱫ "ᱠᱟᱹᱦᱱᱤ ᱞᱟᱹᱭ ᱨᱮᱱᱟᱜ ᱦᱩᱱᱟᱹᱨ" ᱟᱹᱜᱩᱭᱟᱭ ᱩᱱᱤ ᱫᱚ ᱵᱟᱹᱲᱛᱤ ᱞᱮᱠᱟᱛᱮ ᱡᱩᱣᱟᱹᱱ ᱯᱤᱲᱦᱤ ᱠᱚ ᱛᱟᱞᱟᱨᱮ ᱟᱹᱰᱤ ᱜᱮ ᱦᱚᱲ ᱠᱩᱥᱤᱭᱟᱱ ᱠᱟᱱᱟᱭ ᱪᱮᱫᱟᱜ ᱥᱮ ᱩᱱᱤ ᱫᱚ ᱟᱹᱨᱤᱪᱟᱹᱞᱟᱭᱟᱱ ᱥᱤᱢᱟᱹ ᱠᱚ ᱵᱟᱝ ᱯᱟᱨᱚᱢ ᱠᱟᱛᱮ ᱦᱚᱸ ᱵᱚᱞᱤᱣᱩᱰ ᱟᱨ ᱡᱚᱜᱟ ᱠᱚ ᱠᱚᱛᱷᱚᱠ ᱥᱟᱶ ᱡᱩᱲᱟᱹᱭ ᱠᱟᱛᱮ ᱢᱤᱫ ᱟᱞᱟᱫᱟ ᱧᱮᱞᱴᱷᱟᱶ ᱮ ᱪᱟᱞ ᱟ ᱾ ᱯᱷᱞᱮᱢᱮᱱᱠᱳ, ᱵᱟᱨᱚᱛᱱᱟᱴᱭᱚᱢ, ᱳᱰᱤᱥᱤ, ᱢᱮᱠᱥᱤᱠᱚᱱ, ᱟᱨ ᱟᱢᱮᱨᱤᱠᱟᱱ ᱵᱟᱞᱮᱴ ᱥᱟᱶ ᱠᱚᱛᱷᱚᱠ ᱨᱮᱱᱟᱜ ᱡᱚᱱᱚᱲᱟᱣ ᱥᱟᱞᱟᱜ ᱩᱱᱤᱭᱟᱜ ᱵᱮᱵᱷᱟᱨ ᱫᱚ ᱟᱹᱰᱤ ᱜᱟᱱ ᱥᱤᱨᱯᱷᱟᱹ ᱦᱚᱸᱭ ᱡᱤᱛᱠᱟᱹᱨ ᱟᱠᱟᱱᱟ ᱾ ᱑᱙᱙᱙ ᱛᱟᱭᱚᱢ ᱠᱷᱚᱱ ᱜᱚᱣᱨᱤ ᱡᱚᱜᱽ ᱟᱨ ᱩᱱᱤᱭᱟᱜ ᱜᱩᱴ ᱫᱚ ᱮᱛᱚᱢ ᱟᱢᱮᱨᱤᱠᱟ ᱟᱨ ᱥᱤᱧᱚᱛ ᱨᱮ ᱓᱒᱕ ᱠᱷᱚᱱ ᱦᱚᱸ ᱵᱟᱹᱲᱛᱤ ᱮᱱᱮᱡ ᱠᱟᱹᱢᱤᱦᱚᱨᱟ ᱠᱚ ᱩᱫᱩᱜ ᱥᱚᱫᱚᱨ ᱟᱠᱟᱫ-ᱟ ᱾ <ref>Artist India Gallery, Artist Gauri Jog, 17 January 2006</ref>
