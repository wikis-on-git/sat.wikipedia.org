'''ᱵᱮᱝᱠᱚᱠ''' ᱫᱚ [[ᱛᱷᱟᱭᱞᱮᱱᱰ]] ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱡᱟᱹᱥᱛᱤ ᱦᱚᱲᱮᱞ ᱱᱟᱜᱟᱨ ᱠᱟᱱᱟ᱾ ᱱᱚᱣᱟ ᱫᱚ [[ᱛᱷᱟᱭ ᱯᱟᱹᱨᱥᱤ|ᱛᱷᱟᱭ]] ᱯᱟᱹᱨᱥᱤ ᱛᱮ '''ᱠᱨᱩᱝ ᱛᱷᱮᱯ ᱢᱟᱦᱟ ᱱᱟᱠᱷᱚᱱ''' ᱟᱨ ᱠᱷᱟᱴᱚ ᱛᱮ '''ᱠᱨᱩᱝ ᱛᱷᱮᱯ''' ᱢᱮᱱᱛᱮ ᱵᱟᱲᱟᱭᱚᱜ-ᱟ᱾ ᱵᱮᱝᱠᱚᱠ ᱛᱟᱞᱟ ᱛᱷᱟᱭᱞᱮᱱᱰ ᱨᱮᱱᱟᱜ ᱪᱟᱳ ᱯᱷᱨᱟᱭᱟ ᱜᱟᱰᱟ  ᱵᱚᱫᱤᱯ (delta) ᱨᱮ ᱞᱮᱠᱷᱟᱜᱩᱴ ᱑,᱕᱖᱘.᱗ ᱠᱤᱞᱳᱢᱤᱴᱟᱨ (᱖᱐᱕.᱗ sq ᱢᱟᱭᱤᱞ) ᱮᱨᱤᱭᱟ ᱛᱮ ᱯᱟᱥᱱᱟᱣ ᱢᱮᱱᱟᱜ-ᱟ᱾ ᱱᱚᱰᱮ ᱤᱨᱟᱹᱞ ᱢᱤᱞᱤᱭᱚᱱ ᱠᱷᱚᱱ ᱦᱚ ᱡᱟᱹᱥᱛᱤ ᱦᱚᱲ ᱢᱮᱱᱟᱜ ᱠᱚᱣᱟ ᱡᱟᱦᱟ ᱫᱚ ᱫᱤᱥᱚᱢ ᱦᱚᱲᱮᱞ ᱨᱮᱱᱟᱜ ᱑᱒.᱖%᱾ ᱒᱐᱑᱐ ᱥᱮᱨᱢᱟ ᱨᱮᱱᱟᱜ ᱦᱚᱲᱞᱮᱠᱷᱟ ᱞᱮᱠᱟᱛᱮ ᱧᱮᱞᱚᱜ ᱠᱟᱱᱟ, ᱵᱮᱝᱠᱚᱠ ᱢᱮᱴᱨᱚᱯᱚᱞᱤᱴᱚᱱ ᱮᱨᱤᱭᱟ ᱟᱨ ᱚᱱᱟ ᱟᱰᱮᱯᱟᱥᱮ ᱜᱮᱞᱯᱩᱱ (᱑᱔) ᱢᱤᱞᱤᱭᱚᱱ (᱒᱒.᱒%) ᱠᱷᱚᱱ ᱦᱚ ᱡᱟᱹᱥᱛᱤ ᱦᱚᱲ ᱢᱮᱱᱟᱜ ᱠᱚᱣᱟ᱾ ᱡᱟᱦᱟ ᱠᱷᱟᱹᱛᱤᱨ ᱵᱮᱝᱠᱚᱠ ᱫᱚ ᱫᱤᱥᱚᱢ ᱨᱮᱱᱟᱜ ᱮᱴᱟᱜ ᱱᱟᱜᱟᱨ ᱠᱚ ᱛᱟᱭᱚᱢ ᱨᱮ ᱫᱚᱦᱚ ᱠᱟᱛᱮᱡ ᱫᱤᱥᱚᱢ ᱨᱮᱱᱟᱜ ᱢᱩᱨᱩᱛ ᱱᱟᱜᱟᱨ ᱞᱮᱠᱟᱛᱮ ᱪᱤᱱᱦᱟᱹ ᱣᱟᱠᱟᱱᱟ᱾
