{| class="wikitable floatright" style="width: 100px"
|-
| colspan="2" | <gallery caption="ᱦᱮᱱᱨᱤ ᱯᱷᱚᱨᱰ" widths="365" heights="480">
File:Henry ford 1919.jpg
</gallery>
|-
! ᱧᱩᱛᱩᱢ !! ᱦᱮᱱᱨᱤ ᱯᱷᱚᱨᱰ
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ ᱢᱟᱦᱟᱸ
| ᱓᱐ ᱡᱯᱞᱟᱭ ᱑᱘᱖᱓
|-
!ᱵᱚᱝᱜᱟ ᱛᱟᱞᱟ
| ᱗ ᱮᱯᱨᱤᱞ ᱑᱙᱔᱗
|-
! ᱟᱯᱟᱛ !! ᱣᱤᱞᱤᱭᱚᱢ ᱯᱷᱚᱨᱰ
|-
! ᱮᱸᱜᱟᱛ !! ᱢᱮᱨᱤ ᱯᱷᱚᱨᱰ
|-
! colspan="6" style="background: #00FA1A;"|  ᱥᱩᱦᱤ
|-
| colspan="8" |[[File:Henry Ford Signature.svg]]
|}


'''ᱦᱮᱱᱨᱤ ᱯᱷᱚᱨᱰ''' ᱫᱚ ᱟᱢᱮᱨᱤᱠᱟ ᱨᱤᱱᱤᱡ ᱢᱤᱫ ᱠᱟᱹᱨᱜᱟᱹᱲ ᱢᱩᱠᱷᱤᱭᱟᱹ ᱟᱨ ᱧᱩᱛᱩᱢᱟᱱ ᱵᱮᱯᱟᱨᱤ ᱠᱤᱱ ᱛᱟᱦᱮᱸᱠᱟᱱᱟ ᱾ ᱩᱱᱤ ᱫᱚ '''ᱯᱷᱚᱨᱰ ᱢᱚᱴᱚᱨ ᱠᱚᱢᱯᱟᱹᱱᱤ''' ᱨᱤᱱᱤᱡ ᱵᱩᱱᱤᱭᱟᱹᱫᱤᱭᱟᱹᱭ ᱛᱟᱦᱮᱸᱠᱟᱱᱟ  ᱟᱨ '''ᱟᱥᱮᱢᱵᱞᱤ ᱞᱟᱭᱤᱱ''' ᱢᱟᱥ ᱯᱨᱚᱰᱚᱠᱥᱚᱱ ᱩᱛᱱᱟᱹᱣ ᱨᱤᱱᱤᱡ ᱥᱯᱚᱱᱥᱚᱨ (sponsor) ᱠᱤᱱ ᱛᱮᱦᱮᱸᱠᱟᱱᱟ ᱾ ᱯᱷᱚᱨᱰ ᱫᱚ ᱢᱚᱴᱚᱨ [[ᱜᱟᱹᱰᱤ]] ᱵᱟᱭ ᱥᱤᱨᱤᱡᱽ ᱟᱠᱟᱫ ᱨᱮᱦᱚᱸ, ᱩᱱᱤ ᱩᱛᱱᱟᱹᱣ ᱟᱨ ᱛᱮ.ᱟᱨ ᱞᱮᱜ-ᱟ ᱢᱚᱴᱚᱨ ᱜᱟᱹᱰᱤ ᱡᱟᱦᱟᱸᱫᱚ ᱟᱢᱮᱨᱤᱠᱟ ᱨᱤᱱ ᱛᱟᱞᱟ ᱢᱟᱞᱟ ᱠᱤᱥᱟᱹᱬ ᱦᱚᱲ ᱠᱚ ᱠᱤᱨᱤᱧ ᱡᱟᱲᱮᱭᱟᱜ ᱠᱟᱱ ᱛᱟᱦᱮᱸᱫ ᱾ ᱯᱷᱚᱨᱰ ᱢᱚᱴᱚᱨ ᱠᱚᱢᱯᱟᱹᱱᱤ ᱨᱤᱱᱤᱡ ᱢᱟᱹᱞᱤᱠ ᱞᱮᱠᱟᱛᱮ ᱩᱱᱤ ᱫᱚ ᱟᱹᱰᱤ ᱠᱤᱥᱟᱹᱬ ᱟᱨ ᱧᱩᱛᱩᱢᱟᱱ ᱦᱚᱲ ᱠᱟᱱᱟᱭ ᱡᱮᱜᱮᱛ ᱨᱤᱱᱤᱡ ᱾ ᱯᱷᱚᱨᱰ ᱫᱚ ᱟᱡᱟᱜ ᱟᱭᱢᱟ ᱥᱚᱢᱯᱩᱛᱤ '''ᱯᱷᱚᱨᱰ ᱵᱩᱱᱤ.ᱟᱫᱽ''' (Ford foundation) ᱨᱮ ᱫᱚᱦᱚ ᱟᱠᱟᱫᱟᱭ ᱾ ᱯᱷᱚᱨᱰ ᱫᱚ ᱵᱟᱹᱲᱛᱤ ᱠᱚ ᱵᱟᱰᱟᱭᱮᱭᱟ ᱟᱡᱟᱜ '''ᱯᱮᱥᱤᱯᱷᱤᱡᱤᱢ''' <sup>[https://en.wikipedia.org/wiki/Pacifism (1)]</sup> ᱞᱟᱹᱜᱤᱫ '''ᱡᱮᱜᱮᱛ ᱞᱟᱹᱲᱦᱟᱹᱭ ᱑''' <sup>[https://en.wikipedia.org/wiki/World_War_I (2)]</sup> ᱨᱮᱱᱟᱜ ᱯᱩᱭᱞᱩ ᱥᱮᱨᱢᱟ ᱨᱮ ᱾ 

==ᱡᱤᱭᱚᱱ==
'''ᱦᱮᱣᱨᱤ ᱯᱷᱚᱨᱰ''' ᱫᱚ ᱓᱐ ᱡᱩᱞᱟᱭ ᱑᱘᱖᱓ ᱥᱟᱞᱮᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ''ᱜᱨᱤᱱ ᱯᱷᱤᱞᱰ ᱢᱤᱪᱤᱜᱟᱱ'' ᱨᱮᱱᱟᱜ ᱯᱷᱟᱨᱢ ᱨᱮ ᱾ ᱟᱯᱟᱛ ᱫᱚ '''ᱣᱤᱞᱤᱭᱚᱢ ᱯᱷᱚᱰ''' (᱑᱘᱒᱖~᱑᱙᱐᱕) ᱟᱨ ᱮᱸᱜᱟᱛ ᱫᱚ '''ᱢᱮᱨᱤ ᱯᱷᱚᱨᱰ''' (᱑᱘᱓᱙~᱑᱘᱗᱖) ᱧᱩᱛᱩᱢᱟᱹᱠᱤᱱ ᱛᱟᱦᱮᱸᱫ ᱾ ᱑᱘᱗᱖ ᱥᱟᱞᱮᱨᱮ ᱟᱡᱟ ᱟᱭᱚᱭ ᱵᱚᱝᱜᱟᱭᱮᱱ ᱛᱟᱭᱚᱢ ᱦᱮᱱᱨᱤ ᱫᱚ ᱟᱡᱟᱜ ᱢᱚᱱᱮ ᱪᱟᱵᱟᱞᱮᱱ ᱛᱟᱭᱟ ᱾ ᱚᱱᱟ ᱛᱟᱭᱚᱢ ᱑᱘᱗᱙ ᱥᱟᱞᱮ ᱨᱮ ᱦᱮᱱᱨᱤ ᱚᱲᱟᱜ ᱠᱷᱚᱱᱮ ᱚᱰᱚᱮᱱᱟ '''ᱢᱮᱥᱤᱱᱤᱥᱴ''' ᱟᱯᱨᱮᱱᱴᱤᱥ ᱠᱟᱹᱢᱤ ᱞᱟᱹᱜᱤᱫ ''ᱰᱮᱴᱨᱚᱭᱮᱴ'' ᱧᱩᱛᱩᱢᱟᱱ ᱴᱷᱟᱶ ᱛᱮ ᱾ ᱑᱘᱘᱒ ᱥᱟᱞᱮᱨᱮ ᱨᱩᱣᱟᱹᱲ ᱦᱮᱡ ᱮᱱᱟᱭ ''ᱰᱤᱭᱟᱨᱵᱚᱱ''  ᱟᱠᱚᱣᱟᱜ ᱜᱷᱟᱨᱚᱡᱽ ᱯᱷᱟᱨᱢ ᱨᱮ ᱠᱟᱹᱢᱤ ᱞᱟᱹᱜᱤᱫ ᱾ 
       ᱑᱘᱙᱑ ᱥᱟᱞᱮᱨᱮ ᱩᱱᱤᱫᱚᱭ ᱤᱧᱡᱤᱱᱤᱭᱟᱹᱨᱮᱱᱟ '''ᱮᱰᱤᱥᱚᱱ ᱮᱞᱤᱢᱤᱱᱮᱴᱤᱝ ᱠᱚᱢᱯᱟᱹᱱᱤ''' ᱨᱮ ᱾ ᱑᱘᱙᱓ ᱥᱟᱞᱮ ᱨᱮ ᱥᱤᱨᱟᱹ ᱤᱧᱡᱤᱱᱤᱭᱟᱹᱨᱮ ᱦᱩᱭᱮᱱ ᱛᱟᱭᱚᱢ ᱟᱡ ᱴᱷᱮᱱ ᱚᱠᱛᱚ ᱟᱨ ᱠᱟᱹᱣᱰᱤ ᱫᱚ ᱞᱟᱹᱠᱛᱤ ᱵᱟᱧᱪᱟᱣᱜ ᱠᱟᱱ ᱛᱟᱦᱮᱸᱫ '''ᱜᱟᱥᱚᱞᱤᱱ ᱤᱧᱡᱤᱱ''' ᱯᱩᱨᱤᱠᱷᱤᱭᱟᱹ ᱞᱟᱹᱜᱤᱫ ᱾ ᱟᱭᱢᱟ ᱯᱩᱨᱤᱠᱷᱤᱭᱟᱹ ᱛᱟᱭᱚᱢ ᱑᱘᱙᱖ ᱥᱟᱞᱮᱨᱮ ᱯᱩᱨᱟᱹᱣ ᱠᱮᱫᱟᱭ ᱢᱤᱫ ᱟᱡ ᱫᱟᱹᱲ ᱜᱟᱹᱰᱤ, ᱢᱮᱱ ᱫᱚ ᱡᱤᱣᱤᱫ ᱫᱟᱲᱮ ᱵᱟᱝ ᱠᱷᱚᱨᱚᱪ ᱠᱟᱛᱮ ᱚᱱᱟ ᱜᱟᱹᱰᱤ ᱫᱚᱭ ᱫᱟᱹᱲᱟ, ᱡᱟᱦᱟᱸ ᱫᱚ '''ᱯᱷᱚᱨᱰ ᱠᱣᱟᱰᱨᱤᱥᱟᱭᱠᱮᱞ''' <sup>[https://en.wikipedia.org/wiki/Ford_Quadricycle (4)]</sup> ᱢᱮᱱᱛᱮᱭ ᱧᱩᱛᱩᱢ ᱞᱮᱫ ᱛᱟᱦᱮᱸᱫ ᱾ ᱡᱩᱱ ᱔ ᱨᱮ ᱚᱱᱟ ᱫᱚᱭ ᱞᱟᱜᱟ ᱵᱤᱰᱟᱹᱣ ᱠᱮᱜ-ᱟ ᱾ ᱟᱭᱢᱟ ᱞᱟᱜᱟ ᱵᱤᱰᱟᱹᱣ ᱛᱟᱭᱚᱢ ᱚᱱᱟ ᱨᱮ ᱜᱩᱱ ᱠᱚ ᱵᱟᱲᱦᱟᱣ ᱨᱮᱱᱟᱜ ᱫᱤᱥᱟᱰᱭ ᱧᱟᱢ ᱠᱮᱜ-ᱟ ᱾ ᱯᱷᱚᱨᱰ '''ᱮᱰᱤᱥᱚᱱ ᱠᱚᱢᱯᱟᱹᱱᱤ''' ᱵᱟᱹᱜᱤ ᱠᱟᱛᱮ  '''ᱰᱮᱴᱨᱚᱭᱮᱴ ᱚᱴᱚᱢᱚᱵᱟ.ᱤᱞ ᱠᱚᱢᱯᱟᱹᱱᱤ''' ᱵᱮᱱᱟᱣ ᱠᱮᱜ-ᱟ ᱕ ᱚᱜᱚᱥᱴ ᱑᱘᱙᱙ ᱥᱟᱞᱮ ᱨᱮ ᱾ᱛᱚᱵᱮ ᱟᱠᱚᱣᱟᱜ ᱛᱮᱭᱟᱨ ᱜᱟᱹᱰᱤ ᱨᱮᱱᱟᱜ ᱜᱩᱱ ᱫᱚ ᱠᱚᱢ ᱛᱟᱦᱮᱸ ᱠᱟᱱᱟ ᱢᱮᱱᱠᱷᱟᱱ ᱜᱚᱱᱚᱝ ᱵᱟᱹᱲᱛᱤ ᱜᱮ ᱛᱟᱦᱮᱸᱠᱟᱱᱟ, ᱚᱱᱟᱛᱮ ᱠᱚᱢᱯᱟᱹᱱᱤ ᱵᱟᱭ ᱞᱟᱦᱟ ᱫᱟᱲᱮᱭᱟᱫ-ᱟ ᱟᱨ ᱑᱙᱐᱑ ᱥᱟᱞᱮᱨᱮ ᱠᱚᱢᱯᱟᱹᱱᱤ ᱫᱚ ᱨᱟᱹᱯᱩᱫ ᱮᱱᱟ ᱾  ᱚᱱᱟ ᱛᱟᱭᱚᱢ '''ᱥᱤ. ᱦᱟᱨᱚᱞᱰ ᱣᱤᱞᱥ''' ᱥᱟᱶ ᱢᱮᱥᱟ ᱠᱟᱛᱮ ᱒᱖ ᱦᱚᱨᱥ-ᱯᱟᱣᱟᱨ ᱨᱮᱱᱟᱜ ᱢᱤᱫ ᱜᱟᱹᱰᱤ ᱠᱤᱱ ᱵᱮᱱᱟᱣ ᱠᱮᱜ-ᱟ ᱚᱠᱴᱚᱵᱚᱨ ᱑᱙᱐᱑ ᱥᱟᱞᱮᱨᱮ ᱾ ᱚᱱᱟ ᱛᱟᱭᱚᱢ ᱓᱐ ᱱᱚᱵᱷᱮᱢᱵᱚᱨ ᱑᱙᱐᱑ ᱥᱟᱞᱮ '''ᱦᱮᱱᱨᱤ ᱯᱷᱚᱨᱰ ᱠᱚᱢᱯᱟᱹᱱᱤ''' ᱛᱮᱭᱟᱨ ᱠᱮᱜ-ᱟ ᱢᱟᱬᱟᱝᱟᱜ ᱟᱹᱨᱩ ᱠᱟᱛᱮ ᱾
==ᱵᱟᱯᱞᱟ ᱟᱨ ᱜᱷᱟᱨᱚᱡᱽ==
'''ᱦᱮᱱᱨᱤ ᱯᱷᱚᱨᱰ''' ᱫᱚ '''ᱠᱞᱟᱨᱟ ᱡᱮᱱᱴ ᱵᱨᱟᱭᱮᱸᱴ''' (᱑᱘᱖᱖~᱑᱙᱕᱐) ᱥᱟᱶᱮ ᱵᱟᱯᱞᱟ ᱞᱮᱱᱟ ᱑᱑ ᱮᱯᱨᱤᱞ ᱑᱘᱘᱘ ᱥᱟᱞᱮ ᱨᱮ ᱾ ᱩᱱᱤ ᱫᱚ ᱜᱷᱟᱨᱚᱡᱽ ᱥᱟᱢᱵᱽᱲᱟᱣ, ᱪᱟᱥᱵᱟᱥ ᱥᱟᱶᱛᱮ ᱥᱟᱣᱢᱤᱞ ᱪᱟᱞᱟᱣ ᱨᱮ ᱜᱚᱲᱚᱭ ᱮᱢᱟᱭ ᱠᱟᱱ ᱛᱟᱦᱮᱸᱫ ᱾ ᱟᱹᱠᱤᱱ ᱨᱤᱱ ᱫᱚ ᱢᱤᱫ ᱦᱚᱯᱚᱱᱮ ᱛᱟᱦᱮᱸᱠᱟᱱᱟ '''ᱮᱰᱥᱮᱞ ᱯᱷᱚᱨᱰ''' (᱑᱘᱙᱓~᱑᱙᱔᱓) ᱾ 

[[Category:!Main category]]
