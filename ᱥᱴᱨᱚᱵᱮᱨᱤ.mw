{{speciesbox
| name = ᱥᱴᱨᱚᱵᱮᱨᱤ<br />''ᱯᱷᱨᱟᱜᱟᱨᱤᱭᱟ'' × ''ᱟᱱᱟᱱᱟᱥᱥᱟ''
| image= Strawberry BNC.jpg
| image_caption = ᱥᱴᱨᱚᱵᱮᱨᱤ ᱡᱚ
| image2 = Strawberry Cross BNC.jpg
| image2_caption = ᱥᱴᱨᱚᱵᱮᱨᱤ ᱡᱚ ᱨᱮᱭᱟᱜ ᱢᱤᱫ ᱜᱟᱛᱟᱠᱜᱮ
| genus = Fragaria
| species = {{hybrid}} ananassa
| authority = [[Antoine Nicolas Duchesne|Duchesne]]
}}
ᱥᱴᱨᱚᱵᱮᱨᱤ (ᱥᱴᱨᱚᱵᱮᱨᱤᱺ Strawberry) ᱫᱚ ᱢᱤᱫᱴᱮᱱ ᱦᱩᱰᱤᱧ ᱞᱟᱹᱵᱤᱫ ᱡᱚᱢ ᱡᱤᱱᱤᱥ ᱠᱟᱱᱟ| ᱱᱤᱭᱟᱹ ᱫᱟᱨᱮ ᱨᱮᱭᱟᱜ ᱩᱥᱩᱞ ᱫᱚ ᱥᱩᱢᱩᱝ ᱢᱤᱫ ᱯᱷᱩᱴ ᱜᱟᱱ ᱜᱮ ᱦᱚᱭᱚᱜ-ᱟ| ᱱᱤᱭᱟᱹ ᱫᱟᱨᱮ ᱨᱮᱭᱟᱜ ᱵᱟᱦᱟ ᱠᱚ ᱫᱚ ᱦᱩᱰᱤᱧ ᱯᱚᱱᱰ ᱨᱚᱝ ᱨᱮᱭᱟᱜ ᱠᱟᱱᱟ| ᱱᱤᱭᱟᱹ ᱫᱚ ᱵᱟᱱᱟᱨ ᱡᱟᱱᱟᱝᱟᱱ ᱛᱟᱦᱮᱱᱟ (Hermaphrodite) ᱛᱟᱦᱟᱸ ᱢᱤᱫ ᱛᱷᱚᱯᱟ ᱫᱟᱨᱮ ᱨᱮ ᱢᱟᱹᱭᱡᱤᱣ ᱡᱟᱱᱟᱝ ᱟᱨ ᱦᱮᱨᱮᱞ ᱡᱟᱱᱟᱝ ᱵᱟᱱᱟᱨ ᱵᱟᱦᱟ ᱜᱮ ᱛᱟᱦᱮᱸᱱᱟ| ᱡᱚ ᱠᱚ ᱫᱚ ᱵᱮᱨᱮᱞ ᱚᱵᱚᱥᱛᱟ ᱨᱮ  ᱦᱟᱹᱨᱤᱭᱟᱹᱲ ᱜᱮ ᱛᱟᱦᱮᱱᱟ ᱟᱨ ᱵᱤᱞᱤ ᱞᱮᱱᱠᱷᱟᱱ ᱡᱷᱟᱞᱠᱟᱣ ᱟᱨᱟᱜ ᱨᱚᱝᱚᱜ-ᱟ| ᱵᱮᱨᱮᱞ ᱡᱚ ᱨᱮᱭᱟᱜ ᱥᱤᱵᱤᱞ ᱫᱚ ᱡᱚᱡᱚ ᱜᱮᱭᱟ, ᱢᱮᱱᱠᱷᱟᱱ ᱚᱱᱟ ᱜᱮ ᱵᱤᱞᱤ ᱞᱮᱱᱠᱷᱟᱱ ᱦᱮᱲᱮᱢᱚᱜ-ᱟ| ᱡᱚᱡᱚ- ᱦᱮᱲᱮᱢ ᱥᱟᱫᱟᱱᱟᱜ ᱟᱨ ᱟᱹᱰᱤ ᱢᱚᱧᱡᱽ , ᱧᱮᱞ ᱞᱮᱠᱷᱟᱱ ᱜᱮ ᱡᱚᱡᱚᱢ ᱥᱟᱱᱟ ᱥᱴᱨᱚᱵᱮᱨᱤ ᱡᱚᱛᱚ ᱦᱚᱲ ᱠᱚ ᱠᱩᱥᱤᱟᱭ ᱟᱜ ᱨᱮᱭᱟᱜ ᱟᱥᱚᱞ ᱠᱟᱨᱚᱱ ᱫᱚᱚ ᱦᱦᱚᱭᱚᱜ ᱠᱟᱱᱟ ᱚᱱᱟ ᱨᱮᱭᱟᱜ ᱡᱷᱟᱞᱠᱟᱣᱚᱜ ᱨᱚᱝ|
==ᱥᱴᱨᱚᱵᱮᱨᱤ ᱨᱮᱭᱟᱜ ᱵᱮᱜᱟᱨ==
ᱥᱴᱨᱚᱵᱮᱨᱤ ᱫᱚ ᱵᱟᱨ ᱞᱮᱠᱟᱱᱟ - ᱢᱤᱫᱴᱟᱝ ᱫᱚ ᱵᱤᱨ ᱨᱮᱭᱟᱜ ᱥᱴᱨᱚᱵᱮᱨᱤ ᱟᱨ ᱢᱤᱫᱴᱟᱝ ᱫᱚ ᱠᱟᱹᱴᱤᱡᱡ ᱡᱟᱹᱛ ᱢᱮᱱᱠᱦᱟᱱ ᱪᱮᱛᱟᱱ ᱫᱷᱟᱨᱡᱟ ᱨᱮᱭᱟᱜ ᱠᱟᱱᱟ| ᱱᱚᱝᱠᱟᱱᱟᱜ ᱫᱚ ᱜᱟᱨᱰᱮᱱ ᱥᱴᱨᱚᱵᱮᱨᱤ ᱠᱚ ᱢᱮᱛᱟᱣᱟᱜ ᱠᱟᱱᱟ| ᱟᱵᱚ ᱧᱮᱞᱮᱫ ᱠᱟᱱ ᱱᱚᱣᱟ ᱜᱟᱨᱰᱮᱱ ᱥᱴᱨᱚᱵᱮᱨᱤ ᱨᱮᱭᱟᱜ ᱪᱟᱥᱚᱜ ᱫᱚ ᱑᱘ ᱥᱟᱭ ᱥᱮᱨᱢᱟ ᱠᱚᱨᱮᱱᱟᱜ ᱯᱷᱨᱟᱱᱥ ᱨᱮ ᱯᱟᱹᱦᱤᱞ ᱫᱟᱣ ᱧᱮᱞ ᱞᱮᱱᱟ| ᱱᱤᱭᱟᱹ ᱢᱟᱲᱟᱝ ᱫᱚ ᱦᱚᱲ ᱠᱚ ᱵᱤᱨ ᱡᱟᱹᱛᱟᱜ ᱥᱴᱨᱚᱵᱮᱨᱤ ᱥᱩᱢᱩᱝ ᱨᱟᱨᱟᱱ ᱞᱟᱹᱹᱜᱤᱫ ᱠᱚ ᱵᱮᱣᱦᱟᱨᱮᱫ ᱠᱟᱱ ᱛᱟᱦᱮᱱᱟ| ᱵᱟᱹᱹᱭ ᱵᱟᱹᱭ ᱛᱮ ᱥᱴᱨᱚᱵᱮᱨᱤ ᱥᱟᱛᱷᱟᱢ ᱤᱫᱤ ᱠᱟᱛᱮ ᱠᱷᱚᱱᱫᱽᱨᱚᱝ ᱠᱚ ᱮᱦᱚᱵ ᱠᱮᱫᱟ ᱟᱨ ᱑᱙᱗᱐ ᱥᱮᱨᱢᱟ ᱨᱮ ᱯᱟᱹᱦᱤᱞ ᱫᱷᱟᱣ ᱩᱴᱸᱟᱹᱣ ᱡᱟᱹᱛ ᱨᱮᱭᱟᱜ ᱥᱴᱨᱚᱵᱮᱨᱤ ᱰᱩᱱᱰᱦᱟᱹᱣ ᱧᱟᱢᱮᱱᱟ|
==ᱥᱴᱨᱚᱵᱮᱨᱤ ᱪᱟᱥᱚᱜ ᱴᱷᱟᱺᱭ==
ᱱᱟᱦᱟᱜ ᱥᱴᱨᱚᱵᱮᱨᱤ ᱪᱟᱥ ᱫᱷᱟᱹᱨᱛᱤ ᱨᱮᱭᱟᱜ ᱟᱥᱚᱞ ᱫᱤᱥᱚᱢ ᱠᱚ ᱫᱚ ᱦᱚᱭᱚᱜ ᱠᱟᱱᱟ- ᱟᱢᱮᱨᱤᱠᱟ, ᱱᱤᱭᱟᱹ ᱛᱟᱭᱱᱚᱢ ᱨᱮ ᱢᱮᱱᱟᱜ-ᱟ ᱛᱩᱨᱠᱤ, ᱥᱯᱮᱭᱮᱱ, ᱤᱡᱤᱯᱴ, ᱮᱛᱚᱢ ᱠᱮᱨᱤᱭᱟ, ᱢᱮᱠᱥᱤᱠᱚ, ᱡᱟᱯᱟᱱ, ᱯᱚᱞᱮᱱᱰ, ᱡᱟᱨᱢᱟᱱᱤ, ᱨᱟᱥᱤᱭᱟ, ᱤᱴᱟᱞᱤ ᱟᱨ ᱢᱚᱨᱚᱠᱠᱚ ᱮᱢᱟᱱ ᱫᱤᱥᱚᱢ ᱠᱚ| ᱥᱤᱧᱚᱛ ᱫᱤᱥᱚᱢ ᱨᱮ ᱦᱚᱸ ᱱᱟᱦᱟᱜ ᱫᱚ ᱱᱟᱥᱮ ᱵᱟᱝ ᱱᱟᱥᱮ ᱪᱟᱥ ᱦᱚᱭᱚᱜ ᱠᱟᱱ ᱜᱮᱭᱟ| ᱟᱥᱚᱠᱟᱭ ᱛᱮ ᱵᱩᱨᱩ ᱟᱨ ᱨᱮᱭᱟᱲ ᱦᱚᱭ ᱦᱤᱥᱤᱫ ᱴᱷᱟᱺᱭ ᱠᱚ ᱨᱮ| ᱱᱟᱭᱱᱤᱛᱟᱞ, ᱰᱮᱨᱟᱰᱩᱱ (ᱩᱛᱛᱚᱨ ᱯᱨᱚᱫᱮᱥ), ᱢᱟᱦᱟ ᱵᱟᱞᱮᱥᱚᱨ (ᱢᱟᱦᱟᱨᱟᱥᱴᱨᱚ) ᱠᱟᱥᱢᱤᱨ ᱵᱮᱰᱟ, ᱵᱮᱝᱜᱽᱞᱚᱨ ᱟᱨ ᱠᱟᱞᱤᱢᱯᱚᱝ  (ᱯᱟᱹᱪᱷᱤᱢ ᱵᱮᱝᱜᱚᱞ) ᱱᱤᱭᱟᱹ ᱠᱚ ᱴᱚᱴᱷᱟ ᱠᱚ ᱨᱮ ᱠᱚ ᱪᱟᱥ ᱜᱮᱭᱟ|
==ᱥᱴᱨᱚᱵᱮᱨᱤ ᱨᱮᱱ ᱛᱤᱡᱩ  ᱜᱜᱟᱟᱱᱰᱟᱨᱠᱚ==
ᱥᱴᱨᱚᱵᱮᱨᱤ ᱫᱚ ᱟᱹᱰᱤ ᱟᱭᱢᱟ ᱞᱮᱠᱟᱱ ᱛᱤᱡᱩ ᱜᱟᱱᱰᱟᱨ ᱠᱚᱠᱚ ᱡᱚᱢᱟ  ᱮᱱᱨᱮᱸ ᱦᱚᱸᱸ ᱩᱱᱠᱩ ᱢᱩᱫᱽ ᱨᱮ ᱣᱟᱭᱤᱴ ᱜᱽᱨᱟᱵᱽ, ᱵᱤᱥᱟ, ᱨᱮᱦᱮᱫ ᱡᱚᱢ ᱛᱤᱡᱩ ᱟᱨ ᱢᱳᱣᱟ ᱛᱤᱡᱩ ᱮᱢᱟᱱ ᱠᱚᱠᱚ ᱡᱚᱢᱟ| ᱱᱚᱝᱠᱟ ᱜᱮ ᱵᱷᱮᱠᱩᱨ ᱟᱨ ᱵᱮᱠᱴᱮᱨᱤᱭᱟ ᱦᱚᱸ ᱥᱴᱨᱚᱵᱮᱨᱤ ᱠᱚ ᱡᱚᱢ ᱜᱮᱭᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱡᱚ]]
[[ᱛᱷᱚᱠ:ᱫᱟᱨᱮ]]
