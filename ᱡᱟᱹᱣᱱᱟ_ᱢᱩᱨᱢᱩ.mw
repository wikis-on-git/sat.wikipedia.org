[[File:Jauna Murmu Indian Athlete In Action.jpg|thumb|ᱡᱟᱣᱱᱟᱹ ᱢᱩᱨᱢᱩ ᱟᱡᱟᱜ ᱠᱟᱹᱢᱤ ᱨᱮ]]
'''ᱡᱟᱹᱣᱱᱟᱹ ᱢᱩᱨᱢᱩ''' ᱫᱚ ᱥᱟᱱᱛᱟᱲ ᱢᱩᱫᱨᱮ ᱥᱤᱧᱚᱛ ᱫᱤᱥᱚᱢ ᱨᱤᱱᱤᱡ ᱢᱤᱫ ᱧᱩᱛᱩᱢᱟᱱ ᱡᱮᱜᱮᱛᱟᱹᱨᱤ ᱛᱤᱨᱞᱟᱹ ᱠᱷᱮᱞᱚᱱᱰᱤᱭᱟᱹ ᱠᱟᱱᱟᱭ ᱾ᱟᱡ ᱑᱖ ᱚᱜᱚᱥᱴ ᱑᱙᱙᱐ ᱥᱤᱧᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱢᱚᱭᱩᱨᱵᱷᱚᱸᱡ ᱡᱤᱞᱞᱟᱹ ᱛᱤᱨᱤᱸ ᱵᱞᱚᱠ ᱵᱚᱰ ᱠᱩᱢᱨᱩᱢ [[ᱟᱹᱛᱩ]] ᱨᱮ  ᱡᱟᱱᱟᱢ ᱞᱮᱱᱟ ᱾ ᱟᱡ ᱮᱛᱚᱦᱚᱵ ᱠᱷᱮᱞᱚᱸᱰ ᱡᱤᱭᱚᱱ ᱨᱮ ᱚᱨᱩᱱ ᱠᱩᱢᱟᱨ ᱫᱟᱥ ᱟᱨ ᱥᱩᱵᱟᱥ ᱪᱚᱱᱫᱨᱚ ᱫᱟᱥᱢᱚᱦᱟᱯᱟᱛᱨᱚ ᱴᱷᱮᱫ ᱮ ᱥᱮᱪᱮᱫ ᱞᱮᱱᱟ᱾<ref>http://www.orisports.com/PersonDetails.aspx?pId=Mjk0</ref> ᱟᱡ ᱟᱯᱟᱛ ᱧᱩᱛᱩᱢ ᱥᱩᱨᱮᱱᱫᱨᱚ ᱢᱩᱨᱢᱩ ᱟᱨ ᱟᱭᱚ ᱧᱩᱛᱩᱢ ᱫᱚ ᱠᱟᱹᱯᱩᱨᱟ ᱢᱩᱨᱢᱩ ᱾ ᱡᱟᱣᱱᱟ ᱟᱠᱚ ᱢᱚᱬᱮ ᱵᱚᱭᱦᱟ ᱠᱷᱚᱱ ᱛᱮᱥᱟᱨ ᱜᱤᱫᱨᱟᱹ ᱠᱟᱱᱟᱭ ᱾

==ᱥᱤᱠᱷᱱᱟᱹᱛ==
ᱡᱟᱹᱣᱱᱟ ᱟᱡᱟᱜ ᱮᱛᱚᱦᱚᱵ ᱥᱤᱠᱷᱱᱟᱹᱛ ᱥᱟᱱ ᱥᱮᱭᱟᱡᱟᱝ ᱯᱨᱟᱭᱢᱮᱨᱤ ᱤᱥᱠᱩᱞ ᱨᱮ ᱕ᱪᱟᱱᱚᱪ ᱫᱷᱟᱹᱵᱤᱡ ᱟᱨ  ᱗ ᱪᱟᱱᱚᱪ ᱫᱷᱟᱵᱤᱡ ᱫᱚ ᱛᱤᱨᱤᱸᱜ ᱮᱢ ᱤ ᱤᱥᱠᱩᱞ,  ᱢᱮᱴᱨᱤᱠ ᱭᱩᱱᱤᱴ ᱔ ᱜᱟᱨᱞᱥ ᱦᱟᱭᱤᱥᱠᱩᱞᱼᱵᱷᱩᱵᱱᱮᱥᱚᱨ ᱳᱰᱤᱥᱟ ᱵᱳᱰ ᱠᱷᱚᱱ ᱮ ᱯᱟᱥ ᱦᱟᱠᱟᱫᱟ,ᱠᱮᱹ ᱥᱤᱹ ᱯᱩᱨ ᱠᱚᱞᱮᱡ ᱠᱷᱚᱱ ᱤᱱᱴᱮᱨᱢᱮᱰᱤᱮᱴ ᱳᱰᱤᱥᱟ ᱨᱮᱱᱟᱜ ᱠᱟᱣᱱᱥᱤᱞ ᱚᱯᱷ ᱦᱟᱭᱟᱨ ᱥᱮᱠᱮᱱᱰᱟᱨᱤ ᱮᱡᱩᱠᱮᱥᱚᱱ ᱠᱷᱚᱱ ᱮ ᱯᱟᱥ ᱦᱟᱠᱟᱫᱟ ᱜᱨᱟᱡᱩᱮᱥᱚᱱ ᱫᱚ ᱥᱤᱠᱤᱢ ᱨᱮᱱᱟᱜ ᱢᱟᱱᱤᱯᱟᱞ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱳᱱ ᱮ ᱯᱟᱥ ᱦᱟᱠᱟᱫᱼᱟ ᱾ ᱟᱨ ᱱᱤᱛᱚᱜ ᱫᱚ ᱳᱰᱤᱥᱟ ᱨᱮᱱᱟᱜ ᱠᱤᱴ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱢᱟᱥᱴᱟᱨ ᱰᱤᱜᱨᱤ ᱮᱫᱟᱭ ᱾

==ᱱᱟᱞᱦᱟ==
ᱮᱛᱳᱦᱚᱵ ᱱᱟᱞᱦᱟ ᱡᱤᱭᱚᱱ ᱫᱚ ᱵᱮᱸᱜᱚᱞ ᱯᱚᱱᱚᱛ ᱫᱩᱨᱜᱟᱹᱯᱩᱨ ᱨᱮᱱᱟᱜ ᱴᱟᱴᱟ ᱟᱹᱢᱟᱹᱞᱤ ᱨᱮᱠᱤᱱ ᱠᱟᱹᱢᱤ ᱠᱟᱱ ᱛᱟᱦᱮᱱ, ᱱᱤᱛᱚᱜ ᱫᱚ ᱳᱹᱮᱱᱹᱡᱤᱹᱥᱤ ᱨᱮᱠᱤᱱ ᱠᱟᱹᱢᱤ ᱠᱟᱱᱟ ᱾
==ᱥᱤᱨᱯᱷᱟᱹ==
{| class="wikitable sortable"
!ᱥᱮᱨᱢᱟ
!ᱚᱠᱟᱨᱮ
!ᱠᱷᱮᱞᱚᱸᱰ
!ᱟᱢᱮᱴᱟᱱ ᱴᱷᱟᱶ
|-
| ᱒᱐᱑᱖||᱑᱒ ᱟᱱ ᱥᱟᱩᱛᱷ ᱟᱥᱤᱭᱟᱱ ᱜᱮᱢ ᱜᱩᱦᱟᱴᱤ||᱔᱐᱐ ᱢᱤ ᱵᱟᱫᱷᱟ ᱫᱟᱹᱲ ||ᱥᱚᱱᱟ
|-
| ᱒᱐᱑᱐||᱓ᱟᱨ ᱮᱥᱤᱭᱟᱱ ᱚᱞ ᱥᱴᱟᱨ ᱟᱛᱷᱞᱮᱴᱤᱠ ᱢᱤᱴ||᱔᱐᱐ᱢᱤᱴᱚᱨ ᱫᱟᱹᱲ||ᱵᱨᱳᱸᱡ
|-
| ᱒᱐᱑᱐||᱓ᱟᱨ ᱮᱥᱤᱭᱟᱱ ᱚᱞ ᱥᱴᱟᱨ ᱟᱛᱷᱞᱮᱴᱤᱠ ᱢᱤᱴ||᱔᱐᱐ᱢᱤᱴᱚᱨ ᱵᱟᱫᱷᱟ ᱫᱟᱹᱲ||ᱥᱚᱱᱟ
|-
| ᱒᱐᱐᱙||ᱤᱱᱰᱳᱨ ᱟᱛᱷᱞᱮᱴᱤᱠ ᱟᱥᱤᱭᱟᱱ ᱤᱱᱰᱳᱨ ᱜᱮᱢ ᱵᱷᱤᱭᱮᱛᱸᱟᱢ||᱔*᱔᱐᱐ ᱢᱤᱴᱚᱨ ᱨᱤᱞᱮ ᱫᱟᱹᱲ||ᱥᱚᱱᱟ
|-
|᱒᱐᱐᱘||ᱭᱩᱛᱷ ᱠᱚᱢᱚᱱ ᱣᱮᱞᱛᱷ ᱜᱮᱢ ᱯᱩᱱᱮ||᱔*᱔᱐᱐ ᱢᱤᱴᱚᱨ ᱨᱮᱞᱮ ᱫᱟᱹᱲ ||ᱥᱚᱱᱟ
|-
| ᱒᱐᱐᱘|| ᱑᱓ᱟᱨ ᱟᱥᱤᱭᱟᱱ ᱡᱩᱱᱤᱭᱚᱨ ᱟᱛᱷᱞᱮᱴᱤᱠ ᱪᱟᱢᱯᱭᱟᱱᱥᱤᱯ ᱡᱟᱠᱚᱨᱛᱟ||᱔*᱔᱐᱐ ᱢᱤᱴᱚᱨ ᱨᱤᱞᱮ ᱫᱟᱹᱲ ||ᱵᱨᱳᱸᱡ
|}
==ᱵᱟᱨᱦᱮ ᱡᱚᱱᱚᱲ==

https://en.wikipedia.org/wiki/Jauna_Murmu

==ᱥᱟᱹᱠᱷᱭᱟᱹᱛ==
[[Category:!Main category]]
[[Category:biography]]
[[Category:recreation]]
[[Category:athletics]]
