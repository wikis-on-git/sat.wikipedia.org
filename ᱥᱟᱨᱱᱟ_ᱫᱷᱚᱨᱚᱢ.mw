[[File:Sarna dhorom 2014-05-30 19-54.jpg|thumb| ᱥᱟᱨᱱᱟ ᱫᱷᱚᱨᱚᱢ ᱩᱯᱨᱩᱢ ᱪᱤᱱᱦᱟᱹ]]
* ᱦᱚᱲ ᱦᱚᱯᱚᱱ ᱥᱟᱱᱛᱟᱲ ᱠᱚᱣᱟᱜ ᱫᱷᱚᱨᱚᱢ ᱫᱚ ᱥᱟᱨᱱᱟ ᱠᱟᱱᱟ ᱾ ᱥᱟᱱᱛᱟᱲ, ᱞᱟᱲᱠᱟ, ᱢᱟᱦᱞᱮ, ᱢᱩᱱᱰᱟᱹ ᱢᱮᱱᱢᱮ ᱡᱟᱦᱟᱸᱭ ᱠᱚ ᱡᱟᱦᱮᱨ ᱜᱟᱲ ᱫᱷᱤᱨᱤ ᱜᱟᱲ ᱨᱮᱠᱚ ᱵᱚᱝᱜᱟᱜ ᱠᱟᱱᱟ ᱢᱮᱱᱫᱚ ᱵᱤᱨ ᱵᱩᱨᱩ ᱫᱷᱤᱨᱤ ᱫᱟᱨᱮ ᱥᱩᱨ ᱨᱮ ᱛᱟᱦᱮᱱ ᱥᱟᱱᱟᱢ ᱟᱹᱫᱤᱵᱟᱹᱥᱤ ᱠᱷᱮᱨᱣᱟᱲ, ᱩᱱᱠᱩᱣᱟᱜ ᱫᱷᱚᱨᱚᱢ ᱜᱮ ᱥᱟᱨᱱᱟ ᱫᱷᱚᱨᱚᱢ ᱫᱚ ᱾ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱫᱚ ᱥᱤᱨᱤᱡ ᱵᱚᱸᱜᱟᱦᱟᱜ ᱦᱚᱲ ᱠᱟᱱᱟ ᱠᱚ, ᱢᱩᱸᱴᱷᱟᱹᱱ ᱵᱚᱸᱜᱟ ᱦᱚᱲ ᱫᱚᱠᱚ ᱵᱟᱝ ᱠᱟᱱᱟ ᱾
ᱛᱚᱵᱮ ᱠᱤᱪᱷᱩᱜᱟᱱ ᱥᱟᱱᱛᱟᱲ ᱫᱚ ᱥᱟᱨᱤ ᱫᱷᱚᱨᱚᱢ ᱠᱚ ᱢᱟᱱᱟᱳ ᱟᱜᱩᱭᱮᱫᱟ ।

==ᱥᱟᱨᱱᱟ ᱫᱷᱚᱨᱚᱢ ᱨᱮᱱᱟᱜ ᱡᱟᱭᱛᱮᱫ==

* ᱦᱤᱦᱤᱲᱤ ᱵᱮᱲᱦᱟᱭ ᱨᱮ ᱯᱤᱯᱤᱲᱤ ᱫᱚᱢᱮᱞ ᱨᱮᱱᱟᱜ ᱥᱟᱨᱟᱣᱱᱟ ᱵᱤᱨ ᱨᱮ ᱥᱟᱨᱛᱮ ᱥᱟᱹᱜᱩᱱ ᱟᱠᱟᱫ ᱥᱟᱨᱡᱚᱢ ᱵᱩᱴᱟᱹ ᱫᱷᱤᱨᱤ ᱜᱟᱲ ᱫᱷᱚᱨᱚᱢ ᱜᱮ "ᱥᱟᱨᱱᱟ" ᱫᱷᱚᱨᱚᱢ ᱾ 
* ᱥᱟᱨᱟᱣᱱᱟ ᱨᱮᱱᱟᱜ ᱠᱷᱟᱴᱚ ᱨᱟᱣᱟᱞ ᱨᱚᱲᱜᱮ "ᱥᱟᱨᱱᱟ" ᱫᱚ

==ᱚᱱᱟᱛᱮ ᱦᱟᱯᱲᱟᱢ ᱠᱚᱠᱚ ᱥᱮᱨᱮᱧ ᱟᱠᱟᱫ-ᱟ-== 
ᱟᱵᱚ ᱟᱹᱫᱤᱵᱟᱹᱥᱤ ᱥᱟᱱᱟᱢ, 
ᱠᱷᱮᱨᱣᱟᱲ ᱡᱟᱹᱛᱤ,
ᱞᱟᱥᱟᱬ ᱦᱮᱫ ᱜᱮ ᱛᱟᱵᱚ, 
ᱡᱟᱦᱮᱨ ᱜᱟᱲ ᱫᱚ ᱾
ᱥᱟᱨᱛᱮ ᱥᱟᱹᱜᱩᱱ ᱥᱟᱨᱱᱟ 
ᱫᱷᱚᱨᱚᱢ ᱛᱷᱩᱢᱛᱮ ᱚᱱᱟ,
ᱞᱟᱥᱟᱬᱦᱮᱫ ᱜᱮ ᱛᱟᱵᱚᱱ,
ᱥᱟᱨᱱᱟ ᱫᱷᱚᱨᱚᱢ ᱾

==ᱵᱚᱸᱜᱟ ᱧᱩᱛᱩᱢ ᱠᱚ==

ᱱᱚᱶᱟ ᱫᱷᱚᱨᱚᱢ ᱨᱮᱱ ᱱᱤᱡᱽ ᱵᱚᱸᱜᱟ ᱵᱩᱨᱩ ᱠᱚᱣᱟᱜ ᱧᱩᱛᱩᱢ ᱠᱚᱫᱚ [[ᱢᱟᱨᱟᱝ ᱵᱩᱨᱩ]], [[ᱞᱤᱴᱟᱹ ᱜᱚᱥᱟᱸᱭ]], [[ᱡᱟᱦᱮᱨ ᱟᱭᱳ]], [[ᱢᱚᱬᱮ ᱠᱚ]], [[ᱛᱩᱨᱩᱭ ᱠᱚ]],  [[ᱟᱵᱽᱜᱮ ᱵᱚᱸᱜᱟ]], [[ᱜᱚᱲᱟ ᱵᱚᱸᱜᱟ]], [[ᱚᱲᱟᱜ ᱵᱚᱸᱜᱟ]], [[ᱠᱟᱨᱟᱢ ᱵᱚᱸᱜᱟ]], [[ᱡᱚᱢᱥᱤᱢ ᱵᱚᱸᱜᱟ]] ᱮᱢᱟᱱ ᱾ 
ᱢᱟᱨᱟᱝ ᱵᱩᱨᱩ ᱜᱮ ᱞᱤᱴᱟᱹ ᱜᱚᱥᱟᱸᱭ ᱧᱩᱛᱩᱢ 
ᱛᱮ ᱠᱚ ᱯᱮᱨᱮᱡ ᱩᱢᱟᱺᱬᱮᱭᱟ, ᱢᱟᱨᱟᱝ ᱵᱩᱨᱩ ᱡᱟᱦᱟᱸᱭ ᱞᱤᱴᱟᱹ ᱜᱚᱥᱟᱸᱭ ᱦᱚᱸ ᱩᱱᱤ ᱜᱮ ᱾ ᱪᱟᱸᱫᱚ, ᱨᱤᱛᱩ ᱟᱨ ᱥᱮᱨᱢᱟ ᱡᱟᱹᱱᱤᱡ ᱧᱩᱛᱩᱢ ᱟᱹᱨᱩᱜ ᱛᱟᱭᱟ ᱾

==ᱵᱚᱸᱜᱟ ᱵᱩᱨᱩ ᱠᱚ==

ᱱᱚᱶᱟ ᱫᱷᱚᱨᱚᱢ ᱦᱚᱲ ᱠᱚᱨᱤᱱ ᱢᱟᱱᱟᱶ ᱵᱚᱸᱜᱟ ᱵᱩᱨᱩ ᱨᱮᱭᱟᱜ ᱧᱩᱛᱩᱢ ᱠᱚᱫᱚ- ᱢᱟᱜᱽ, ᱯᱷᱟᱹᱜᱩᱱ, ᱪᱟᱹᱛ, ᱵᱟᱹᱭᱥᱟᱹᱠ, ᱡᱷᱮᱸᱴ, ᱟᱥᱟᱲ, ᱥᱟᱱ, ᱵᱷᱟᱫᱚᱨ, ᱫᱟᱥᱟᱸᱭ, ᱥᱚᱦᱨᱟᱭ, ᱟᱜᱷᱟᱬ, ᱯᱩᱥ ᱮᱢᱟᱱ ᱾

==ᱫᱷᱚᱨᱚᱢ ᱯᱩᱛᱷᱤ ᱟᱨ ᱛᱷᱩᱛᱤ==

ᱥᱟᱨᱱᱟ ᱫᱷᱚᱨᱚᱢ ᱨᱮᱭᱟᱜ ᱫᱷᱚᱨᱚᱢ ᱯᱩᱛᱷᱤ ᱨᱮᱭᱟᱜ ᱧᱩᱛᱩᱢ ᱠᱚᱫᱚ [[ᱦᱤᱛᱟᱹᱞ]], [[ᱵᱟᱠᱷᱮᱬ]], [[ᱠᱷᱮᱨᱣᱟᱲ ᱵᱚᱝᱥᱚ ᱫᱷᱚᱨᱚᱢ ᱯᱩᱛᱷᱤ]], [[ᱦᱚᱨ ᱥᱮᱨᱮᱧ]], [[ᱞᱤᱴᱟᱹ ᱜᱚᱰᱮᱛ]] [[ᱡᱚᱢ ᱥᱤᱢ ᱵᱤᱱᱛᱤ]], [[ᱠᱟᱨᱟᱢ ᱵᱤᱱᱛᱤ]], [[ᱵᱟᱯᱞᱟ ᱵᱤᱱᱛᱤ]][[ᱵᱷᱟᱸᱰᱟᱱ ᱵᱤᱱᱛᱤ]] ᱮᱢᱟᱱ ᱾

==ᱫᱷᱚᱨᱚᱢ ᱜᱩᱨᱩ==

ᱥᱟᱨᱱᱟ ᱫᱷᱚᱨᱚᱢ ᱜᱩᱨᱩ ᱫᱚ ᱢᱟᱨᱟᱝ ᱵᱩᱨᱩ ᱠᱟᱱᱟᱭ ᱾ ᱢᱟᱨᱟᱝ ᱵᱩᱨᱩ ᱣᱟᱜ ᱞᱟᱹᱭᱛᱮ, ᱟᱹᱭᱩᱨᱛᱮ ᱟᱨ ᱛᱟᱹᱨᱤᱨᱮ ᱢᱮᱱᱟᱜ ᱫᱷᱚᱨᱚᱢ ᱜᱮ ᱥᱟᱨᱱᱟ ᱫᱷᱚᱨᱚᱢ ᱫᱚ ᱾

==ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱛᱟᱦᱮᱱ ᱫᱤᱥᱚᱢ== 

ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱫᱚ ᱡᱮᱜᱮᱛ ᱨᱮᱱᱟᱜ ᱟᱹᱰᱤᱜᱟᱱ ᱫᱤᱥᱚᱢ ᱨᱮ ᱢᱮᱱᱟᱜ ᱠᱚᱣᱟ ᱾ ᱚᱱᱟ ᱫᱤᱥᱚᱢ ᱠᱚᱫᱚ ᱦᱩᱭᱩᱜ ᱠᱟᱱᱟ - ᱥᱤᱧᱚᱛ, ᱱᱮᱯᱟᱲ, ᱵᱟᱝᱞᱟᱫᱮᱥ ᱮᱢᱟᱱ ᱫᱤᱥᱚᱢ ᱠᱚᱨᱮ ᱢᱮᱱᱟᱜ ᱠᱚᱣᱟ ᱾

== ᱥᱟᱨᱱᱟ ᱟᱹᱨᱤ ==
* ᱥᱟᱨᱡᱚᱢ ᱫᱟᱨᱮ ᱵᱩᱴᱟᱹ ᱨᱮᱵᱚ ᱵᱚᱝᱜᱟᱜ-ᱟ ᱾
* ᱥᱤᱸᱜᱤ,ᱧᱤᱫᱟᱹ [ᱧᱩᱛ], ᱫᱟᱜ, ᱦᱚᱭ, ᱦᱟᱥᱟ, ᱨᱮᱱᱟᱜ ᱫᱟᱲᱮ ᱠᱚ ᱯᱟᱹᱛᱭᱟᱣᱟᱜ-ᱟ ᱾
* ᱥᱤᱧ ᱪᱟᱸᱫᱚ ᱨᱟᱠᱟᱵ ᱥᱮᱫ ᱥᱟᱢᱟᱝ ᱠᱟᱛᱮ ᱠᱚ ᱵᱚᱝᱜᱟᱭᱟ ᱾

==ᱵᱟᱦᱨᱮ ᱡᱚᱱᱚᱲ==
[https://www.santhaledisom.com/2016/02/what-is-sarna-religion-sarna.html?m=0 ᱥᱟᱱᱛᱟᱲ ᱫᱤᱥᱚᱢ ᱣᱮᱵᱥᱟᱭᱤᱴ ᱨᱮ ᱥᱟᱨᱱᱟ ᱫᱷᱚᱨᱚᱢ]
[ᱛᱷᱩᱛᱤ , ᱵᱤᱱᱛᱤ , ᱜᱟᱢ , ᱥᱮᱨᱮᱧ , ᱵᱟᱠᱷᱮᱬ ,ᱢᱟᱱᱛᱟᱨ , ᱡᱷᱟᱹᱨᱱᱤ ᱮᱢᱟᱱ ᱠᱚᱨᱮᱠᱷᱚᱱ]
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
