[[File:Mars Orbiter Mission - India - ArtistsConcept.jpg|thumb|ᱢᱚᱝᱜᱚᱞᱭᱟᱱ]]

'''ᱢᱚᱝᱜᱚᱞᱭᱟᱱ''' (Mars Orbiter Mission: MOM) ᱫᱚ ᱥᱤᱧᱚᱛ ᱨᱮᱱᱟᱜ ᱯᱩᱭᱞᱩ ᱡᱚᱥ [[ᱵᱚᱸᱜᱟ ᱮᱸᱜᱮᱞ|ᱵᱚᱸᱜᱟ ᱮᱸᱜᱮᱞ]] ᱪᱮᱛᱟᱱ ᱨᱮ ᱾ ᱒᱐᱑᱓ ᱥᱟᱞᱮ ᱱᱚᱵᱷᱮᱢᱵᱚᱨ ᱕ ᱢᱟᱹᱦᱤᱛ ᱨᱮ ᱛᱟᱨᱟᱥᱤᱧ ᱵᱮᱲᱟ ᱒:᱓᱘ ᱴᱟᱲᱟᱝ ᱨᱮ [[ᱥᱨᱤᱦᱚᱨᱤᱠᱚᱴᱟ]] ᱨᱮᱱᱟᱜ ᱥᱚᱛᱤᱥ ᱫᱷᱟᱣᱟᱱ ᱥᱟᱺᱜᱤᱧ ᱥᱮᱨᱢᱟ ᱥᱟᱬᱮᱥ ᱟᱠᱷᱲᱟ ᱠᱷᱚᱱ ᱯᱤ.ᱮᱥ.ᱮᱞ.ᱵᱷᱤ ᱥᱤ-᱒᱕ ᱫᱟᱨᱟᱭ ᱛᱮ ᱱᱚᱣᱟ ᱜᱟᱹᱰᱤ ᱫᱚ ᱠᱚ ᱛᱩᱧ ᱞᱮᱜ-ᱟ ᱾ ᱫᱷᱟᱹᱨᱛᱤ ᱨᱮᱱᱟᱜ ᱛᱟᱹᱨᱤ ᱨᱮ ᱢᱤᱫ ᱪᱟᱸᱫᱚ ᱫᱤᱱ ᱠᱷᱮᱢᱟᱣ ᱛᱟᱭᱚᱢ ᱓᱐ ᱱᱚᱵᱷᱮᱢᱵᱚᱨ ᱒᱐᱑᱓ ᱥᱟᱞᱮ ᱨᱮ ᱵᱚᱸᱜᱟ ᱮᱸᱜᱮᱞ ᱛᱟᱹᱨᱤ ᱛᱮᱭ ᱵᱚᱞᱚᱭᱮᱱᱟ ᱾ ᱒᱙᱘ ᱫᱤᱱ ᱛᱟᱭᱚᱢ ᱵᱚᱸᱜᱟ ᱮᱸᱜᱮᱞ ᱨᱮᱱᱟᱜ ᱟᱹᱪᱩᱨᱚᱜ ᱰᱟᱦᱟᱨ ᱨᱮᱭ ᱵᱚᱞᱚᱭᱮᱱᱟ ᱾ 

ᱡᱟᱹᱡᱟᱹᱛᱨᱤᱭᱟᱹ ᱢᱟᱹᱱ ᱚᱠᱛᱮ ᱞᱮᱠᱟ ᱛᱮ ᱢᱚᱝᱜᱚᱞᱭᱟᱱ ᱫᱚ ᱒᱐᱑᱓ ᱥᱮᱨᱢᱟ ᱨᱮᱭᱟᱜ ᱕ ᱱᱚᱵᱷᱮᱢᱵᱚᱨ ᱴᱷᱤᱠ ᱛᱟᱨᱟ ᱥᱤᱧ ᱒:᱓᱘ ᱚᱠᱛᱮ ᱨᱮ [[ᱚᱱᱫᱷᱨᱚ ᱯᱨᱚᱫᱮᱥ]] ᱨᱮᱭᱟᱜ ᱥᱨᱤᱦᱚᱨᱤᱠᱚᱴᱟ ᱨᱮ ᱢᱮᱱᱟᱜ ᱥᱚᱛᱤᱥ ᱫᱷᱟᱣᱟᱱ ᱞᱟᱯᱷᱟᱝ ᱥᱮᱨᱢᱟ ᱛᱟᱞᱢᱟ ᱠᱷᱚᱱ PSLV C25 ᱨᱚᱠᱮᱴ ᱨᱮᱭᱟᱜ ᱜᱚᱲᱚ ᱛᱮ ᱛᱩᱧ ᱦᱩᱭ ᱞᱮᱱᱟ ᱾ ᱱᱚᱣᱟ ᱨᱚᱠᱮᱴ ᱛᱩᱧ ᱨᱮᱭᱟᱜ ᱚᱠᱛᱮ ᱫᱚ ᱟᱢᱫᱟᱡᱽ ᱒᱐ ᱢᱟᱦᱟ ᱛᱟᱸᱦᱮᱸ ᱠᱟᱱᱟ ᱟᱨ ᱒᱐᱑᱓ ᱥᱮᱨᱢᱟ ᱨᱮᱭᱟᱜ ᱒᱘ ᱚᱠᱴᱚᱵᱚᱨ ᱮᱛᱚᱦᱚᱵ ᱞᱮᱱᱟ ᱾ ᱱᱤᱭᱟᱹ ᱜᱮ ᱥᱤᱧᱚᱛ ᱨᱮᱭᱟᱜ ᱯᱟᱹᱦᱤᱞ ᱵᱟᱦᱨᱮ ᱜᱚᱨᱦᱚ ᱡᱟᱨᱯᱟ ᱛᱟᱸᱦᱮᱸ ᱠᱟᱱᱟ ᱟᱨ ᱱᱤᱭᱟᱹ ᱱᱟᱭ ᱱᱟᱯᱟᱭ ᱛᱮ ᱯᱩᱨᱟᱹᱣᱮᱱ ᱛᱟᱭᱚᱢ ᱥᱚᱵᱷᱤᱭᱮᱴ [[ᱨᱟᱥᱤᱭᱟ]], [[ᱱᱟᱥᱟ]] ᱟᱨ [[ᱤᱭᱩᱨᱚᱯᱤᱭᱟᱱ ᱜᱟᱶᱛᱟ ᱛᱟᱭᱚᱢ]] ᱥᱤᱧᱚᱛ ᱨᱮᱭᱟᱜ ᱧᱩᱛᱩᱢ ᱚᱱᱟ ᱛᱟᱹᱞᱠᱟᱹ ᱨᱮ ᱥᱮᱞᱮᱫ ᱮᱱᱟ ᱾

==ᱱᱟᱜᱟᱢ==
ᱵᱚᱸᱜᱟ ᱮᱸᱜᱮᱞ ᱛᱮ ᱥᱤᱧᱚᱛ ᱨᱮᱱᱟᱜ ᱢᱟᱦᱟᱠᱟᱥ ᱚᱵᱷᱤᱡᱟᱱ ᱠᱟᱛᱷᱟ ᱫᱚ ᱒᱓ ᱱᱚᱵᱷᱮᱢᱵᱚᱨ ᱒᱐᱐᱘ ᱥᱟᱞᱮ ᱨᱮ ᱩᱱ ᱚᱠᱛᱚ ᱨᱮ ᱛᱟᱦᱮᱸᱠᱟᱱ ᱪᱟᱪᱞᱟᱣᱤᱡ ᱡᱤ. ᱢᱟᱫᱷᱚᱵᱚᱱ ᱱᱟᱭᱟᱨ ᱱᱚᱣᱟ ᱵᱟᱵᱚᱫᱽ ᱛᱮᱭ ᱩᱪᱷᱟᱹᱱ ᱥᱚᱫᱚᱨ ᱞᱮᱫ ᱛᱟᱦᱮᱸᱫ ᱾ ᱒᱐᱐᱘ ᱥᱟᱞᱮ ᱨᱮ [[ᱪᱚᱫᱽᱨᱚᱭᱟᱱ-᱑|ᱪᱚᱱᱫᱽᱨᱚᱭᱟᱱ-᱑]] ᱨᱮᱱᱟᱜ  ᱛᱩᱧ ᱜᱮᱞᱮ ᱵᱤᱞᱤᱭᱮᱱ ᱛᱟᱭᱚᱢ ᱤᱥᱨᱚ ᱯᱟᱦᱴᱟ ᱠᱷᱚᱱ ᱢᱚᱝᱜᱚᱞᱭᱟᱱ ᱤᱫᱤ ᱠᱟᱛᱮ ᱠᱚ ᱧᱮᱞ ᱵᱟᱲᱟ ᱠᱮᱜ-ᱟ ᱾ ᱚᱱᱟ ᱛᱟᱭᱚᱢ ᱓ ᱚᱜᱚᱥᱴ ᱒᱐᱑᱒ ᱥᱟᱞᱮ ᱨᱮ ᱥᱤᱧᱚᱛ ᱥᱚᱨᱠᱨ ᱯᱟᱦᱴᱟ ᱠᱷᱚᱱ ᱵᱤᱞ ᱟᱲᱟᱜ ᱮᱱᱟ ᱾ ᱕ ᱚᱜᱚᱥᱴ ᱒᱐᱑᱓ ᱥᱟᱞᱮ ᱨᱮ ᱥᱤ-᱒᱕ ᱧᱩᱛᱩᱢᱟᱱ ᱯᱤ.ᱥᱤ.ᱮᱞ.ᱵᱷᱤ ᱜᱟᱹᱰᱤ ᱥᱟᱯᱲᱟᱣ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ ᱚᱱᱟ  ᱛᱟᱭᱚᱢ ᱵᱟᱝᱜᱟᱞᱚᱨ ᱨᱮ ᱢᱮᱱᱟᱜ ᱵᱷᱟᱨᱚᱛᱤᱭᱚ ᱢᱟᱦᱟᱠᱟᱥ ᱠᱷᱚᱸᱫᱽᱨᱚᱸᱫᱽ ᱜᱟᱣᱛᱟ ᱨᱮᱱᱟᱜ ᱥᱟᱶ-ᱮᱸᱜᱮᱞ ᱛᱟᱞᱢᱟ ᱨᱮ ᱕ ᱜᱚᱴᱟᱝ ᱥᱟᱬᱮᱥᱤᱭᱟᱹ ᱥᱟᱢᱟᱱ ᱞᱟᱜᱟᱣ ᱠᱟᱛᱮ ᱒ ᱚᱠᱴᱚᱵᱚᱨ ᱒᱐᱑᱓ ᱨᱮ ᱥᱨᱤᱦᱚᱨᱤᱠᱚᱴᱟ ᱠᱚ ᱠᱩᱞ ᱠᱮᱫᱟ ᱾ [[ᱯᱨᱚᱥᱟᱱᱛ ᱢᱟᱦᱟᱫᱚᱨᱭᱟ|ᱯᱨᱚᱥᱟᱱᱛ ᱢᱟᱦᱟᱫᱚᱨᱭᱟ]] ᱨᱮᱱᱟᱜ ᱦᱚᱭᱫᱟᱜ ᱡᱚᱛᱷᱟᱛ ᱵᱟᱝ ᱛᱟᱦᱮᱸᱠᱟᱱ ᱠᱷᱟᱹᱛᱤᱨ ᱒᱘ ᱚᱠᱴᱚᱵᱚᱨ ᱒᱐᱑᱓ ᱵᱚᱫᱚᱞ ᱛᱮ ᱕ ᱱᱚᱵᱷᱮᱢᱵᱚᱨ ᱒᱐᱑᱓ ᱨᱮ ᱢᱚᱝᱜᱚᱞᱭᱟᱱ ᱠᱚ ᱛᱩᱧ ᱞᱮᱫ ᱛᱟᱦᱮᱸᱫ ᱾ 
==ᱠᱟᱹᱣᱰᱤ ᱠᱷᱚᱨᱚᱪ==
ᱢᱚᱝᱜᱚᱞᱭᱟᱱ ᱜᱟᱹᱰᱤ ᱛᱮᱭᱟᱨ ᱨᱮ ᱞᱮᱠᱷᱟ ᱜᱩᱴ ᱔᱕᱐ ᱠᱳᱴᱤ ᱴᱟᱠᱟ ᱜᱟᱱ ᱠᱷᱚᱨᱚᱪ ᱜᱣᱭ ᱠᱚᱜ-ᱟ ᱾ ᱡᱮᱜᱮᱛ ᱨᱮ ᱦᱩᱭ ᱟᱠᱟᱱ ᱥᱟᱱᱟᱢ ᱵᱚᱸᱜᱟ ᱮᱸᱜᱮᱞ ᱡᱚᱥ ᱠᱚ ᱢᱩᱸᱫᱽ ᱨᱮ ᱱᱚᱣᱟ ᱫᱚ ᱡᱚᱛᱚ ᱠᱷᱚᱱ ᱠᱚᱢ ᱠᱷᱚᱨᱚᱪ ᱠᱟᱱ ᱛᱟᱦᱮᱸᱫ ᱾ 

==ᱡᱚᱥ==
*ᱥᱟᱺᱜᱤᱧ ᱥᱮᱨᱢᱟ ᱥᱮᱱᱚᱜ ᱨᱮᱱᱟᱜ ᱯᱚᱨᱛᱚᱱ ᱟᱨ ᱪᱟᱪᱞᱟᱣ ᱟᱹᱯᱱᱟᱹᱛ ᱫᱤᱥᱚᱢ ᱨᱮ ᱱᱚᱣᱟ ᱜᱮᱭᱟᱱ ᱞᱟᱦᱟᱭ ᱞᱟᱹᱜᱤᱫ ᱾ 
*ᱢᱤᱛᱷᱮᱱ ᱟᱨ ᱦᱟᱭᱰᱨᱚᱡᱮᱱ ᱥᱟᱶᱛᱮ ᱵᱚᱸᱜᱟ ᱮᱸᱜᱮᱞ ᱨᱮᱱᱟᱜ ᱦᱚᱭᱦᱤᱥᱤᱫ ᱥᱚ ᱱᱚᱡᱚᱨ ᱫᱚᱦᱚ, ᱮᱢᱟᱱ ᱠᱚ ᱱᱚᱣᱟ ᱜᱟᱹᱰᱤ ᱛᱩᱧ ᱨᱮᱱᱟᱜ ᱚᱥᱚᱞ ᱡᱚᱥ ᱫᱚ ᱾ 

==ᱵᱟᱨᱦᱮ ᱡᱚᱱᱚᱲ==

* [http://www.isro.gov.in/pslv-c25-mars-orbiter-mission Mars Orbiter Mission website]
* [http://www.isro.gov.in/sites/default/files/pdf/pslv-brochures/pslv-c25-brochure.pdf Mars Orbiter Mission brochure]

[[Category:!Main category]]
