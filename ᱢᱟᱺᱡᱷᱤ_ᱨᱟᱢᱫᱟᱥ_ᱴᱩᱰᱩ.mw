{{Infobox writer
| name = ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ<br>Majhi Ramdas Tudu
| native_name =
| native_name_lang = 
| image = Majhi Ramdas Tudu Raska.jpg
| caption = 
| birth_date = {{Birth date|1854|10|02|df=y}}
| birth_place = ᱠᱟᱲᱩᱣᱟᱠᱟᱴᱟ ᱟᱛᱚ, ᱥᱤᱝᱵᱷᱩᱢ, ᱡᱷᱟᱲᱠᱷᱚᱸᱰ, ᱥᱤᱧᱚᱛ
| death_date = {{Death date and age|1951|05|12|1854|10|02|df=yes}}
| death_place = ᱥᱤᱧᱚᱛ
| resting_place = 
| occupation = ᱚᱱᱚᱞᱤᱭᱟᱹ 
| nationality = ᱥᱤᱧᱚᱛ
| education = ᱢᱤᱰᱚᱞ ᱠᱞᱟᱥ
| alma_mater = 
| spouse = {{Unbulleted list|{{marriage|ᱰᱩᱢᱱᱤ ᱥᱚᱨᱮᱱ|end=divorced}}|{{marriage|ᱢᱟᱞᱚᱛᱤ ᱢᱩᱨᱢᱩ|}}}}
| children = {{Hlist||ᱥᱤᱛᱟᱨᱟᱢ|ᱢᱟᱱᱥᱤᱝ|ᱵᱤᱥᱥᱚᱱᱟᱛᱷ|ᱢᱚᱸᱡᱚᱫᱚᱨᱤ|ᱨᱮᱜᱽᱫᱟ ᱦᱤᱠᱤᱢ|ᱥᱤᱫᱚ|ᱥᱩᱠᱫᱟ|ᱯᱟᱱᱳ}}
| relatives = 
| awards = 
| signature = 
| years_active = 
}}

'''ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ''' (ᱡᱟᱱᱟᱢ: ᱒ ᱚᱠᱴᱚᱵᱚᱨ ᱑᱘᱕᱔-ᱵᱚᱸᱜᱟᱛᱟᱞᱟ: ᱑᱒ ᱢᱮ ᱑᱙᱕᱑<ref>[http://www.sarsagunpatrika.com/2019/09/manjhi-ramdas-tudu-reska.html?fbclid=IwAR2sMg6HCHBTd3RVlRJp458apHp6zShu165x8kCuObaQuPero4sTQHwCYE8 ᱠᱷᱮᱨᱣᱟᱞ ᱵᱚᱝᱥᱚ ᱫᱷᱚᱨᱚᱢ ᱯᱩᱛᱷᱤ ᱚᱱᱚᱞᱤᱭᱟᱹ]</ref>) ᱫᱚ ᱢᱤᱫ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱞᱮᱠᱟᱛᱮ ᱟ.ᱰᱤ ᱯᱟ.ᱦᱤᱞ ᱠᱷᱚᱱ ᱮ ᱵᱟᱰᱟᱭ ᱟ.ᱜᱩ ᱟᱠᱟᱱᱟ ᱾ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱢᱮᱱᱛᱮ ᱢᱟᱱᱟᱣ ᱨᱮᱭᱟᱜ ᱚᱡᱮ ᱫᱚ ᱟᱡᱟᱜ ᱡᱤᱭᱚᱱ ᱨᱮᱭᱟᱜ ᱜᱚᱱᱚᱝ ᱟᱱ ᱮᱱᱮᱢ "ᱠᱷᱮᱨᱣᱟᱲ ᱵᱚᱝᱥᱟ ᱫᱷᱚᱨᱚᱢ ᱯᱩᱛᱷᱤ" ᱠᱷᱟ.ᱛᱤᱨ ᱜᱮ ᱾ ᱥᱟ.ᱨᱤ ᱜᱮ ᱢᱟᱱᱟᱣ ᱵᱟᱛᱟᱣ ᱦᱩᱭᱩᱜ-ᱟ ᱨᱟᱢᱫᱟᱥ ᱴᱩᱰᱩᱣᱟᱜ ᱱᱚᱶᱟ ᱜᱟᱺᱦᱤᱨ ᱫᱤᱥ ᱦᱩᱫᱤᱥ ᱾ ᱩᱱ ᱯᱟ.ᱦᱤᱞ ᱨᱮ ᱩᱱ ᱢᱟᱨᱟᱝ ᱯᱚᱛᱚᱵ ᱥᱚᱫᱚᱨ ᱫᱚ ᱦᱩᱰᱤᱧ ᱠᱟᱛᱷᱟ ᱵᱟᱝ ᱠᱟᱱᱟ ᱾ ᱟ.ᱠᱤᱞᱟᱱ ᱚᱱᱚᱞᱤᱭᱟ. ᱢᱟ ᱠᱟᱱ ᱜᱮᱭᱟ ᱠᱤᱱ , ᱫᱷᱚᱨᱚᱢ ᱫᱩᱞᱟ.ᱲ, ᱡᱟ.ᱛᱤ ᱫᱩᱞᱟ.ᱲ ᱟᱨ ᱢᱟ.ᱱᱢᱤ ᱫᱩᱞᱟ.ᱲ ᱨᱮᱭᱟᱜ ᱜᱩᱱ ᱜᱮᱭ ᱥᱚᱫᱚᱨ ᱚᱴᱚ ᱟᱠᱟᱜ-ᱟ ᱱᱚᱶᱟ ᱯᱚᱛᱚᱵ ᱫᱟᱨᱟᱭ ᱛᱮ ᱟᱵᱚ ᱠᱚ ᱛᱟᱞᱟᱨᱮ ᱾ ᱫᱷᱚᱨᱚᱢ ᱜᱩᱨᱩ ᱞᱮᱠᱟᱛᱮ ᱫᱷᱚᱨᱚᱢ ᱰᱟᱦᱟᱨ ᱨᱮ ᱟ.ᱭᱩᱨ ᱥᱩᱛᱩᱜᱤᱡ ᱯᱟ.ᱦᱤᱞ ᱠᱷᱚᱱ ᱩᱱᱤ ᱜᱮ ᱾ ᱠᱷᱮᱨᱣᱟᱲ ᱵᱚᱝᱥᱚ ᱫᱷᱚᱨᱚᱢ ᱯᱩᱛᱷᱤ ᱫᱚ ᱟᱵᱚ ᱞᱟ.ᱜᱤᱫ ᱟ.ᱰᱤ ᱢᱟᱨᱟᱝ ᱥᱚᱢᱯᱚᱛᱤ ᱠᱟᱱᱟ ᱾

==ᱜᱤᱫᱽᱨᱟ. ᱡᱤᱭᱚᱱ==
ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ ᱨᱮᱥᱠᱟ ᱫᱚ ᱒ ᱚᱠᱴᱚᱵᱚᱨ ᱑᱘᱕᱔ ᱥᱟᱞᱮᱨᱮᱭ ᱡᱟᱱᱟᱢ ᱞᱮᱱᱟ ᱾ ᱡᱟᱱᱟᱢ ᱟ.ᱛᱩ ᱫᱚ ᱠᱟ.ᱲᱣᱟ.ᱠᱟᱴᱟ, ᱰᱟᱠ ᱚᱲᱟᱜ- ᱨᱟ.ᱣᱛᱚᱲᱟ, ᱛᱷᱟᱱᱟ - ᱜᱷᱟᱴᱥᱤᱞᱟ., ᱡᱤᱞᱞᱟ- ᱥᱤᱝᱵᱷᱩᱢ, ᱯᱚᱱᱚᱛ ᱫᱚ ᱡᱷᱟᱨᱠᱷᱚᱸᱰ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟᱣᱟᱜ ᱧᱩᱛᱩᱢ ᱫᱚ ᱢᱟᱺᱡᱷᱤ ᱥᱤᱛᱟ.ᱨᱟᱢ ᱴᱩᱰᱩ ᱟᱨ ᱡᱟᱱᱟᱢ ᱟᱭᱳᱣᱟᱜ ᱧᱩᱛᱩᱢ ᱫᱚ ᱢᱚᱡᱽᱫᱩᱨᱤ ᱴᱩᱰᱩ ᱾ 

ᱨᱟᱢᱫᱟᱥ ᱴᱩᱰᱩ ᱨᱤᱱ ᱫᱚ ᱯᱩᱱᱭᱟ. ᱵᱚᱭᱦᱟ ᱠᱚ ᱛᱟᱦᱮᱸ ᱠᱟᱱᱟ ᱾ ᱨᱟᱢᱫᱟᱥ ᱴᱩᱰᱩ ᱫᱚ ᱢᱟᱨᱟᱝ ᱩᱛᱟ.ᱨᱤᱡ, ᱤᱱᱟ. ᱛᱟᱭᱚᱢ ᱫᱚ ᱵᱟᱫᱳ ᱴᱩᱰᱩ, ᱥᱤᱫᱚ ᱴᱩᱰᱩ, ᱟᱨ ᱥᱩᱜᱽᱫᱟ. ᱴᱩᱰᱩ ᱫᱚ ᱦᱩᱰᱤᱧ ᱩᱛᱟ.ᱨᱤᱡ ᱾ ᱯᱩᱱ ᱵᱚᱭᱦᱟ ᱜᱮ ᱚᱞᱚᱜ ᱫᱚᱠᱚ ᱫᱩᱲᱩᱵ ᱞᱮᱱᱟ, ᱤᱠᱷᱟ.ᱱ ᱨᱟᱢᱫᱟᱥ ᱵᱟ.ᱜᱤ ᱠᱟᱛᱮ ᱮᱴᱟᱜ ᱵᱚᱭᱦᱟ ᱫᱚ ᱚᱞᱚᱜ ᱫᱚᱠᱚ ᱵᱟ.ᱜᱤᱭᱟᱫ-ᱟ ᱾

ᱨᱟᱢᱫᱟᱥ ᱴᱩᱰᱩ ᱫᱚ ᱛᱟᱱᱟᱞᱟ ᱪᱟᱱᱚᱪ ᱮ ᱥᱟ.ᱛ ᱞᱮᱜ-ᱟ ᱾ ᱠᱷᱮᱨᱣᱟᱲ ᱠᱚ ᱢᱟᱺᱫᱽ ᱨᱮ ᱨᱟᱢᱫᱟᱥ ᱴᱩᱰᱩ ᱫᱚ ᱛᱟᱱᱟᱞᱟ ᱪᱟᱱᱚᱪ ᱮ ᱥᱟ.ᱛ ᱞᱮᱫ ᱠᱷᱟ.ᱛᱤᱨ ᱥᱩᱨ ᱥᱟᱺᱜᱤᱧ, ᱴᱚᱞᱟ ᱯᱟᱲᱟ ᱨᱤᱱ ᱟᱭᱢᱟ ᱦᱚᱲ ᱟᱡ ᱧᱮᱧᱮᱞ ᱠᱚ ᱦᱟ.ᱡᱩᱜ ᱠᱟᱱ ᱛᱟᱦᱮᱸᱱ ᱾ ᱨᱟᱢᱫᱟᱥ ᱴᱩᱰᱩᱭᱤᱡ ᱡᱟᱱᱟᱢ ᱵᱟᱵᱟᱭ ᱜᱩᱨ ᱮᱱ ᱛᱟᱭᱚᱢ ᱜᱷᱟᱨᱚᱸᱡᱽ ᱨᱤᱱᱤᱡ ᱢᱟᱨᱟᱝ ᱦᱚᱯᱚᱱ ᱞᱮᱠᱟᱛᱮ ᱟᱡ ᱜᱮ ᱜᱷᱟᱨᱚᱸᱡᱽ ᱨᱮᱭᱟᱜ ᱡᱚᱛᱚ ᱞᱮᱠᱟᱱ ᱟᱺᱜᱤᱵᱷᱟᱨ ᱜᱚᱜ ᱦᱩᱭ ᱟᱫᱮᱭᱟ ᱾ ᱨᱮᱸᱜᱮᱡ ᱜᱷᱟᱨᱚᱸᱡᱽ ᱡᱤᱭᱚᱱ ᱨᱮ ᱟ.ᱰᱤ ᱞᱮᱠᱟᱱ ᱫᱩᱠ, ᱟᱱᱟᱴ, ᱦᱟᱨᱠᱮᱛ , ᱥᱟᱥᱮᱛ ᱥᱟᱦᱟᱣ ᱠᱟᱛᱮ ᱡᱤᱭᱚᱱ ᱮ ᱠᱷᱮᱢᱟᱣ ᱞᱮᱜ-ᱟ ᱾ ᱨᱟᱢᱫᱟᱥ ᱴᱩᱰᱩ ᱫᱚ ᱠᱟ.ᱲᱣᱟ.ᱠᱟᱴᱟ ᱨᱤᱱ ᱡᱚᱛᱚ ᱦᱚᱲ ᱛᱮ ᱢᱟᱺᱡᱷᱤ ᱞᱮᱠᱟ ᱠᱚ ᱵᱟᱦᱟᱞ ᱠᱮᱫᱮᱭᱟ ᱾ ᱟ.ᱛᱩ ᱦᱚᱲᱟᱜ ᱠᱟ.ᱭᱡᱟ. ᱥᱮ ᱵᱟᱜᱟᱯᱟᱱ ᱠᱚᱫᱚ ᱟ.ᱰᱤ ᱱᱟᱯᱟᱭ ᱛᱮᱭ ᱥᱚᱞᱦᱮ ᱥᱟ.ᱛ ᱞᱮᱜ-ᱟ ᱾ ᱟ.ᱛᱩ ᱴᱚᱞᱟ ᱯᱟᱲᱟ ᱨᱮ ᱞᱮᱠᱢᱟ.ᱱ ᱵᱤᱪᱟ.ᱨᱤᱭᱟ. ᱞᱮᱠᱟᱛᱮ ᱧᱩᱛᱩᱢ ᱯᱟᱥᱱᱟᱣ ᱮᱱ ᱛᱟᱭᱟ ᱾ ᱤᱱᱟ. ᱛᱟᱭᱚᱢ ᱫᱟᱢᱯᱟᱲᱟ ᱚᱧᱪᱚᱞᱟ ᱨᱤᱱᱤᱡ ᱯᱟᱨᱜᱟᱱᱟ ᱞᱮᱠᱟ ᱛᱮᱠᱚ ᱵᱟᱪᱷᱚᱱ ᱠᱮᱫᱮᱭᱟ ᱾ ᱫᱟᱢᱯᱟᱲᱟ ᱚᱧᱪᱚᱞᱟ ᱨᱤᱱ ᱥᱩᱨ ᱥᱩᱯᱩᱨ ᱢᱟᱺᱡᱷᱤ ᱠᱚ ᱥᱟᱶ ᱥᱟᱶᱛᱟ ᱠᱟ.ᱢᱤ ᱨᱮ ᱡᱚᱦᱚᱲ ᱮ ᱛᱟᱦᱮᱸ ᱮᱱᱟ ᱾

==ᱯᱷᱨᱜᱟ.ᱞ ᱱᱟᱜᱟᱢ ᱨᱮ ᱨᱟᱢᱫᱟᱥ==
ᱨᱟᱢᱫᱟᱥ ᱴᱩᱰᱩ ᱥᱟᱢᱟᱝ ᱠᱷᱚᱱ ᱵᱟᱝ ᱠᱟᱛᱮ ᱯᱟ.ᱪᱷᱞᱟ. ᱠᱷᱚᱱ ᱞᱟ.ᱲᱦᱟ.ᱭ ᱨᱮᱭ ᱥᱮᱞᱮᱫ ᱠᱚᱜ-ᱟ ᱾ ᱡᱮᱢᱚᱱ ᱵᱨᱤᱴᱤᱥ ᱥᱚᱨᱠᱟᱨ ᱟᱞᱚᱭ ᱵᱟᱰᱟᱭ ᱧᱟᱢ ᱢᱟ ᱾ ᱵᱨᱤᱴᱤᱥ ᱠᱚ ᱱᱚᱶᱟ ᱵᱟᱰᱟᱭ ᱧᱟᱢ ᱠᱟᱛᱮ tax collector ᱞᱮᱠᱟᱛᱮ ᱪᱟ.ᱠᱨᱤ ᱠᱚ ᱮᱢᱟ ᱫᱮᱭᱟ ᱾ ᱪᱟ.ᱠᱨᱤ ᱨᱮᱭᱟᱜ ᱠᱟ.ᱢᱤ ᱛᱟᱭ ᱫᱚ ᱛᱟᱦᱮᱸ ᱠᱟᱱᱟ ᱫᱷᱚᱞᱵᱷᱩᱢᱜᱚᱲ ᱨᱟᱡᱤᱥᱴᱮᱰ ᱨᱮ ᱵᱨᱤᱴᱤᱥ ᱞᱟ.ᱜᱤᱫ ᱠᱷᱟᱡᱽᱱᱟ ᱟ.ᱫᱟ.ᱭ ᱟᱨ ᱦᱟᱥᱟ ᱦᱤᱥᱟ.ᱵᱽ ᱵᱮᱥ ᱫᱚᱦᱚᱭ ᱾ ᱵᱨᱤᱴᱤᱥ ᱥᱚᱨᱠᱟᱨᱟᱜ ᱱᱟᱦᱟᱪᱟᱨ ᱟᱵᱚ ᱪᱮᱛᱟᱱ ᱨᱮ ᱵᱟᱭ ᱧᱮᱞ ᱥᱟᱦᱟᱣ ᱫᱟᱲᱮᱭᱟᱫ ᱛᱮ ᱠᱷᱟᱡᱽᱱᱟ ᱟ.ᱫᱟ.ᱭ ᱪᱟ.ᱠᱨᱤ ᱫᱚᱭ ᱵᱟ.ᱜᱤᱭᱟᱫ-ᱟ ᱾ ᱤᱥᱟ.ᱭ ᱫᱷᱚᱨᱚᱢ ᱵᱟ.ᱜᱤ ᱠᱟᱛᱮ ᱥᱟᱨᱱᱟ ᱫᱷᱚᱨᱚᱢ ᱛᱮᱭ ᱨᱩᱣᱟ.ᱲ ᱦᱮᱡ ᱮᱱᱟ ᱾ 

᱑᱙᱐᱐ ᱥᱟᱞ ᱚᱜᱚᱥᱴ ᱨᱮ ᱢᱩᱸᱰᱟ. ᱩᱞᱜᱩᱞᱟ.ᱱ ᱛᱮ ᱨᱟ.ᱧᱪᱤ ᱡᱩᱞᱩᱜ ᱠᱟᱱ ᱛᱟᱦᱮᱸᱱ ᱾ ᱩᱱ ᱡᱚᱦᱚᱜ ᱨᱟᱢᱫᱟᱥ ᱫᱚ ᱵᱨᱤᱴᱤᱥ ᱦᱚᱛᱮᱛᱮ ᱫᱤᱥᱚᱢ ᱵᱟ.ᱭᱨᱤ ᱢᱮᱱᱛᱮᱭ ᱞᱮᱠᱷᱟ ᱚᱪᱚ ᱮᱱ ᱠᱷᱟᱱ ᱡᱤᱣᱤ ᱡᱟᱞᱟ ᱫᱟᱢᱯᱟᱲᱟ ᱠᱷᱚᱱ ᱯᱩᱨᱤᱞᱤᱭᱟ. ᱡᱤᱞᱞᱟ. ᱨᱮᱭᱟᱜ ᱟᱡᱳᱫᱤᱭᱟ. ᱵᱩᱨᱩ ᱨᱮ ᱯᱩᱱ ᱥᱮᱨᱢᱟ ᱠᱷᱟᱴᱟᱣ ᱠᱟᱛᱮ ᱟᱨ ᱦᱚᱸ ᱥᱤᱝᱵᱷᱩᱢ ᱟ.ᱛᱩ ᱫᱤᱥᱚᱢ ᱛᱮᱭ ᱨᱩᱣᱟ.ᱲ ᱥᱮᱱ ᱮᱱᱟ ᱾ 

ᱪᱚᱠᱨᱚᱫᱷᱚᱨᱯᱩᱨ ᱛᱷᱟᱱᱟ ᱥᱟᱢᱟᱝ ᱢᱤᱫ ᱢᱤᱫ ᱯᱟᱛᱟᱨᱮ ᱠᱷᱮᱨᱣᱟᱲ ᱵᱚᱝᱥᱟ ᱫᱷᱚᱨᱚᱢ ᱯᱩᱛᱷᱤ ᱨᱮᱭᱟᱜ ᱢᱤᱫ ᱦᱟ.ᱴᱤᱧ ᱜᱮᱞᱵᱟᱨ ᱥᱟᱠᱟᱢ ᱨᱮᱭᱟᱜ ᱡᱚᱦᱚᱜ ᱢᱤᱫ ᱯᱩᱞᱤᱥ ᱮ ᱮᱴᱠᱮᱴᱚᱬᱮ ᱠᱮᱫᱮ ᱠᱷᱟᱱ ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ ᱫᱚ ᱢᱤᱫ ᱛᱷᱟᱯᱟ ᱮᱢ ᱠᱟᱛᱮᱭ ᱫᱟ.ᱲ ᱞᱮᱜ-ᱟ ᱾ ᱛᱟᱭᱚᱢ ᱛᱮ ᱥᱟᱵ ᱠᱟᱛᱮ ᱫᱤᱥᱚᱢ ᱵᱟ.ᱭᱨᱤ ᱢᱮᱱᱛᱮ ᱩᱯᱨᱩᱢ ᱠᱟᱛᱮ ᱢᱟᱢᱞᱟ ᱠᱚ ᱡᱚᱲᱟᱣ ᱟᱫᱮᱭᱟ ᱾ ᱱᱟᱦᱟᱪᱟᱨ ᱞᱮᱫᱮᱭᱟᱠᱚ ᱤᱠᱷᱟ.ᱱ ᱪᱮᱫ ᱦᱚᱸ ᱥᱟ.ᱵᱩᱛ ᱵᱟᱝ ᱛᱮ ᱟᱲᱟᱜ ᱠᱟᱫᱮᱭᱟ ᱠᱚ ᱾ ᱜᱚᱴᱟ ᱫᱤᱥᱚᱢ ᱯᱟᱲᱟ ᱜᱮ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱵᱟᱠᱷᱨᱟᱭ ᱫᱩᱞ ᱫᱩᱞᱟ.ᱣ ᱞᱮᱜ-ᱟ ᱾ ᱫᱚᱥᱟᱨ ᱫᱷᱟ.ᱨᱛᱤ ᱦᱩᱞ ᱮᱛᱚᱦᱚᱵ ᱮᱱ ᱵᱮᱲᱟᱨᱮ ᱡᱤᱣᱤ ᱵᱟᱧᱪᱟᱣ ᱞᱟ.ᱜᱤᱫ ᱫᱟᱢᱯᱟᱲᱟ ᱠᱷᱚᱱ ᱮ ᱫᱟ.ᱲ ᱞᱮᱜ-ᱟ ᱾ ᱟᱡᱟᱜ ᱛᱚᱞᱟᱥ ᱵᱟᱝ ᱠᱚ ᱧᱟᱢ ᱞᱮᱫ ᱛᱟᱭᱟ ᱾ 

==ᱫᱤᱥᱚᱢ ᱥᱟᱸᱜᱷᱟᱨ==
ᱱᱚᱝᱠᱟ ᱛᱮ ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ ᱫᱚ ᱟᱨᱮ ᱜᱮᱞ ᱵᱟᱨ ᱥᱮᱨᱢᱟ ᱩᱢᱮᱨ ᱨᱮ ᱟᱪᱠᱟ ᱜᱮ ᱜᱷᱟᱨᱚᱸᱡᱽ ᱨᱮᱭᱟᱜ ᱫᱟᱭᱟ ᱫᱩᱞᱟ.ᱲ ᱵᱟ.ᱜᱤ ᱠᱟᱛᱮ ᱡᱩᱜᱤ ᱥᱟ.ᱫᱷᱩ ᱵᱷᱮᱥ ᱛᱮ ᱵᱷᱟᱨᱚᱛ ᱫᱤᱥᱚᱢ ᱨᱮᱭᱟᱜ ᱟᱥᱟᱢ, ᱵᱮᱸᱜᱚᱞ, ᱠᱟᱢᱨᱩᱯ, ᱩᱛᱚᱨᱯᱨᱚᱫᱮᱥ, ᱵᱤᱦᱟᱨ, ᱩᱰᱤᱥᱟ ᱯᱚᱱᱚᱛ ᱠᱚ ᱥᱟᱸᱜᱷᱟᱨ ᱯᱩᱨᱟ.ᱣ ᱠᱟᱛᱮ ᱟᱨ ᱦᱚᱸ ᱵᱮᱸᱜᱚᱞ ᱨᱮᱭᱟᱜ ᱯᱩᱨᱩᱞᱤᱭᱟ. ᱦᱚᱱᱚᱛ ᱟᱡᱳᱫᱤᱭᱟ. ᱵᱩᱨᱩ ᱛᱮᱭ ᱦᱮᱡ ᱨᱩᱣᱟ.ᱲ ᱮᱱᱟ ᱾ ᱟᱡᱳᱫᱤᱭᱟ. ᱵᱩᱨᱩ ᱨᱮᱜᱮ ᱯᱩᱱ ᱥᱮᱨᱢᱟ ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱫᱷᱮᱭᱟᱱ ᱞᱟ.ᱜᱤᱫ ᱾ ᱫᱷᱮᱭᱟᱱ ᱛᱩᱞᱩᱡ ᱜᱮ ᱟᱡᱟᱜ ᱡᱤᱣᱤ ᱫᱚ ᱩᱰᱩᱠ ᱞᱮᱱ ᱛᱟᱭᱟ ᱾ ᱩᱱ ᱡᱚᱦᱚᱜ ᱫᱚ ᱟᱡᱟᱜ ᱩᱢᱮᱨ ᱟᱨᱮ ᱜᱮᱞ ᱮᱭᱟᱭ ᱥᱮᱨᱢᱟ ᱛᱟᱦᱮᱸ ᱠᱟᱱᱟ ᱾ ᱑᱒ ᱢᱮ ᱑᱙᱕᱑ ᱥᱟᱞᱮᱨᱮ ᱢᱟᱺᱡᱷᱤ ᱨᱟᱢᱫᱟᱥ ᱴᱩᱰᱩ ᱫᱚ ᱟᱵᱚ ᱡᱟᱭᱡᱩᱜᱽ ᱞᱟ.ᱜᱤᱫ ᱱᱚᱶᱟ ᱫᱷᱟ.ᱨᱛᱤᱯᱩᱨᱤ ᱠᱷᱚᱱ ᱮ ᱵᱟ.ᱜᱤ ᱟᱫ ᱵᱚᱱᱟ ᱾ ᱱᱮᱱᱠᱷᱟᱱ ᱟᱡᱟᱜ ᱜᱚᱱᱚᱝ ᱟᱱ ᱮᱱᱮᱢ ᱦᱚᱛᱮᱛᱮ ᱟᱡ ᱫᱚ ᱟᱵᱚ ᱠᱚ ᱛᱟᱞᱟᱨᱮ ᱡᱟᱭᱡᱩᱜᱽ ᱡᱤᱭᱟ.ᱛ ᱜᱮᱭ ᱛᱟᱦᱮᱸᱱᱟ ᱾

==ᱵᱟᱨᱦᱮ ᱡᱚᱱᱚᱲ==

* [http://www.allindiaaseca.org/books/ramdas-tudu.html ᱥᱟᱱᱛᱟᱲ ᱚᱱᱚᱞᱤᱭᱟᱹ ᱛᱟᱹᱞᱠᱟᱹ]

== ᱯᱷᱮᱰᱟᱛ ==
[[Category:ᱚᱱᱚᱞᱤᱭᱟᱹ]]
