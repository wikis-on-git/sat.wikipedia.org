ᱣᱤᱠᱤᱯᱤᱰᱤᱭᱟ,ᱨᱟᱲᱟ ᱜᱮᱭᱟᱱ ᱯᱚᱛᱷᱤ ᱠᱷᱚᱱ

'''ᱛᱟᱱᱚᱨ''' ᱫᱚ [[ᱵᱟᱝᱞᱟᱫᱮᱥ]] ᱨᱮ ᱢᱮᱱᱟᱜ [[ᱨᱟᱡᱽᱥᱟᱦᱤ ᱦᱚᱱᱚᱛ]] ᱨᱮᱱᱟᱜ ᱢᱤᱫᱴᱟᱝ [[ᱵᱟᱝᱞᱟᱫᱮᱥ ᱨᱮᱱᱟᱜ ᱩᱯᱚᱡᱮᱞᱟᱠᱚ|ᱩᱯᱚᱡᱮᱞᱟ]] ᱠᱟᱱᱟ᱾ ᱛᱟᱱᱚᱨ ᱫᱚ ᱑᱘᱖᱙ ᱥᱮᱨᱢᱟ ᱯᱷᱮᱵᱽᱨᱩᱭᱟᱨᱤ ᱪᱟᱸᱫᱚ ᱥᱮᱜ ᱛᱷᱟᱱᱟ ᱠᱚ ᱵᱮᱱᱟᱣ ᱞᱮᱫᱟ, ᱚᱱᱚ ᱛᱟᱭᱚᱢ ᱑᱙᱘᱓ ᱥᱮᱨᱢᱟ ᱠᱷᱚᱱ ᱱᱤᱭᱟᱸ ᱢᱤᱫᱴᱟᱝ ᱩᱯᱚᱡᱮᱞᱟ ᱠᱟᱱᱟ᱾

==ᱱᱟᱜᱟᱢ==
ᱨᱟᱡᱽᱥᱟᱦᱤ ᱦᱚᱱᱚᱛ ᱨᱮᱭᱟᱜ ᱥᱚᱫᱚᱨ ᱠᱷᱚᱱ ᱱᱤᱭᱟᱸ ᱩᱯᱚᱡᱮᱞᱟ ᱓᱐ ᱠᱤᱞᱳᱢᱤᱴᱟᱨ ᱩᱛᱟᱹᱨ-ᱯᱩᱪᱷᱤᱢ ᱠᱚᱱᱟ ᱨᱮ ᱢᱮᱱᱟᱜ-ᱟ᱾ ᱛᱟᱱᱚᱨ ᱩᱯᱚᱡᱮᱞᱟ ᱨᱮᱱᱟᱜ ᱩᱛᱟᱹᱨ ᱫᱚ [[ᱱᱚᱶᱜᱟ ᱦᱚᱱᱚᱛ]] ᱨᱮᱱᱟᱜ [[ᱱᱤᱭᱟᱢᱚᱛᱯᱩᱨ ᱩᱯᱚᱡᱮᱞᱟ]] ᱟᱨ [[ᱢᱟᱱᱫᱟ ᱩᱯᱚᱡᱮᱞᱟ]], ᱯᱩᱨᱩᱵᱽ ᱫᱚ [[ᱨᱟᱡᱽᱥᱟᱦᱤ ᱦᱚᱱᱚᱛ]] ᱨᱮᱱᱟᱜ [[ᱢᱟᱱᱫᱟ ᱩᱯᱚᱡᱮᱞᱟ]] ᱟᱨ [[ᱜᱚᱫᱟᱜᱟᱲᱤ ᱩᱯᱚᱡᱮᱞᱟ]], ᱯᱩᱪᱷᱤᱢ ᱫᱚ [[ᱪᱟᱯᱟᱭ ᱱᱚᱵᱟᱵᱽᱜᱚᱸᱡᱽ ᱦᱚᱱᱚᱛ]] ᱨᱮᱱᱟᱜ [[ᱪᱟᱯᱟᱭ ᱱᱚᱵᱟᱵᱽᱜᱚᱸᱡᱽ ᱥᱚᱫᱚᱨ ᱩᱯᱚᱡᱮᱞᱟ]] ᱟᱨ [[ᱱᱟᱪᱚᱞ ᱩᱯᱚᱡᱮᱞᱟ]] ᱢᱮᱱᱟᱜ-ᱟ᱾ ᱛᱟᱱᱚᱨ ᱩᱯᱚᱡᱮᱞᱟ ᱨᱮᱱᱟᱜ ᱟᱲᱮ ᱛᱮᱫᱚ [[ᱥᱤᱵᱽ ᱜᱟᱰᱟ]] ᱟᱛᱩ ᱪᱟᱞᱟᱣ ᱟᱠᱟᱱᱟ᱾

==ᱯᱚᱨᱥᱟᱥᱚᱱᱤᱠ ᱮᱞᱟᱠᱟᱠᱚ==
ᱛᱟᱱᱚᱨ ᱩᱯᱚᱡᱮᱞᱟ ᱨᱮᱫᱚ ᱒ ᱜᱚᱴᱟᱝ ᱯᱳᱣᱨᱚᱥᱚᱵᱷᱟ, ᱗ ᱜᱚᱴᱟᱝ ᱤᱭᱩᱱᱤᱭᱚᱱ, ᱒᱑᱑ ᱜᱚᱴᱟᱝ ᱢᱳᱣᱡᱟ, ᱑᱖᱙ ᱜᱚᱴᱟᱝ ᱟᱛᱚ ᱢᱮᱱᱟᱜ-ᱟ᱾ ᱟᱨ ᱤᱭᱩᱱᱤᱭᱚᱱ ᱠᱚᱫᱚ ᱦᱩᱭᱩᱜ ᱠᱟᱱᱟ ᱺ
#ᱠᱚᱢᱚᱞᱟ ᱤᱭᱩᱱᱤᱭᱚᱱ
#ᱵᱟᱫᱷᱟᱭᱤᱲ ᱤᱭᱩᱱᱤᱭᱚᱱ
#ᱯᱟᱸᱪᱱᱚᱱᱫᱚᱨ ᱤᱭᱩᱱᱤᱭᱚᱱ
#ᱥᱚᱨᱚᱱᱡᱟᱭ ᱤᱭᱩᱱᱤᱭᱚᱱ
#ᱛᱟᱞᱚᱱᱫᱚ ᱤᱭᱩᱱᱤᱭᱚᱱ
#ᱠᱟᱨᱟᱢᱜᱟᱶ ᱤᱭᱩᱱᱤᱭᱚᱱ
#ᱪᱟᱸᱱᱫᱩᱲᱤᱭᱟ ᱤᱭᱩᱱᱤᱭᱚᱱ

ᱟᱨ ᱵᱟᱨᱮᱭᱟ ᱯᱳᱣᱨᱚᱥᱚᱵᱷᱟ ᱫᱚ ᱦᱩᱭᱩᱜ ᱠᱟᱱᱟ
#ᱛᱟᱱᱚᱨ ᱯᱤᱨᱜᱚᱸᱡᱽ
#ᱢᱩᱱᱰᱩᱢᱟᱞᱟ ᱯᱳᱣᱨᱚᱥᱚᱵᱷᱟ

==ᱦᱚᱲᱠᱚ==
᱒᱐᱑᱑ ᱥᱮᱨᱢᱟ ᱨᱮᱱᱟᱜ ᱦᱚᱲ ᱞᱮᱠᱷᱟ ᱛᱟᱞᱟᱛᱮ ᱧᱟᱢ ᱟᱠᱟᱱ ᱱᱤᱭᱟᱸ ᱩᱯᱚᱡᱮᱞᱟ ᱨᱮ ᱑,᱑᱙,᱓᱓᱐ ᱜᱚᱴᱟᱝ ᱦᱚᱲ ᱢᱮᱱᱟᱜ ᱠᱚᱣᱟ᱾ 

==ᱥᱤᱠᱱᱟᱸᱛᱠᱚ==
ᱱᱤᱭᱟᱸ ᱩᱯᱚᱡᱮᱞᱟ ᱨᱮᱱ ᱱᱤᱠᱱᱟᱸᱛ ᱠᱚᱫᱚ ᱔᱘.᱘%
ᱠᱚᱲᱟ ᱫᱚ ᱕᱑.᱑%, ᱠᱩᱲᱤ ᱫᱚ ᱔᱖.᱗% ᱾

==ᱫᱩᱨᱤᱵᱽᱠᱚ==
ᱱᱤᱭᱟᱸ ᱩᱯᱚᱡᱮᱞᱟ ᱨᱮᱱ ᱦᱚᱲ ᱫᱚ ᱡᱟᱹᱥᱛᱤ ᱜᱮ ᱠᱨᱤᱥᱤ ᱠᱟᱹᱢᱤ ᱨᱮᱠᱚ ᱟᱥᱚᱜ-ᱟ᱾ ᱱᱚᱸᱰᱮ ᱫᱚ ᱦᱩᱲᱩ, ᱟᱹᱞᱩ, ᱠᱩᱲᱪᱟᱹ, ᱜᱩᱦᱩᱢ, ᱡᱚᱱᱰᱨᱟ, ᱵᱮᱝᱜᱟᱲ, ᱥᱟᱶ ᱯᱚᱴᱚᱞ ᱦᱚᱸ ᱟᱹᱰᱤ ᱜᱮ ᱧᱟᱢᱚᱜ-ᱟ᱾

==ᱧᱩᱛᱩᱢᱟᱱ ᱦᱚᱲᱠᱚ==
#ᱜᱚᱢᱠᱮ ᱟᱞᱦᱟᱡᱽ ᱚᱢᱚᱨ ᱯᱷᱟᱨᱩᱠ(ᱥᱚᱝᱥᱚᱫᱽ ᱨᱮᱱ )
#[[ᱥᱟᱨᱢᱤᱱ ᱟᱠᱛᱟᱨ ᱱᱤᱯᱟ|ᱢᱟᱦᱤᱭᱟ ᱡᱟᱦᱤ]] (ᱵᱟᱝᱫᱮᱥ ᱟᱨᱴᱤᱥ)

==ᱧᱮᱞ ᱞᱮᱠᱟᱱ ᱡᱟᱜᱟᱠᱚ==
*[[ᱵᱤᱞ ᱠᱩᱢᱟᱨᱤ ᱡᱤᱞ]]

==ᱵᱟᱨᱦᱮ ᱡᱚᱱᱚᱲ==

==ᱟᱨᱦᱚᱸ ᱧᱮᱞ==
*[[ᱵᱟᱝᱞᱟᱫᱮᱥ ᱨᱮᱱᱟᱜ ᱩᱯᱚᱡᱮᱞᱟᱠᱚ]]
*[[ᱨᱟᱡᱽᱥᱟᱦᱤ ᱠᱷᱚᱸᱰ]]
*[[ᱨᱟᱡᱽᱥᱟᱦᱤ ᱦᱚᱱᱚᱛ]]

==ᱯᱷᱮᱵᱟᱛ==
