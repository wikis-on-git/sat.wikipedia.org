ᱚᱞᱚᱜ ᱯᱟᱲᱦᱟᱣᱥ ᱵᱟᱹᱧ ᱵᱟᱹᱜᱤᱭᱟ, 
ᱟᱹᱰᱤ ᱞᱮᱠᱟᱱ ᱠᱟᱛᱷᱟᱹᱧ ᱪᱮᱫᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱵᱩᱜᱤ ᱵᱟᱹᱲᱤᱡ ᱤᱧ ᱩᱨᱩᱢᱟ, 
ᱵᱩᱜᱤᱭᱟᱜ ᱤᱧ ᱨᱤᱠᱟᱹ ᱡᱚᱝᱼᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱫᱤᱱᱮᱢ ᱥᱮᱛᱟᱜ ᱨᱮᱧ ᱵᱮᱨᱮᱫᱼᱟ, 
ᱫᱟᱹᱛᱟᱹᱱ ᱠᱟᱛᱮᱧ ᱯᱷᱟᱹᱨᱪᱟᱹᱜᱼᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱦᱚᱲᱢᱚ ᱚᱡᱽᱨᱟ ᱵᱟᱹᱧ ᱫᱚᱦᱚᱭᱟ, 
ᱥᱚ ᱥᱮᱭᱟ ᱟᱜ ᱵᱟᱹᱧ ᱡᱚᱢ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱫᱚᱞᱚᱝ ᱠᱚ ᱯᱷᱟᱹᱨᱪᱟᱹᱧ ᱫᱚᱦᱚᱭᱟ, 
ᱡᱩᱛ ᱥᱟᱺᱦᱤᱸᱡ ᱦᱚᱨᱚᱜ ᱠᱚᱜᱼᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱪᱤᱠᱟᱹᱬ ᱥᱟᱺᱦᱤᱸᱡ ᱤᱧ ᱨᱚᱲᱟ, 
ᱪᱚ~ᱪᱟᱨ~ᱦᱟᱫ ᱫᱚ ᱵᱟᱸᱧ ᱟᱲᱟᱝᱼᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱵᱷᱟᱹᱜᱤ ᱦᱚᱲ ᱥᱟᱶ ᱤᱧ ᱜᱟᱛᱮᱜᱼᱟ,
ᱵᱟᱹᱲᱤᱡ ᱦᱚᱲ ᱥᱟᱶ ᱵᱟᱹᱧ ᱥᱟᱶᱚᱜᱼᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱢᱟᱨᱟᱝ ᱦᱚᱲ ᱠᱚᱧ ᱜᱩᱱᱟᱹᱣ ᱠᱚᱣᱟ, 
ᱠᱟᱹᱴᱤᱡ ᱠᱚ ᱫᱚᱧ ᱫᱩᱞᱟᱹᱲ ᱠᱚᱣᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱦᱚᱲ ᱠᱚ ᱥᱟᱶ ᱵᱟᱹᱧ ᱱᱮᱭᱟᱣᱜᱼᱟ,
ᱮᱲᱮ ᱠᱟᱛᱷᱟ ᱦᱚᱸ ᱵᱟᱹᱧ ᱨᱚᱲᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱚᱠᱟ ᱠᱚ ᱵᱟᱹᱲᱤᱡ ᱠᱚ ᱢᱮᱛᱟᱜ,
ᱚᱱᱠᱟᱱᱟᱜ ᱫᱚ ᱵᱟᱹᱧ ᱠᱟᱹᱢᱤᱭᱟ, 
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱦᱚᱲ ᱠᱚ ᱤᱧ ᱠᱚ ᱱᱮᱭᱟᱜ ᱤᱧᱟ, 
ᱢᱟᱨᱟᱝ ᱦᱚᱲ ᱠᱚ ᱴᱷᱮᱱ ᱤᱧ ᱞᱟᱹᱭᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱪᱤᱨᱜᱟᱹᱞ ᱛᱟᱦᱮᱸᱱ ᱤᱧ ᱪᱮᱫ ᱡᱚᱝᱼᱟ,
ᱡᱟᱦᱟᱸᱭ ᱴᱷᱮᱱ ᱵᱟᱹᱧ ᱮᱲᱮ ᱪᱚᱜᱼᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱚᱠᱛᱚ ᱟᱹᱦᱤᱡ ᱚᱠᱛᱚ ᱨᱮᱭᱟᱜ,
ᱡᱚᱛᱚ ᱠᱟᱹᱢᱤ ᱜᱤᱧ ᱠᱟᱹᱢᱤᱭᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱚᱠᱟ ᱠᱟᱹᱢᱤ ᱵᱟᱹᱧ ᱦᱚᱫᱟ,
ᱜᱟᱱ ᱞᱟᱹᱜᱤᱫ ᱛᱤᱧ ᱛᱮᱴᱮᱡᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱦᱚᱲ ᱠᱚ ᱤᱧ ᱠᱚ ᱱᱮᱦᱚᱸᱛ ᱤᱧᱟ,
ᱠᱟᱹᱢᱤ ᱫᱟᱲᱮ ᱛᱤᱧ ᱫᱟᱲᱮᱜᱼᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾ 

ᱚᱱᱠᱟᱱ ᱠᱟᱹᱢᱤᱧ ᱧᱮᱞ ᱚᱪᱚᱭᱟ,
ᱫᱤᱥᱚᱢ ᱦᱚᱲ ᱠᱚ ᱥᱟᱨᱦᱟᱣ ᱤᱧ ᱢᱟ,
ᱵᱷᱟᱹᱜᱤ ᱦᱚᱲ ᱤᱧ ᱵᱮᱱᱟᱣᱜᱼᱟ ᱾
