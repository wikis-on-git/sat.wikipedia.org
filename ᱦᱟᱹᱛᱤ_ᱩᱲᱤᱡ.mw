[[ᱨᱮᱫ:Copsychus_saularis_-_Ang_Khang.jpg|thumb|ᱟᱹᱱᱰᱤᱭᱟ ᱦᱟᱹᱛᱤ ᱩᱲᱤᱡ]]
[[ᱨᱮᱫ:Copsychus_saularis_-_Ang_Khang_female.jpg|thumb|ᱮᱝᱜᱟ ᱦᱟᱹᱛᱤ ᱩᱲᱤᱡ]]
'''ᱦᱟᱹᱛᱤ ᱩᱲᱤᱡ''' ᱫᱚ ᱯᱮᱥᱮᱨᱤᱯᱷᱚᱨᱢ ᱛᱷᱚᱠ ᱨᱮᱱ ᱪᱮᱬᱮ ᱠᱟᱱᱟᱠᱩ᱾ ᱱᱩᱠᱩᱣᱟᱜ ᱵᱳᱭᱜᱟᱱᱤᱠ ᱧᱤᱛᱩᱢ ᱫᱚ Copsychus saularis᱾ ᱤᱝᱨᱟᱹᱡᱤ ᱛᱮ ᱫᱚ Oriental magpie-robin ᱠᱩ ᱢᱮᱛᱟ ᱟᱠᱚᱣᱟ᱾ ᱱᱩᱠᱩ ᱪᱮᱬᱮᱣᱟᱜ ᱵᱟᱝᱞᱟ ᱧᱤᱛᱩᱢ, ᱯᱷᱚᱨᱟᱥᱤ ᱧᱤᱛᱩᱢ ᱟᱨ ᱚᱞᱚᱱᱫᱟᱡᱽ ᱧᱤᱛᱩᱢ ᱢᱤᱫ ᱜᱮᱭᱟ᱾ ᱵᱟᱝᱞᱟ ᱛᱮ ᱠᱩ ᱢᱮᱛᱟ ᱟᱠᱚᱣᱟ ᱰᱳᱭᱮᱞ, ᱯᱷᱚᱨᱟᱥᱤ ᱛᱮ ᱥᱮᱢᱟ ᱫᱳᱭᱮᱞ(Shama dayal) ᱟᱨ ᱚᱞᱚᱱᱫᱟᱡᱽ ᱛᱮ ᱫᱳᱭᱮᱞᱤᱡᱽᱥᱴᱮᱨ(Dayallijster)᱾ ᱦᱟᱹᱛᱤ ᱩᱲᱤᱡ ᱫᱚ ᱵᱟᱝᱞᱟᱫᱤᱥᱟᱹᱢ ᱨᱮᱱ ᱡᱟᱛᱤᱭᱚ ᱪᱮᱬᱮ ᱠᱟᱱᱟᱠᱩ᱾ ᱵᱟᱝᱞᱟᱫᱤᱥᱟᱹᱢ ᱨᱮᱱᱟᱜ ᱟᱛᱚ ᱚᱲᱟᱜ ᱠᱩ ᱨᱮ ᱫᱚ ᱟᱹᱰᱤ ᱠᱩ ᱧᱮᱞ ᱧᱟᱢᱚᱜᱼᱟ᱾

ᱤᱱᱟᱹ ᱵᱟᱝ ᱠᱟᱛᱮᱜ ᱦᱚᱸ ᱵᱟᱝᱞᱟᱫᱮᱥ ᱟᱨ ᱵᱷᱟᱨᱚᱛ ᱨᱮᱱ ᱠᱟᱹᱴᱤᱡ ᱪᱮᱬᱮ ᱠᱩ ᱢᱩᱫᱽ ᱨᱮ ᱦᱟᱹᱛᱤ ᱩᱲᱤᱡ ᱠᱩ ᱞᱮᱠᱷᱟᱜᱼᱟ᱾ ᱟᱹᱰᱤ ᱪᱷᱟᱴᱯᱟᱴ ᱱᱩᱠᱩ ᱪᱮᱬᱮ ᱫᱚ ᱡᱚᱢ ᱥᱮᱱᱫᱽᱨᱟ ᱞᱟᱹᱜᱤᱫ ᱥᱟᱨᱟ ᱜᱷᱟᱹᱲᱤᱡ ᱚᱛ ᱟᱨ ᱫᱟᱨᱮ ᱰᱟᱹᱨ ᱨᱮ ᱠᱩ ᱫᱚᱱ ᱵᱟᱲᱟᱭᱟ᱾ ᱟᱛᱚ ᱥᱮᱡ ᱨᱮ ᱟᱹᱰᱤ ᱥᱮᱛᱟᱜ ᱠᱷᱚᱱ ᱱᱩᱠᱩᱣᱟᱜ ᱨᱟᱜ ᱟᱧᱡᱚᱢ ᱧᱟᱢᱚᱜᱼᱟ᱾ ᱧᱮᱞ ᱛᱮ ᱦᱚᱸ ᱟᱹᱰᱤ ᱱᱟᱯᱟᱭ ᱠᱩ ᱧᱮᱞᱚᱜᱼᱟ᱾

== ᱧᱟᱢᱚᱜᱼᱟᱠᱩ ==
ᱛᱷᱚᱲᱟ ᱨᱮᱭᱟᱲ ᱞᱚᱞᱚ ᱠᱚᱸᱭᱮ ᱮᱥᱤᱭᱟ ᱨᱮ ᱡᱟᱹᱥᱛᱤ ᱠᱟᱭᱛᱮ [[ᱵᱟᱝᱞᱟᱫᱮᱥ]], [[ᱵᱷᱟᱨᱚᱛ]], [[ᱯᱟᱠᱤᱥᱛᱟᱱ]], [[ᱥᱨᱤᱞᱚᱝᱠᱟ]], [[ᱤᱱᱫᱳᱱᱮᱥᱤᱭᱟ]], [[ᱢᱟᱞᱚᱭᱥᱤᱭᱟ]], [[ᱪᱤᱱ]] ᱨᱮᱱᱟᱜ ᱫᱟᱠᱷᱤᱱ ᱥᱮᱡ ᱨᱮ ᱱᱩᱠᱩ ᱪᱮᱬᱮ ᱠᱩ ᱧᱮᱞ ᱧᱟᱢᱚᱜᱼᱟ᱾ ᱵᱤᱨ ᱜᱟᱡᱟᱲ, ᱟᱵᱟᱫᱽ ᱡᱚᱢᱤ ᱟᱨ ᱦᱚᱲ ᱠᱩ ᱛᱟᱦᱮᱱ ᱮᱞᱟᱠᱟ ᱨᱮ ᱜᱤ ᱰᱷᱤᱨ ᱠᱩ ᱧᱮᱞ ᱧᱟᱢᱚᱜᱼᱟ᱾

== ᱧᱮᱞ ᱩᱨᱩᱢ ==
ᱦᱟᱹᱛᱤ ᱩᱲᱤᱡ ᱪᱮᱬᱮ ᱫᱚ ᱑᱕-᱒᱐ ᱥᱮᱱᱴᱤᱢᱤᱴᱟᱨ ᱥᱮ ᱗ - ᱘ ᱤᱧᱪᱤ ᱠᱩ ᱡᱤᱞᱤᱧᱟ᱾ ᱱᱩᱠᱩᱣᱟᱜ ᱡᱤᱞᱤᱧ ᱪᱩᱯᱤ ᱢᱮᱱᱟᱜᱼᱟ ᱠᱷᱟᱹᱞᱤ ᱪᱚᱴ ᱛᱮ ᱠᱩ ᱛᱩᱞ ᱠᱟᱜᱼᱟ᱾ ᱟᱹᱱᱰᱤᱭᱟᱹ ᱦᱟᱹᱛᱤ ᱩᱲᱤᱡ ᱫᱚ ᱫᱮᱭᱟ ᱟᱨ ᱦᱚᱴᱚᱜ ᱥᱮᱡ ᱦᱮᱱᱫᱮ ᱜᱮᱛᱟ ᱠᱩᱣᱟ᱾ ᱞᱟᱡ ᱫᱚ ᱯᱩᱸᱰ ᱜᱮᱛᱟ ᱠᱩᱣᱟ᱾ ᱯᱷᱟᱺᱠᱲᱟᱹᱜ ᱨᱮ ᱛᱷᱚᱲᱟ ᱯᱩᱸᱰ ᱨᱚᱝ ᱢᱮᱱᱟᱜᱼᱟ᱾ ᱮᱝᱜᱟ ᱦᱟᱹᱛᱤ ᱩᱲᱤᱡ ᱫᱚ ᱫᱮᱭᱟ ᱟᱨ ᱦᱚᱴᱚᱜ ᱞᱟᱛᱟᱨ ᱛᱚᱨᱚᱡ ᱞᱮᱠᱟ ᱨᱚᱝ ᱛᱟᱠᱩ᱾ ᱞᱟᱡ ᱥᱮᱡ ᱫᱚ ᱟᱹᱱᱰᱤᱭᱟᱹ ᱞᱮᱠᱟ ᱤᱱᱟᱜ ᱡᱤᱲᱤᱵᱼᱟ᱾ ᱛᱷᱚᱲᱟ ᱯᱮᱱᱰᱚ ᱧᱚᱜ ᱜᱮᱭᱟ᱾ ᱢᱮᱱᱠᱷᱟᱱ ᱧᱮᱞ ᱛᱮ ᱫᱚ ᱟᱹᱰᱤ ᱪᱚᱲᱚᱠ᱾

== ᱵᱚᱝᱥᱚ ᱯᱟᱥᱱᱟᱣ ==
ᱫᱟᱹᱠᱷᱤᱱ ᱮᱥᱤᱭᱟ ᱨᱮ ᱫᱚ ᱢᱟᱨᱪ ᱠᱷᱚᱱ ᱡᱩᱞᱟᱭ ᱟᱨ ᱫᱟᱹᱠᱷᱤᱱ-ᱯᱩᱨᱩᱵᱽ ᱮᱥᱤᱭᱟ ᱨᱮ ᱫᱚ ᱡᱟᱱᱩᱣᱟᱨᱤ ᱠᱷᱚᱱ ᱡᱩᱞᱟᱭ ᱪᱟᱱᱫᱚ ᱠᱩ ᱦᱚᱯᱚᱱᱚᱜᱼᱟ᱾ ᱱᱤᱭᱟᱹ ᱚᱠᱛᱮ ᱟᱹᱱᱰᱤᱭᱟ ᱦᱟᱹᱛᱤ ᱩᱲᱤᱡᱼᱟᱜ ᱨᱚᱝ ᱡᱤᱲᱤᱵ ᱡᱤᱲᱤᱵᱚᱜᱼᱟ᱾ ᱮᱝᱜᱟ ᱦᱟᱹᱛᱤ ᱩᱲᱤᱡ ᱵᱩᱞᱟᱹᱣ ᱞᱟᱜᱤᱫ ᱛᱮ ᱟᱭᱢᱟ ᱞᱮᱠᱟ ᱨᱟᱹᱲ ᱟᱛᱮ ᱠᱩ ᱨᱟᱜᱟ᱾ ᱵᱤᱞᱤ ᱮᱦᱚᱵ ᱢᱤᱫ ᱦᱟᱯᱛᱟ ᱞᱟᱦᱟ ᱰᱚᱱᱰᱽᱦᱚᱨ ᱵᱟᱝᱠᱷᱟᱱ ᱠᱚᱪᱟ ᱨᱮ ᱠᱩ ᱛᱩᱠᱟᱹᱭᱟ᱾ ᱔/᱕ ᱜᱚᱴᱮᱡ ᱜᱟᱱ ᱠᱩ ᱵᱤᱞᱤᱭᱟ᱾ ᱵᱤᱞᱤ ᱨᱮᱱᱟᱜ ᱨᱚᱝ ᱫᱚ ᱯᱮᱱᱰᱚ ᱞᱤᱞ-ᱦᱟᱹᱲᱤᱭᱟᱹᱲ ᱚᱱᱟ ᱪᱮᱛᱟᱱ ᱨᱮ brown ᱪᱷᱟᱯᱟ᱾ ᱮᱝᱜᱟ ᱦᱟᱹᱛᱤ ᱩᱲᱤᱡ ᱵᱤᱞᱤ ᱚᱵᱚᱨ ᱘ ᱠᱷᱚᱱ ᱑᱔ ᱢᱟᱦᱟ ᱨᱮ ᱜᱤ ᱦᱚᱯᱚᱱᱚᱜᱼᱟ ᱠᱩ᱾ ᱜᱤᱫᱽᱨᱟ ᱡᱟᱱᱟᱢ ᱚᱠᱛᱮ ᱟᱹᱱᱰᱤᱭᱟ ᱦᱟᱹᱛᱤ ᱩᱲᱤᱡ ᱫᱚ ᱟᱹᱰᱤ ᱠᱩ ᱨᱟᱝᱜᱟᱜᱼᱟ᱾ ᱛᱩᱠᱟᱹ ᱟᱲᱮ ᱮᱴᱟᱜ ᱪᱮᱬᱮ ᱵᱟᱠᱩ ᱦᱮᱡ ᱟᱪᱚ ᱟᱠᱚᱣᱟ᱾

== ᱯᱷᱮᱰᱮᱛ ==

* https://bn.wikipedia.org/wiki/%E0%A6%A6%E0%A7%8B%E0%A6%AF%E0%A6%BC%E0%A7%87%E0%A6%B2_%E0%A6%AA%E0%A6%BE%E0%A6%96%E0%A6%BF
[[ᱛᱷᱚᱠ:ᱪᱮᱬᱮ]]
