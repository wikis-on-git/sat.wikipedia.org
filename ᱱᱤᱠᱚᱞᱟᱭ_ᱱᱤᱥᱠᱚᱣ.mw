'''ᱱᱤᱠᱚᱞᱟᱭ ᱤᱣᱟᱱᱚᱣᱤᱪ ᱱᱚᱥᱠᱚᱣ''' ([[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]:Nikolai Ivanovich Noskov)([[ᱨᱩᱥ ᱯᱟᱹᱨᱥᱤ|ᱨᱩᱥᱤ]]: Николай Иванович Носков) ᱫᱚ ᱨᱩᱥᱤᱭᱟ ᱨᱤᱱᱤᱡ ᱢᱤᱫ ᱢᱤᱫ ᱜᱟᱭᱱᱟᱦᱟ ᱢᱮᱱᱫᱚ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱠᱟᱱᱟᱭ ᱾ ᱑᱙᱘᱗ ᱠᱷᱚᱱ ᱑᱙᱙᱐ ᱥᱟᱹᱦᱤᱛ ᱦᱟᱹᱵᱤᱡ ''ᱜᱚᱨᱠᱤ ᱯᱟᱨᱠᱤ'' ᱧᱩᱛᱩᱢᱟᱱ ᱢᱤᱫ ᱦᱟᱨᱰ ᱨᱚᱠ ᱵᱮᱸᱰ ᱨᱤᱱᱤᱡ ᱜᱟᱭᱱᱟᱦᱟ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ '''ᱜᱚᱞᱰᱮᱱ ᱜᱨᱟᱢᱚᱯᱷᱚᱱ''' ᱢᱚᱬᱮ ᱫᱷᱟᱣ ᱮ ᱡᱤᱛᱠᱟᱹᱨ ᱟᱠᱟᱱᱟ ᱾<ref>[http://persona.rin.ru/view/f/0/15651/noskov-nikolaj-ivanovich Николай Иванович Носков]</ref>

==ᱡᱤᱭᱚᱱ==
ᱱᱤᱠᱚᱞᱟᱭ ᱫᱚ ᱑᱒ ᱡᱟᱱᱩᱣᱟᱨᱤ ᱑᱙᱕᱖ ᱥᱟᱞᱮ ᱨᱮ ᱜᱚᱡᱚᱥᱛᱟᱠ ᱧᱩᱛᱩᱢᱟᱱ ᱴᱷᱟᱶ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱱᱤᱛ ᱵᱚᱫᱚᱞ ᱠᱟᱛᱮ ᱜᱟᱜᱟᱨᱤᱱ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱤᱠᱚᱞᱟᱭ ᱫᱚ ᱢᱤᱫ ᱥᱟᱫᱷᱟᱨᱚᱱ ᱚᱲᱟᱜ ᱜᱷᱟᱨᱚᱡᱽ ᱨᱮ ᱡᱟᱱᱟᱢ ᱞᱮᱱᱟ, ᱩᱱᱠᱩ ᱫᱚ ᱢᱟᱨᱮ ᱥᱚᱥᱱᱚᱜ ᱠᱚ ᱯᱟᱱᱡᱟᱭ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ '''ᱤᱣᱟᱱ''' ᱫᱚ ᱡᱤᱞ ᱯᱨᱚᱥᱮᱥᱤᱝ ᱠᱟᱹᱨᱜᱟᱲ ᱨᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱫ ᱟᱨ ᱮᱸᱜᱟᱛ ᱭᱮᱠᱟᱛᱮᱨᱤᱱᱟ ᱫᱚ ᱢᱤᱞᱠᱢᱤᱰ ᱛᱮᱭᱟᱨᱚᱜ ᱠᱟᱱ ᱴᱷᱮᱱ ᱠᱟᱹᱢᱤᱭᱟᱹ ᱠᱚᱭ ᱜᱚᱲᱚ ᱵᱟᱲᱟ ᱦᱟᱠᱚ ᱛᱟᱦᱮᱸᱫ ᱾
