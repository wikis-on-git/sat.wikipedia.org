[[File: Dr. Bhimrao Ambedkar.jpg|thumb|ᱵᱤ. ᱟᱨ. ᱟᱢᱵᱮᱫᱽᱠᱚᱨ]]


'''ᱵᱷᱤᱢᱨᱟᱣ ᱨᱟᱢᱡᱤ ᱟᱢᱵᱮᱫᱽᱠᱚᱨ''' (᱑᱔ ᱮᱯᱨᱤᱞ, ᱑᱘᱙᱑  -  ᱖ ᱰᱤᱥᱮᱢᱵᱚᱨ ᱑᱙᱕᱖)
ᱫᱚ ᱵᱟᱵᱟ ᱥᱟᱦᱮᱵᱽ ᱧᱩᱛᱩᱢ ᱛᱮ ᱦᱚᱲ ᱜᱚᱨᱚᱡᱤᱭᱟ., ᱵᱷᱟᱨᱚᱛᱤᱭᱟ. ᱨᱟᱭ ᱵᱮᱱᱟᱣᱤᱡ, ᱠᱟ.ᱣᱰᱤᱼᱟ.ᱨᱤᱭᱟ., ᱨᱟᱡᱽᱼᱟ.ᱨᱤᱭᱟ. ᱟᱨ ᱥᱟᱶᱛᱟ ᱥᱩᱥᱟ.ᱨᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾<ref>cite web|url=http://indianexpress.com/photos/india-news/br-ambedkars-anniversary-his-quotes-on-gender-politics-and-untouchability-4970611/|title=BR Ambedkar’s anniversary: His quotes on gender, politics and untouchability</ref> ᱩᱱᱤ ᱫᱚ ᱫᱚᱞᱤᱛ ᱵᱚᱣᱫᱷ ᱦᱩᱞᱥᱟ.ᱭ ᱮ ᱞᱟᱦᱟ ᱠᱮᱜᱼᱟ ᱟᱨ ᱵᱟᱝ ᱡᱚᱴᱮᱫ (ᱫᱚᱞᱤᱛ ) ᱵᱤᱨᱩᱫᱷ ᱥᱟᱶᱛᱟᱨᱤ ᱵᱷᱮᱫᱽ ᱵᱟᱣ ᱪᱮᱛᱟᱱ ᱨᱮ ᱦᱩᱞᱥᱟ.ᱭ ᱮ ᱮᱛᱚᱦᱚᱵ ᱠᱮᱜᱼᱟ ᱾ ᱪᱟ.ᱥᱤ ᱟᱨ ᱛᱤᱨᱞᱟ. ᱠᱚᱣᱟᱜ ᱚᱫᱷᱤᱠᱟᱨ ᱞᱟ.ᱜᱤᱫ ᱜᱚᱲᱚᱭ ᱮᱢ ᱠᱮᱜᱼᱟ ᱾<ref>cite web|url=http://indianexpress.com/photos/india-news/br-ambedkars-anniversary-his-quotes-on-gender-politics-and-untouchability-4970611/|title=BR Ambedkar’s anniversary: His quotes on gender, politics and untouchability</ref> ᱯᱷᱩᱨᱜᱟ.ᱞ ᱵᱷᱟᱨᱚᱛ ᱨᱤᱱᱤᱡ ᱯᱩᱭᱞᱩ ᱠᱟᱱᱩᱱ ᱢᱚᱱᱛᱨᱤ, ᱵᱷᱟᱨᱚᱛᱤᱭᱟ. ᱥᱚᱢᱵᱤᱫᱷᱟᱱ ᱨᱤᱱᱤᱡ ᱢᱩᱬᱩᱛ ᱜᱚᱲᱦᱚᱱᱤᱭᱟ. ᱟᱨ ᱵᱷᱟᱨᱚᱛ ᱫᱤᱥᱣᱟ. ᱨᱟᱡᱚ ᱨᱤᱱᱤᱡ ᱥᱤᱨᱡᱚᱱᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾<ref>http://www.dnaindia.com/analysis/standpoint-do-we-really-respect-dr-ambedkar-or-is-it-mere-lip-service-2040352</ref><ref>http://www.deccanchronicle.com/140415/nation-politics/article/now-dr-br-ambedkar-narendra-modi-quiver</ref><ref>https://www.telegraphindia.com/1150216/jsp/frontpage/story_3660.jsp#.WKrDXmXbvIV</ref><ref>http://www.freepressjournal.in/india/milestones-achieved-by-dr-babasaheb-ambedkar/823227</ref>

==ᱩᱯᱨᱩᱢ==

'''ᱡᱟᱱᱟᱢ''' ᱺ- ᱑᱔ ᱮᱯᱨᱤᱞ ᱑᱘᱙᱑, ᱢᱚᱣ,                ᱤᱱᱫᱚᱨ ᱡᱤᱞᱞᱟ, ᱢᱚᱫᱷᱭᱚᱯᱨᱚᱫᱮᱥ, ᱵᱷᱟᱨᱚᱛ ᱾

'''ᱜᱩᱨ''' ᱺ- ᱖ ᱰᱤᱥᱮᱢᱵᱚᱨ ᱑᱙᱕᱖, (ᱵᱚᱭᱚᱥ ᱖᱕) ᱫᱤᱞᱞᱤ, ᱵᱷᱟᱨᱚᱛ ᱾

'''ᱡᱟ.ᱛᱤᱭᱟ.ᱨᱤᱭᱟ. ᱺ-'''  ᱵᱷᱟᱨᱚᱛᱤᱭᱟ. ᱾

'''ᱮᱴᱟᱜ ᱧᱩᱛᱩᱢ''' ᱺ- ᱵᱟᱵᱟ ᱥᱟᱦᱮᱵᱽ ᱾

'''ᱥᱮᱪᱮᱫ''' ᱺ-  BA, MA, Ph.D., M.Sc., D.C., LL.D., D.Lit., Bar-at-Law (Total 32 Degrees earned)

'''ᱥᱮᱪᱮᱫ ᱟᱢᱮᱴ''' ᱺ-  ᱵᱚᱢᱵᱮ ᱡᱮᱜᱮᱛ ᱵᱤᱨᱫᱟ.ᱜᱟᱲ, ᱠᱚᱞᱚᱢᱵᱤᱭᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱞᱚᱱᱰᱚᱱ ᱥᱠᱩᱞ ᱳᱯᱷ ᱮᱠᱚᱱᱚᱢᱤᱠᱥ ᱵᱮᱨᱞᱤᱱ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱾

'''ᱨᱟᱡᱽᱼᱟ.ᱨᱤ ᱫᱚᱞ''' ᱺ- ᱤᱱᱰᱤᱭᱟᱱ ᱨᱤᱯᱚᱵᱞᱤᱠᱚᱱ ᱯᱟᱨᱴᱤ ᱾ 

'''ᱫᱷᱚᱨᱚᱢ ᱢᱟᱱᱟᱣ''' ᱺ-  ᱵᱚᱣᱫᱷᱚ ᱫᱷᱚᱨᱚᱢ (ᱢᱟᱱᱣᱟᱨᱤ ᱟᱨ ᱥᱟᱬᱮᱥᱟᱛ) ᱾

'''ᱡᱤᱣᱤᱡᱩᱨᱤ''' :- ᱨᱚᱢᱟᱵᱟᱭᱤ ᱟᱢᱵᱮᱫᱽᱠᱚᱨ (ᱵᱟᱯᱞᱟ ᱑᱙᱐᱖), ᱰᱨ. ᱥᱚᱵᱤᱛᱟ ᱟᱢᱵᱮᱫᱽᱠᱚᱨ (ᱵᱟᱯᱞᱟ ᱑᱙᱔᱘)

'''ᱥᱤᱨᱯᱷᱟ./ᱢᱟ.ᱱ''' :- ᱵᱷᱟᱨᱚᱛ ᱨᱚᱛᱱᱚ (᱑᱙᱙᱐), ᱵᱳᱫᱷᱤᱥᱚᱛᱣᱚ (᱑᱙᱕᱖), 'ᱯᱩᱭᱞᱩ' ᱠᱚᱞᱚᱢᱵᱤᱭᱟ ᱮᱦᱮᱰ ᱳᱯᱷ ᱫᱮᱭᱟᱨ ᱴᱟᱭᱤᱢ (᱒᱐᱐᱔) 
'ᱯᱩᱱᱟᱜ' ᱫᱤ ᱢᱮᱠᱚᱨᱥ ᱳᱯᱷ ᱫᱤ ᱭᱩᱱᱤᱵᱷᱚᱨᱥ ᱫᱤ ᱜᱨᱮᱴᱮᱥᱴ ᱤᱱᱰᱤᱭᱟᱱ (᱒᱐᱑᱒) ᱾

ᱟᱢᱵᱮᱫᱽᱠᱚᱨ ᱫᱚ ᱵᱤᱯᱩᱞ ᱯᱨᱚᱛᱤᱵᱷᱟ ᱨᱤᱱᱤᱡ ᱪᱮᱛᱮᱫᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱠᱚᱞᱚᱢᱵᱤᱭᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱟᱨ ᱞᱚᱱᱰᱚᱱ ᱥᱠᱩᱞ ᱳᱯᱷ ᱤᱠᱚᱱᱚᱢᱤᱠᱥ ᱵᱟᱱᱟᱨ ᱜᱮ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ ᱠᱟ.ᱣᱰᱤᱼᱟ.ᱨᱤ ᱨᱮ ᱰᱚᱠᱴᱚᱨᱮᱴ ᱰᱤᱜᱽᱨᱤᱭ ᱟᱢᱮᱴ ᱠᱮᱜᱼᱟ ᱾ ᱩᱱᱤ ᱫᱚ ᱠᱟᱱᱩᱱ/ᱨᱟᱭ, ᱠᱟ.ᱣᱰᱤᱼᱟ.ᱨᱤ, ᱟᱨ ᱨᱟᱡᱽᱼᱟ.ᱨᱤ ᱥᱟᱬᱮᱥ ᱨᱮᱭᱟᱜ ᱠᱷᱚᱸᱫᱽᱨᱚᱝ ᱠᱟ.ᱢᱤᱨᱮ ᱧᱩᱛᱩᱢ ᱮ ᱟᱢᱮᱴ ᱠᱮᱜᱼᱟ ᱾ ᱡᱤᱭᱚᱱ ᱨᱮᱭᱟᱜ ᱮᱛᱚᱦᱚᱵ ᱠᱮᱨᱤᱭᱚᱨ ᱨᱮ ᱩᱱᱤ ᱠᱟ.ᱣᱰᱤᱼᱟ.ᱨᱤ ᱨᱤᱱᱤᱡ ᱯᱨᱚᱯᱷᱮᱥᱚᱨ ᱮ ᱛᱟᱦᱮᱸ ᱠᱟᱱᱟ ᱟᱨ ᱮᱰᱵᱷᱳᱠᱮᱴ ᱞᱮᱠᱟᱭ ᱠᱟ.ᱢᱤ ᱞᱮᱜᱼᱟ ᱾ ᱛᱟᱭᱚᱢ ᱛᱮᱭᱟᱜ ᱡᱤᱭᱚᱱ ᱫᱚ ᱨᱟᱡᱽᱼᱟ.ᱨᱤ ᱫᱟ.ᱲᱼᱫᱷᱟᱯ ᱨᱮ ᱠᱷᱮᱢᱟᱣ ᱮᱱᱟ ᱾ ᱩᱱᱤ ᱵᱷᱟᱨᱚᱛ ᱵᱷᱩᱨᱜᱟ.ᱞ ᱞᱟ.ᱜᱤᱫ ᱪᱷᱟᱨᱟᱣ ᱟᱨ ᱜᱟᱯᱟᱞᱢᱟᱨᱟᱣ ᱨᱮᱭ ᱥᱮᱞᱮᱫ ᱮᱱᱟ, ᱯᱟᱛᱷᱟᱢ ᱩᱪᱷᱟᱹᱱ, ᱨᱟᱡᱽᱼᱟ.ᱨᱤ ᱚᱫᱷᱤᱠᱟᱨ ᱨᱮᱭᱟᱜ ᱵᱚᱠᱟᱞᱚᱛ ᱨᱮ ᱟᱨ ᱫᱚᱞᱤᱛ ᱞᱟ.ᱜᱤᱫ ᱥᱟᱶᱛᱟᱨᱤ ᱯᱷᱩᱨᱜᱟ.ᱞ ᱞᱟ.ᱜᱤᱫ ᱵᱚᱠᱟᱠᱚᱛ ᱵᱷᱟᱨᱚᱛ ᱛᱷᱟᱯᱚᱱ ᱞᱟ.ᱜᱤᱫ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱱᱮᱢ ᱛᱟᱭ ᱛᱟᱦᱮᱸ ᱠᱟᱱᱟ ᱾

᱑᱙᱕᱖ ᱨᱮ ᱩᱱᱤ ᱫᱚ ᱫᱚᱣᱫᱷᱚ ᱫᱷᱚᱨᱚᱢ ᱮ ᱟᱯᱱᱟᱨ ᱠᱮᱜᱼᱟ ᱾ ᱑᱙᱙᱐ ᱨᱮ ᱩᱱᱤ ᱫᱚ ᱵᱷᱟᱨᱚᱛ ᱨᱚᱛᱱᱚ, ᱵᱷᱟᱨᱚᱛ ᱨᱤᱱᱤᱡ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱚᱨᱤᱠ ᱢᱟ.ᱱ ᱛᱮ ᱜᱩᱨ ᱛᱟᱭᱚᱢ ᱮ ᱢᱟ.ᱱ ᱦᱟᱞᱟᱝ ᱞᱮᱱᱟ ᱾ 

==ᱮᱛᱚᱦᱚᱵ ᱡᱤᱭᱚᱱ==

ᱟᱢᱵᱮᱫᱽᱠᱚᱨ ᱟᱜ ᱡᱟᱱᱟᱢ ᱫᱚ ᱵᱨᱤᱴᱤᱥ ᱵᱷᱟᱨᱚᱛ ᱨᱮ ᱵᱷᱟᱨᱚᱛ ᱨᱮᱭᱟᱜ ᱛᱟᱞᱟ ᱴᱚᱴᱷᱟ (ᱱᱤᱛᱚᱜ ᱢᱚᱫᱷᱭᱚ ᱯᱨᱚᱫᱮᱥ ᱨᱮ) ᱨᱮ ᱢᱮᱱᱟᱜ ᱱᱟᱜᱟᱨ ᱢᱤᱞᱤᱴᱟᱨᱤ ᱠᱮᱢᱯ ᱢᱚᱦᱩ ᱟ.ᱛᱩᱨᱮ ᱦᱩᱭ ᱞᱮᱱᱟ ᱾ ᱩᱱᱤ ᱫᱚ ᱨᱟᱢᱡᱤ ᱢᱟᱞᱳᱡᱤ ᱥᱚᱠᱯᱟᱞ ᱟᱨ ᱵᱷᱤᱢᱟᱵᱟᱭᱤ ᱛᱤᱠᱤᱱᱤᱡ ᱑᱔ ᱴᱷᱟᱶ ᱨᱤᱱᱤᱡ ᱟᱨᱵᱟᱝ ᱡᱚᱛᱚ ᱠᱷᱚᱱ ᱦᱩᱰᱤᱧ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱠᱩ ᱫᱚ ᱢᱚᱨᱟᱴᱷᱤ ᱜᱷᱟᱨᱚᱸᱡᱽ ᱠᱚ ᱛᱟᱦᱮᱸ ᱠᱟᱱᱟ ᱟᱨ ᱩᱱᱤ ᱫᱚ ᱟᱸᱵᱚᱰᱚᱵᱮ ᱟ.ᱛᱩ ᱡᱟᱦᱟᱸ ᱫᱚ ᱦᱟ.ᱞᱤ ᱢᱚᱦᱟᱨᱟᱥᱴᱨᱚ ᱨᱮᱭᱟᱜ ᱨᱚᱛᱱᱟᱜᱤᱨᱤ ᱯᱚᱱᱚᱛ ᱨᱮ ᱢᱮᱱᱟᱜᱼᱟ, ᱚᱱᱟ ᱥᱟᱶ ᱡᱩᱲᱟ.ᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱦᱤᱱᱫᱩ ᱢᱚᱦᱟᱨ ᱡᱟ.ᱛᱤ ᱥᱟᱶ ᱡᱩᱲᱟ.ᱭ ᱨᱮᱭ ᱛᱟᱦᱮᱸ ᱠᱟᱱᱟ, ᱡᱟᱦᱟᱸᱭ ᱫᱚ ᱚᱪᱷᱩᱛ ᱢᱮᱱᱛᱮ ᱠᱚ ᱢᱮᱛᱟ ᱠᱚ ᱛᱟᱦᱮᱸᱫ ᱟᱨ ᱩᱱᱠᱩ ᱥᱟᱶ ᱥᱟᱶᱛᱟᱨᱤ ᱟᱨ ᱠᱟ.ᱣᱰᱟ.ᱨᱤ ᱨᱩᱯ ᱠᱷᱚᱱ ᱟ.ᱰᱤ ᱜᱟᱺᱦᱤᱨ ᱵᱷᱮᱫᱽ ᱵᱷᱟᱣ ᱠᱚ ᱵᱮᱵᱷᱟᱨ ᱠᱚ ᱛᱟᱦᱮᱸᱫ ᱾ ᱰᱨ. ᱵᱷᱤᱢᱨᱟᱣ ᱟᱢᱵᱮᱫᱽᱠᱚᱨ ᱨᱤᱱ ᱦᱟᱯᱲᱟᱢ ᱠᱚ ᱟ.ᱰᱤ ᱚᱠᱛᱚ ᱫᱷᱟ.ᱵᱤᱡ ᱵᱨᱤᱴᱤᱥ ᱤᱥᱴ ᱤᱱᱰᱤᱭᱟ ᱠᱚᱢᱯᱟᱱᱤ ᱨᱤᱱ ᱯᱟ.ᱭᱠᱚ ᱥᱟᱶ ᱠᱟ.ᱢᱤ ᱨᱮᱠᱚ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱢᱚᱨᱟᱴᱷᱤ ᱟᱨ ᱤᱸᱜᱽᱞᱤᱥ ᱨᱮᱭᱟᱜ ᱯᱷᱚᱨᱢᱟᱞ ᱮᱡᱩᱠᱮᱥᱳᱱ ᱰᱤᱜᱽᱨᱤᱭ ᱟᱢᱮᱴ ᱞᱮᱜᱼᱟ ᱾ 

ᱜᱚᱣᱛᱚᱢ ᱵᱩᱫᱷᱷᱚᱣᱟᱜ ᱥᱮᱪᱮᱫ ᱟᱢᱵᱮᱫᱽᱠᱚᱨ ᱪᱮᱛᱟᱱ ᱨᱮ ᱟ.ᱰᱤ ᱵᱟ.ᱲᱛᱤ ᱚᱨᱥᱚᱝ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱡᱟ.ᱛᱤ ᱠᱷᱟ.ᱛᱤᱨ ᱩᱱᱤ ᱱᱚᱣᱟ ᱨᱮᱭᱟᱜ ᱥᱟᱶᱛᱟᱨᱤ ᱟᱠᱚᱴ ᱥᱟᱢᱟᱝ ᱦᱩᱭ ᱟᱭ ᱠᱟᱱ ᱛᱟᱦᱮᱸᱫ ᱾ ᱟᱥᱲᱟ ᱯᱚᱲᱦᱚᱱ ᱨᱮᱭ ᱡᱤᱛᱠᱟ.ᱨ ᱮᱱ ᱛᱟᱭᱚᱢ ᱦᱚᱸ ᱠᱚᱲᱟ ᱜᱤᱫᱽᱨᱟ. ᱵᱷᱤᱢᱨᱟᱣ ᱫᱚ ᱡᱚᱯᱚᱴᱮᱫ ᱨᱮᱭᱟᱜ ᱮᱴᱠᱮᱴᱚᱬᱮ ᱠᱷᱟ.ᱛᱤᱨ ᱟ.ᱰᱤ ᱞᱮᱠᱟᱱ ᱦᱟᱨᱠᱮᱛ ᱥᱟᱥᱮᱛ ᱥᱟᱢᱟᱝ ᱦᱩᱭ ᱟᱭ ᱠᱟᱱ ᱛᱟᱦᱮᱸᱫ ᱾ ᱨᱟᱢᱡᱤ ᱥᱚᱠᱯᱟᱞ ᱫᱚ ᱟᱥᱲᱟ ᱨᱮ ᱟᱡᱤᱡ ᱦᱚᱯᱚᱱ ᱵᱷᱤᱢᱨᱟᱣ ᱟᱜ ᱯᱟ.ᱨᱤᱥ ᱫᱚ 'ᱥᱚᱠᱯᱟᱞ' ᱴᱷᱟᱶᱨᱮ "ᱟᱢᱵᱟᱰᱵᱮᱠᱚᱨ " ᱮ ᱚᱞ ᱦᱚᱪᱚ ᱠᱮᱜᱼᱟ ᱾<ref>https://m.divyamarathi.bhaskar.com/news/MAH-MUM-ambedkars-teacher-family-saving-memories-of-ambedkar-5489831-NOR.html</ref> ᱪᱮᱫᱟᱜ ᱥᱮ ᱠᱚᱝᱠᱳᱬ ᱴᱚᱴᱷᱟ ᱨᱤᱱ ᱦᱚᱲ ᱫᱚ ᱟᱠᱚᱣᱟᱜ ᱯᱟ.ᱨᱤᱥ ᱫᱚ ᱟ.ᱛᱩ ᱨᱮᱭᱟᱜ ᱧᱩᱛᱩᱢ ᱥᱟᱶ ᱠᱚ ᱡᱩᱲᱟ.ᱭ ᱜᱚᱫ ᱠᱟᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟᱛᱮ ᱵᱷᱤᱢᱨᱟᱣ ᱟᱜ ᱢᱩᱲ ᱟᱢᱵᱟᱰᱮ ᱟ.ᱛᱩ ᱠᱷᱚᱱ ᱚᱢᱵᱟᱣᱰᱮᱠᱚᱨ ᱟᱥᱲᱟ ᱨᱮ ᱯᱟ.ᱨᱤᱥ ᱮ ᱚᱞ ᱦᱚᱪᱚ ᱠᱮᱜᱼᱟ ᱾ ᱛᱟᱭᱚᱢ ᱛᱮ ᱢᱤᱫ ᱫᱮᱵᱽᱨᱩᱠᱷᱮ ᱵᱟᱵᱽᱬᱮ ᱢᱟᱪᱮᱛ ᱠᱨᱤᱥᱱᱟ ᱢᱚᱦᱟᱫᱮᱵᱽ ᱟᱢᱵᱮᱫᱽᱠᱚᱨ, ᱡᱟᱦᱟᱸᱭ ᱫᱚ ᱩᱱᱤ ᱟ.ᱰᱤ ᱡᱩᱨ ᱮ ᱫᱩᱞᱟᱹᱲ ᱮ ᱛᱟᱦᱮᱸᱫ, ᱩᱱᱤ ᱱᱩᱭᱟᱜ ᱧᱩᱛᱩᱢ ᱠᱷᱚᱱ ᱟᱢᱵᱟᱣᱰᱮᱠᱟᱨ ᱚᱪᱚᱜ ᱠᱟᱛᱮ ᱟᱡᱟᱜ ᱯᱟ.ᱨᱤᱥ ᱟᱞᱜᱟ ᱥᱟᱺᱦᱤᱡ "ᱟᱢᱵᱮᱰᱠᱚᱨ" ᱯᱟ.ᱨᱤᱥ ᱮ ᱡᱩᱲᱟ.ᱭ ᱟᱫ ᱛᱟᱭᱟ ᱾ ᱛᱮᱦᱮᱧ ᱫᱚ ᱟᱢᱵᱮᱫᱽᱠᱚᱨ ᱧᱩᱛᱩᱢ ᱛᱮ ᱩᱯᱨᱩᱢ ᱛᱟᱭ ᱢᱮᱱᱟᱜᱼᱟ ᱾ 
ᱨᱟᱢᱡᱤ ᱟᱢᱵᱮᱫᱽᱠᱚᱨ ᱫᱚ ᱑᱘᱙᱘ ᱥᱟᱞᱮᱨᱮ ᱫᱚᱦᱲᱟᱭ ᱵᱟᱯᱞᱟᱭᱮᱱᱟ ᱟᱨ ᱜᱷᱟᱨᱚᱸᱡᱽ ᱥᱟᱶᱛᱮ ᱢᱩᱢᱵᱟᱭ (ᱩᱱ ᱡᱚᱦᱚᱜ ᱵᱚᱢᱵᱮ) ᱭ ᱦᱮᱡ ᱮᱱᱟ ᱾ ᱚᱸᱰᱮ ᱟᱢᱵᱮᱫᱽᱠᱚᱨ ᱮᱞᱯᱷᱤᱱᱥᱴᱚᱱ ᱨᱳᱰ ᱨᱮ ᱢᱮᱱᱟᱜ ᱜᱚᱵᱷᱚᱨᱢᱮᱸᱱ ᱟᱜ ᱦᱟᱭᱤᱥ ᱥᱠᱩᱞ ᱨᱤᱱᱤᱡ ᱯᱩᱭᱞᱩ ᱚᱪᱷᱩᱛ ᱜᱤᱫᱽᱨᱟ.ᱭ ᱦᱩᱭ ᱞᱮᱱᱟ ᱾ 


==ᱞᱟᱯᱷᱟᱝ ᱥᱮᱪᱮᱫ==

ᱜᱟᱭᱚᱠᱣᱟᱰ ᱨᱩᱞᱚᱨ (ruler) ᱫᱚ ᱑᱙᱑᱓ ᱥᱟᱞᱮᱨᱮ ᱭᱩᱱᱟᱭᱤᱴᱮᱰ ᱱᱮᱥᱳᱱᱥ ᱟᱢᱮᱨᱤᱠᱟ ᱨᱮᱭᱟᱜ ᱠᱳᱞᱳᱢᱵᱤᱭᱟ. ᱡᱮᱜᱮᱛ ᱵᱤᱨᱫᱟ. ᱜᱟᱲᱨᱮ ᱪᱟᱞᱟᱣ ᱠᱟᱛᱮ ᱵᱷᱤᱢᱨᱟᱣ ᱟᱢᱵᱮᱫᱽᱠᱚᱨ ᱮ ᱵᱟᱪᱷᱟᱣ ᱠᱮᱫᱮᱭᱟ ᱟᱨ ᱚᱱᱟ ᱥᱟᱶᱛᱮ ᱱᱚᱶᱟ ᱞᱟ.ᱜᱤᱫ ᱢᱤᱫ ᱑᱑. ᱕ ᱰᱳᱞᱟᱨ ᱡᱚᱛᱚ ᱪᱟᱸᱫᱚ ᱨᱮᱭᱟᱜ ᱥᱠᱳᱞᱟᱨᱥᱤᱯ ᱦᱚᱸ ᱠᱚ ᱮᱢᱟ ᱫᱮᱭᱟ ᱾ ᱱᱤᱣᱩᱭᱚᱨᱠ ᱵᱟᱡᱟᱨ ᱮ ᱦᱮᱡ ᱮᱱ ᱛᱟᱭᱚᱢ, ᱰᱨ. ᱵᱷᱤᱢᱨᱟᱣ ᱟᱢᱵᱮᱫᱽᱠᱚᱨ ᱫᱚ ᱨᱟᱡᱽᱼᱟ.ᱨᱤ ᱥᱟᱬᱮᱥ ᱛᱷᱚᱱᱚᱛ ᱨᱮ ᱥᱚᱱᱮᱨ ᱯᱟᱲᱦᱟᱣ ᱠᱟ.ᱢᱤᱨᱮ ᱵᱷᱤᱥᱮᱞᱮᱫ ᱠᱚ ᱮᱢᱟ ᱫᱮᱭᱟ ᱾ ᱡᱤᱨᱟ.ᱣᱥᱟᱲᱟ ᱨᱮ ᱛᱤᱱᱟ.ᱝ ᱫᱤᱱ ᱮ ᱛᱟᱦᱮᱸ ᱮᱱ ᱛᱟᱭᱚᱢ ᱩᱱᱤ ᱵᱷᱟᱨᱚᱛᱤᱭᱟ. ᱪᱮᱛᱮᱫᱤᱭᱟ. ᱠᱚ ᱦᱚᱛᱮᱛᱮ ᱪᱟᱞᱟᱣᱜ ᱠᱟᱱ ᱢᱤᱫ ᱟᱵᱟᱥ ᱠᱞᱳᱵᱽ ᱨᱮ ᱛᱟᱦᱮᱸᱱ ᱮ ᱥᱮᱱ ᱮᱱᱟ ᱟᱨ ᱩᱱᱤ ᱫᱚ ᱟᱡᱤᱡ ᱢᱤᱫ ᱯᱟᱨᱥᱤ ᱡᱚᱴᱟᱣ ᱱᱚᱵᱷᱟᱞ ᱵᱷᱟᱛᱮᱱᱟ ᱥᱟᱶ ᱢᱤᱫ ᱠᱷᱩᱸᱫᱽᱲᱤᱭ ᱦᱟᱛᱟᱣ ᱠᱮᱜᱼᱟ ᱾ 
᱑᱙᱑᱖ ᱥᱟᱞᱮᱨᱮ ᱟᱡᱟᱜ ᱢᱤᱫ ᱠᱷᱚᱸᱫᱽᱨᱚᱝ ᱠᱷᱟ.ᱛᱤᱨ ᱯᱤ. ᱮᱪᱰᱤ ᱢᱟ.ᱱ ᱛᱮᱠᱚ ᱢᱟ.ᱱ ᱦᱟᱞᱟᱝ ᱠᱮᱫᱮᱭᱟ ᱾ ᱱᱚᱶᱟ ᱠᱷᱚᱸᱫᱽᱨᱚᱝ ᱫᱚ ᱛᱟᱭᱚᱢ ᱛᱮ ᱩᱱᱤ ᱫᱚ ᱯᱚᱛᱚᱵ ᱤᱵᱷᱳᱞᱭᱩᱥᱳᱱ ᱳᱯᱷ ᱯᱨᱳᱵᱷᱤᱱᱥᱤᱭᱟᱞ ᱯᱟᱭᱤᱱᱟᱱᱥ ᱤᱱ ᱵᱨᱤᱴᱤᱥ ᱤᱱᱰᱤᱭᱟ ᱨᱩᱯᱨᱮ ᱯᱟᱨᱥᱟᱞ ᱦᱩᱭ ᱮᱱᱟ ᱾ ᱚᱱᱠᱟ ᱫᱚ ᱩᱱᱤᱭᱟᱜ ᱢᱤᱫ ᱯᱟᱨᱥᱟᱞ ᱠᱟ.ᱢᱤ ᱢᱤᱫ ᱚᱱᱚᱞ ᱡᱟᱦᱟᱸ ᱨᱮᱭᱟᱜ ᱥᱟᱛᱟᱢ ᱵᱷᱟᱨᱚᱛ ᱨᱮ ᱡᱟ.ᱛᱤ ᱺ ᱩᱱᱠᱩᱣᱟᱜ ᱵᱤᱦᱤᱛ, ᱮᱛᱚᱦᱚᱵ ᱟᱨ ᱩᱛᱱᱟ.ᱣ ᱾ ᱟᱡᱟᱜ ᱰᱟᱠᱴᱚᱨᱮᱴ ᱨᱮᱭᱟᱜ ᱰᱤᱜᱽᱨᱤ ᱤᱫᱤ ᱠᱟᱛᱮ ᱥᱟᱞ ᱑᱙᱑᱖ ᱨᱮ ᱰᱨ. ᱟᱢᱵᱮᱫᱽᱠᱚᱨ ᱞᱚᱱᱰᱚᱱ ᱮ ᱪᱟᱞᱟᱣ ᱮᱱᱟ ᱡᱟᱦᱟᱸᱨᱮ ᱩᱱᱤ ᱫᱚ ᱜᱨᱮᱭ' ᱡᱽ ᱤᱱ ᱟᱨ ᱞᱚᱱᱰᱚᱱ ᱥᱠᱩᱞ ᱚᱯᱷ ᱮᱠᱳᱱᱳᱢᱤᱠᱥ  ᱨᱮ ᱠᱟᱱᱩᱱ ᱨᱮᱭᱟᱜ ᱯᱟᱲᱦᱟᱣ ᱟᱨ ᱠᱟ.ᱣᱰᱤᱼᱟ.ᱨᱤ ᱨᱮ ᱰᱟᱠᱴᱚᱨᱮᱴ ᱠᱷᱚᱸᱫᱽᱨᱚᱝ ᱨᱮᱭᱟᱝ ᱥᱟᱯᱲᱟᱣ ᱞᱟ.ᱜᱤᱫ ᱟᱡᱟᱜ ᱧᱩᱛᱩᱢ ᱮ ᱚᱞ ᱦᱚᱪᱚ ᱠᱮᱜᱼᱟ ᱾ ᱫᱚᱥᱟᱨ ᱥᱮᱨᱢᱟ ᱥᱠᱳᱞᱟᱨᱥᱤᱯ ᱛᱷᱩᱠᱟ.ᱢᱚᱜ ᱛᱮᱜᱮ ᱩᱱᱤ ᱫᱚ ᱵᱚᱲᱦᱮ ᱠᱟᱛᱮ ᱟᱡᱟᱜ ᱯᱟᱲᱦᱟᱣ ᱠᱟ.ᱢᱤ ᱠᱚ ᱟᱛᱨᱟ ᱨᱮᱜᱮ ᱵᱟ.ᱜᱤ ᱦᱚᱴᱚ ᱠᱟᱛᱮ ᱵᱷᱟᱨᱚᱛ ᱨᱩᱣᱟ.ᱲ ᱦᱩᱭ ᱟᱫᱮᱭᱟ ᱱᱚᱣᱟ ᱫᱚ ᱯᱩᱭᱞᱩ ᱡᱮᱜᱮᱛ ᱞᱟ.ᱰᱷᱟ.ᱭ ᱨᱮᱭᱟᱜ ᱠᱟᱞ ᱛᱟᱦᱮᱸ ᱠᱟᱱᱟ ᱾ ᱵᱚᱰᱚᱫᱳᱨᱟ ᱯᱚᱱᱚᱛ ᱨᱤᱱ ᱥᱮᱱᱟ ᱥᱩᱛᱨᱮᱛ ᱞᱮᱠᱟᱛᱮ ᱱᱚᱣᱟ ᱠᱟ.ᱢᱤ ᱨᱮᱠᱚ ᱠᱟ.ᱢᱤ ᱮᱫ ᱛᱩᱞᱩᱡ ᱟᱡᱟᱜ ᱡᱤᱭᱚᱱ ᱨᱮ ᱴᱟᱴᱠᱟ ᱜᱮ ᱟᱨ ᱦᱚᱸ  ᱦᱮᱡ ᱮᱱ ᱡᱟ.ᱛᱤ ᱵᱷᱮᱫᱽᱵᱷᱟᱣ ᱠᱷᱟ.ᱛᱤᱨ ᱰᱨ. ᱟᱢᱵᱮᱫᱽᱠᱚᱨ ᱫᱚ ᱟᱨ ᱦᱚᱸᱭ ᱢᱚᱠᱚᱧ ᱜᱚᱫ ᱮᱱᱟ ᱟᱨ ᱟᱡᱟᱜ ᱪᱟ.ᱠᱨᱤ ᱵᱟ.ᱜᱤ ᱠᱟᱛᱮ ᱟᱡᱟᱜ ᱢᱤᱫ ᱴᱭᱩᱴᱚᱨ ᱟᱨ ᱮᱠᱟᱶᱱᱴᱮᱱᱴ ᱞᱮᱠᱟᱛᱮ ᱠᱟ.ᱢᱤᱭ ᱪᱟᱞᱟᱣ ᱠᱮᱜᱼᱟ ᱾ ᱩᱱᱟ.ᱜ ᱫᱷᱟ.ᱵᱤᱡ ᱡᱮ ᱟᱡᱟᱜ ᱠᱚᱱᱥᱚᱞᱴᱤᱝ ᱵᱤᱡᱽᱱᱮᱥ ᱦᱚᱸᱭ ᱮᱛᱚᱦᱚᱵ ᱠᱮᱜᱼᱟ ᱡᱟᱦᱟᱸ ᱫᱚ ᱟᱡᱟᱜ ᱥᱟᱶᱛᱟᱨᱤ ᱦᱟᱞᱟᱛ ᱠᱷᱟ.ᱛᱤᱨ ᱵᱟᱝ ᱡᱚᱼᱵᱟᱦᱟ ᱟᱠᱟᱱᱟ ᱾ ᱟᱡᱤᱡ ᱢᱤᱫ ᱤᱸᱜᱽᱞᱤᱥ ᱪᱤᱱᱦᱟ.ᱣᱤᱡ ᱵᱚᱢᱵᱮ ᱨᱤᱱᱤᱡ ᱟᱭᱟᱨ ᱨᱟᱡᱽᱡᱚᱯᱟᱲᱞᱚᱨᱰ ᱥᱤᱰᱱᱮᱢ ᱠᱷᱟ.ᱛᱤᱨ ᱩᱱᱤ ᱫᱚ ᱵᱚᱢᱵᱮ ᱨᱮᱭᱟᱜ ᱥᱤᱰᱱᱮᱢ ᱠᱚᱞᱮᱡᱽ ᱳᱯᱷ ᱠᱚᱢᱚᱨᱥ ᱮᱱᱰ ᱤᱠᱚᱱᱚᱢᱤᱠᱥ ᱨᱮ ᱨᱟᱡᱽᱼᱟ.ᱨᱤᱭᱟ. ᱠᱟ.ᱣᱰᱤ ᱵᱮᱵᱚᱥᱛᱟ ᱨᱤᱱᱤᱡ ᱯᱨᱳᱯᱷᱮᱥᱚᱨ ᱨᱩᱯᱨᱮ ᱪᱟ.ᱠᱨᱤᱭ ᱧᱟᱢ ᱠᱮᱜᱼᱟ ᱾ ᱑᱙᱒᱐ ᱨᱮ ᱠᱚᱞᱦᱟᱯᱩᱨ ᱨᱤᱱᱤᱡ ᱢᱟᱦᱟᱨᱟᱡᱟ, ᱟᱡᱤᱡ ᱯᱟᱨᱥᱤ ᱡᱚᱴᱟᱣᱟᱜ ᱜᱚᱲᱚ ᱥᱚᱦᱚᱫ ᱛᱮ ᱟᱡᱟᱜ ᱥᱟᱧᱪᱟᱣ ᱠᱷᱟ.ᱛᱤᱨ ᱩᱱᱤ ᱫᱚ ᱟᱨ ᱢᱤᱫ ᱫᱷᱟᱣ ᱞᱚᱱᱰᱚᱱ ᱨᱩᱣᱟ.ᱲ ᱞᱟ.ᱜᱤᱫ ᱮ ᱡᱤᱛᱠᱟᱹᱨ ᱮᱱᱟ ᱾ ᱑᱙᱒᱓ ᱨᱮ ᱩᱱᱤ ᱫᱚ ᱟᱡᱟᱜ ᱠᱷᱚᱸᱫᱽᱨᱚᱝ '''ᱯᱨᱚᱵᱞᱮᱢᱥ ᱳᱯᱷ ᱫᱤ ᱨᱩᱯᱤ''' (ᱠᱟ.ᱣᱰᱤ ᱨᱮᱭᱟᱜ ᱮᱴᱠᱮᱴᱚᱬᱮ) ᱭ ᱥᱟ.ᱛ ᱠᱮᱜᱼᱟ ᱾ ᱩᱱᱤ ᱞᱚᱱᱰᱚᱱ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱦᱚᱛᱮᱛᱮ "ᱰᱚᱠᱴᱚᱨ ᱳᱯᱷ ᱥᱟᱸᱭᱤᱱᱥ" ᱢᱟ.ᱱ ᱠᱚ ᱪᱟᱞ ᱟᱫᱮᱭᱟ ᱾ ᱟᱨ ᱩᱱᱤᱭᱟᱜ ᱠᱟᱱᱩᱱ ᱨᱮᱭᱟᱜ ᱯᱚᱲᱦᱚᱱ ᱥᱟ.ᱛᱚᱜ ᱥᱟᱶᱼᱥᱟᱶ ᱛᱮᱜᱮ ᱩᱱᱤ ᱵᱨᱤᱴᱤᱥ ᱵᱟᱨ ᱨᱤ ᱵᱟᱨᱤᱥᱴᱚᱨ ᱞᱮᱠᱟᱛᱮ ᱵᱚᱞᱚᱱ ᱨᱮᱭᱟᱜ ᱫᱟᱣ ᱮ ᱧᱟᱢ ᱠᱮᱜᱼᱟ ᱾ ᱵᱷᱟᱨᱚᱛ ᱮ ᱨᱩᱣᱟ.ᱱ ᱠᱟᱱ ᱚᱠᱛᱚ ᱨᱮ ᱰᱨ. ᱵᱷᱤᱢᱨᱟᱣ ᱟᱢᱵᱮᱫᱽᱠᱚᱨ ᱫᱚ ᱯᱮ ᱪᱟᱸᱫᱚ ᱡᱚᱨᱢᱟᱱᱤ ᱨᱮᱭ ᱛᱟᱦᱮᱸ ᱮᱱᱟ ᱾ ᱡᱟᱦᱟᱸ ᱨᱮ ᱩᱱᱤ ᱟᱡᱟᱜ ᱠᱟ.ᱣᱰᱤᱼᱟ.ᱨᱤ ᱨᱮᱭᱟᱜ ᱯᱚᱲᱦᱚᱱ, ᱵᱟᱱ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮᱭ ᱮᱛᱚᱦᱚᱵ ᱠᱮᱜᱼᱟ ᱾ ᱩᱱᱤ ᱫᱚ ᱯᱷᱳᱨᱢᱟᱞᱤ ᱞᱮᱠᱟᱛᱮ ᱘ ᱡᱩᱱ ᱑᱙᱒᱗ ᱨᱮ ᱠᱚᱞᱚᱢᱵᱤᱭᱟ ᱡᱮᱜᱮᱛ ᱵᱤᱨᱫᱟ. ᱜᱟᱲ ᱦᱚᱛᱮᱛᱮ  ᱯᱤ. ᱮᱪᱰᱤ ᱛᱮᱠᱚ ᱢᱟ.ᱱ ᱦᱟᱞᱟᱝ ᱠᱮᱫᱮᱭᱟ ᱾ 

==ᱟᱨ ᱦᱚᱸ ᱧᱮᱞ ᱢᱮ==
* https://hi.m.wikipedia.org/wiki/%E0%A4%9C%E0%A5%8D%E0%A4%AF%E0%A5%8B%E0%A4%A4%E0%A4%BF%E0%A4%B0%E0%A4%BE%E0%A4%B5_%E0%A4%97%E0%A5%8B%E0%A4%B5%E0%A4%BF%E0%A4%82%E0%A4%A6%E0%A4%B0%E0%A4%BE%E0%A4%B5_%E0%A4%AB%E0%A5%81%E0%A4%B2%E0%A5%87

* https://hi.m.wikipedia.org/wiki/%E0%A4%B0%E0%A4%BE%E0%A4%9C%E0%A4%BE_%E0%A4%B0%E0%A4%BE%E0%A4%AE%E0%A4%AE%E0%A5%8B%E0%A4%B9%E0%A4%A8_%E0%A4%B0%E0%A4%BE%E0%A4%AF

==ᱵᱟᱦᱨᱮ ᱡᱚᱱᱚᱲ==

* http://khabar.ibnlive.com/news/politics/babasaheb-bhimrao-ambedkar-rahul-gandhi-jnu-professor-vivek-kumar-madhya-pradesh-377558.html
* http://www.symbiosis-ambedkarmemorial.com/

* http://www.ambedkar.org/

* http://c250.columbia.edu/c250_celebrates/remarkable_columbians/bhimrao_ambedkar.html

* http://www.columbia.edu/itc/mealac/pritchett/00ambedkar/ambedkar_buddha/

==ᱥᱟ.ᱠᱷᱭᱟ.ᱛ==




[[Category:!Main category]]
