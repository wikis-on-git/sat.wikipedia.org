[[File:OL CHIKI DIGIT ZERO.jpg|thumb|OL CHIKI DIGIT ZERO]]
'''᱐''' (ᱥᱩᱱ) ᱫᱚ ᱮᱞᱠᱷᱟ ᱨᱮᱱᱟᱜ ᱢᱤᱫ ᱛᱟᱞᱢᱟ ᱜᱩᱱ ᱮ ᱜᱚᱜ ᱦᱟᱠᱟᱫᱟ ᱾ ᱱᱚᱣᱟ '''᱐''' ᱨᱮᱱᱟᱜ ᱵᱮᱵᱷᱟᱨ ᱫᱚ ᱮᱭᱟᱭ ᱥᱟᱭᱟᱸ ᱢᱟᱬᱟᱸᱨᱮ ᱵᱨᱚᱦᱢᱦᱚᱜᱩᱯᱛᱚ ᱦᱟᱜ ᱵᱨᱚᱦᱢᱦᱚᱥᱯᱩᱛᱷᱚ ᱥᱤᱫᱷᱟᱱᱛᱚ ᱨᱮ ᱥᱚᱫᱚᱨ ᱞᱮᱱᱟ ᱿ '''᱐''' ᱵᱟᱝ ᱛᱟᱦᱮᱸ ᱠᱚᱜ ᱠᱷᱟᱱ ᱛᱮᱦᱮᱧ ᱮᱞᱠᱷᱟ ᱥᱟᱬᱮᱥ ᱦᱚᱱ ᱩᱱᱟᱹᱜ ᱵᱟᱝ ᱞᱟᱦᱟ ᱠᱚᱣᱟ ᱾ ᱚᱱᱟ ᱠᱷᱟᱹᱛᱤᱨ ᱱᱚᱣᱟ ᱫᱚ ᱱᱟᱜᱟᱢ ᱨᱮ ᱥᱤᱧᱚᱛ ᱫᱤᱥᱚᱢᱼᱟ ᱥᱮᱬᱟ ᱮᱱᱮᱢ ᱠᱟᱱᱟ ᱾

== ᱐ ᱨᱮᱭᱟᱜ ᱫᱟᱲᱮ ==
=== ᱮᱞᱥᱚᱝ ᱚᱲᱟᱜ ᱴᱷᱟᱶ ᱡᱟᱹᱱᱤᱡ ===
'''᱐''' ᱨᱮᱭᱟᱜ ᱟᱯᱱᱟᱨ ᱫᱟᱲᱮ ᱫᱚ ᱵᱟᱹᱱᱩᱜ ᱟᱱᱟ ᱤᱠᱷᱟᱹᱱ ᱮᱴᱟᱜ ᱮᱞ ᱥᱟᱶ ᱛᱮᱫᱚ ᱟᱹᱰᱤ ᱫᱟᱲᱮᱭᱟᱱ ᱜᱮᱭᱟ ᱾ ᱡᱮᱢᱚᱱ ᱢᱤᱫᱟᱝ ᱮᱞᱥᱚᱝ ᱚᱲᱟᱜ ᱨᱮᱫᱚ '''᱐''' ᱥᱩᱢᱟᱹᱫᱼᱟ ᱫᱟᱲᱮ ᱫᱚ ᱪᱮᱫ ᱦᱚᱸ ᱵᱟᱹᱱᱩ ᱟᱹᱱᱤᱡ, ᱤᱠᱷᱟᱹᱱ ᱜᱮᱞᱥᱚᱝ ᱚᱲᱟᱜ ᱨᱮ ᱑ ᱮᱢ ᱫᱚᱲᱚᱢ ᱮ ᱠᱷᱟᱱ ᱑᱐ (ᱜᱮᱞ) ᱦᱩᱭ ᱮᱱᱟ ᱾ ᱚᱱᱠᱟ ᱜᱮ ᱒᱐, ᱓᱐, ᱕᱐, ᱑᱐᱐, ᱑᱐᱐᱐, ᱑᱐᱐᱐᱐ ᱹᱹᱹ ᱮᱢᱟᱱ ᱠᱚ ᱾

=== ᱥᱮᱞᱮᱫ (+) ᱨᱮ ᱫᱟᱲᱮ ===
ᱡᱟᱦᱟᱱ ᱮᱞ ᱜᱮ '''᱐''' ᱥᱟᱶ ᱥᱮᱞᱮᱫ ᱞᱮᱱᱠᱷᱟᱱ ᱤᱱᱟᱺᱜᱮ ᱛᱟᱦᱮᱱᱟ ᱡᱮᱢᱚᱱ ᱑+᱐=᱑, ᱒+᱐=᱒
ᱚᱱᱠᱟ ᱜᱮ '''᱐''' ᱥᱟᱶ ᱡᱟᱦᱟᱱ ᱮᱞ ᱥᱮᱞᱮᱫ ᱨᱮᱦᱚᱸ ᱤᱱᱟᱺᱜᱮ ᱛᱟᱦᱮᱱᱼᱟ ᱡᱮᱢᱳᱱ ᱐+᱑=᱑, ᱐+᱒=᱒
ᱱᱚᱣᱟ ᱫᱚ '''᱐''' ᱨᱮᱱᱟᱜ ᱥᱮᱞᱮᱫᱚᱜ ᱩᱯᱩᱨᱩᱢ ᱜᱩᱬ ᱠᱟᱱᱟ ᱾

=== ᱵᱷᱮᱜᱮᱫ (-) ᱨᱮ ᱫᱟᱲᱮ ===
ᱥᱮᱞᱮᱫ ᱞᱮᱠᱟᱜᱮ ᱵᱷᱮᱜᱮᱫ ᱨᱮᱦᱚᱸ '''᱐''' ᱡᱟᱦᱟᱱᱟᱜ ᱵᱷᱮᱜᱮᱫ ᱵᱟᱝ ᱜᱟᱱᱚᱜᱼᱟ ᱡᱮᱢᱚᱱ ᱑-᱐=᱑, ᱒-᱐=᱒, ᱡᱟᱦᱟᱸᱛᱤᱱᱥᱮᱬᱟ ᱮᱞ ᱠᱷᱚᱱ  '''᱐''' ᱮᱢ ᱵᱷᱮᱜᱮᱫ ᱜᱷᱟᱱ ᱤᱱᱟᱹᱜ ᱜᱮ ᱥᱟᱨᱮᱡ ᱨᱩᱣᱟᱲᱚᱜᱼᱟ  ᱾ ᱤᱠᱷᱟᱹᱱ '''᱐''' ᱜᱷᱚᱱ ᱡᱟᱦᱟᱱᱟᱜ ᱮᱢ ᱵᱷᱮᱜᱮᱫ ᱠᱷᱟᱱ ᱤᱱᱟᱹᱜ ᱵᱷᱮᱜᱮᱫ ᱥᱟᱨᱮᱡᱚᱜᱼᱟ ᱡᱮᱢᱚᱱ ᱐-᱑=-᱑, ᱐-᱒=-᱒ ᱹᱹᱹ ᱾

=== ᱜᱟᱵᱟᱬ (×) ᱨᱮ ᱫᱟᱲᱮ ===
ᱜᱟᱵᱟᱬ ᱨᱮᱦᱚᱸ '''᱐''' ᱥᱟᱶ ᱡᱟᱦᱟᱸ ᱛᱤᱱ ᱥᱮᱬᱟ ᱮᱞ ᱮ ᱜᱟᱵᱟᱬ ᱮᱱ ᱨᱮᱦᱚᱸ ᱚᱨᱡᱚ ᱫᱚ ᱪᱮᱫ ᱦᱚᱸ ᱵᱟᱝ ᱧᱟᱢᱳᱜᱼᱟ ᱾ ᱡᱮᱢᱚᱱ ᱐×᱑=᱐ ᱐×᱒=᱐ ᱾ ᱚᱱᱠᱟ ᱜᱮ ᱡᱟᱦᱟᱸ ᱛᱤᱱ ᱥᱮᱬᱟ ᱮᱞ '''᱐''' ᱥᱟᱶ ᱮ ᱜᱟᱵᱟᱬᱚᱜ ᱨᱮᱦᱚᱸ ᱚᱨᱡᱚ ᱫᱚ  '''᱐''' ᱜᱮ ᱴᱟᱦᱮᱱᱟ ᱡᱮᱢᱚᱱ ᱑×᱐=᱐, ᱒×᱐=᱐ ᱾

=== ᱦᱟᱴᱟᱬ (÷) ᱨᱮ ᱫᱟᱲᱮ ====
ᱦᱟᱴᱟᱬ ᱨᱮ '''᱐'''  ᱡᱟᱦᱟᱱᱟᱜ ᱮᱞ ᱛᱮ ᱦᱟᱴᱟᱬ ᱞᱮᱠᱷᱟᱱ ᱦᱟᱬᱟ ᱫᱚ '''᱐''' ᱜᱮ ᱛᱟᱦᱮᱱᱟ ᱡᱮᱢᱚᱱ  ᱐÷᱑=᱐, ᱐÷᱒=᱐ ᱾ ᱟᱨ ᱡᱟᱦᱟᱱᱜᱟ ᱮᱞ '''᱐''' ᱛᱮᱢ ᱦᱟᱴᱟᱬ ᱠᱷᱟᱱ ᱦᱟᱬᱟ ᱫᱚ ᱚᱦᱤᱥᱟᱹᱵ (infinity) ᱦᱩᱭᱩᱜᱼᱟ ᱡᱮᱢᱚᱱ ᱑÷᱐=∞, ᱒÷᱐=∞ ᱾

==ᱵᱟᱨᱦᱮ ᱡᱚᱱᱚᱲ==
*[http://www.huffingtonpost.com/amir-aczel/worlds-first-zero_b_3276709.html Searching for the World’s First Zero]
*[https://web.archive.org/web/20081204042054/http://www-gap.dcs.st-and.ac.uk/~history/HistTopics/Zero.html A History of Zero]
*[http://home.ubalt.edu/ntsbarsh/zero/ZERO.HTM Zero Saga]
*[https://web.archive.org/web/20141009100628/http://www.ucs.louisiana.edu/~sxw8045/history.htm The History of Algebra]

[[Category:!Main category]]
[[Category:mathematics]]
