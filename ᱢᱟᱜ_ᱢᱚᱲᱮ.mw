ᱡᱟᱦᱮᱨ ᱵᱚᱝᱜᱟ ᱥᱟᱱᱛᱟᱲ ᱦᱚᱯᱚᱱ, ᱠᱷᱮᱨᱳᱭᱟᱞ ᱡᱟ.ᱛᱤᱭᱟᱜ ᱵᱚᱝᱜᱟ ᱵᱩᱨᱩ ᱫᱮᱰᱟ ᱥᱮᱵᱟ ᱨᱮᱱᱟᱜ ᱢᱤᱫ ᱢᱟᱨᱟᱝ ᱯᱚᱨᱚᱵ ᱢᱟᱜ ᱢᱚᱲᱮ᱾ ᱡᱟᱦᱟ ᱫᱚ ᱵᱟᱦᱟ ᱵᱚᱝᱜᱟ, ᱵᱟᱦᱟ ᱯᱚᱨᱚᱵᱨᱮ ᱨᱚᱲ ᱫᱚᱦᱚ ᱛᱟᱦᱮᱱᱟ ᱵᱚᱝᱜᱟ ᱵᱩᱨᱩ ᱠᱚ ᱴᱷᱮᱱ᱾ ᱢᱟᱜ ᱢᱚᱲᱮ ᱫᱚ ᱥᱮᱨᱢᱟ ᱥᱮᱨᱢᱟ ᱵᱟᱝ ᱦᱳᱭ ᱠᱟᱛᱮ, ᱵᱟᱨ ᱥᱮᱨᱢᱟ ᱛᱟᱭᱚᱢ ᱯᱮ ᱥᱮᱨᱢᱟ ᱨᱮ ᱡᱟ.ᱥᱛᱤ ᱜᱟᱱ ᱠᱚ ᱢᱟᱱᱟᱣ ᱵᱟᱛᱟᱣ ᱜᱮᱭᱟ, ᱫᱮᱥ ᱫᱤᱥᱟ.ᱢ ᱨᱮᱱ ᱠᱷᱮᱨᱳᱭᱟᱞ ᱡᱟ.ᱛᱤ᱾ ᱵᱟᱦᱟ ᱵᱚᱝᱜᱟ ᱵᱟᱦᱟ ᱯᱚᱨᱚᱵ ᱱᱮᱸᱰᱟ ᱜᱚᱴᱟ ᱫᱤᱱᱨᱮ ᱚᱱᱟ ᱟᱛᱳ ᱨᱮᱱ ᱦᱚᱲ ᱠᱚ ᱜᱚᱡ ᱜᱩᱨ ᱮᱢᱟᱱ ᱞᱮᱱᱠᱷᱟᱱ ,ᱟᱨ ᱵᱟᱝᱠᱷᱟᱱ ᱚᱱᱟ ᱢᱩᱣᱡᱷᱟ. ᱟᱛᱳ ᱨᱮ ᱟᱭᱳ ᱨᱩᱭᱟ. ᱠᱚ ᱵᱚᱞᱚ ᱮᱢᱟᱱ ᱞᱮᱱᱠᱷᱟᱱ -  ᱵᱟᱦᱟ ᱵᱚᱝᱜᱟ ᱨᱮ ᱵᱟᱠᱳ ᱵᱟᱦᱟ ᱯᱚᱨᱚᱵ-ᱟ᱾ ᱩᱱ ᱨᱮ ᱟᱛᱳ ᱢᱚᱲᱮ ᱦᱚᱲ ᱟᱨ ᱵᱟᱝᱠᱷᱟᱱ ᱟᱛᱳ ᱥᱳᱞᱳᱟᱱᱟ ᱟᱛᱮ ᱡᱟᱦᱮᱨ ᱛᱷᱟᱱ ᱨᱮ ᱵᱚᱝᱜᱟ ᱵᱩᱨᱩ ᱴᱷᱮᱱ ᱱᱟᱭᱠᱮ ᱵᱟᱵᱟ ᱥᱩᱱᱩᱢ ᱥᱤᱸᱫᱩᱨ ᱟᱸᱬᱜᱳ ᱟᱭ , ᱟᱨ ᱱᱟᱭᱠᱮ ᱵᱟᱵᱟ ᱥᱟᱸᱣ ᱥᱟᱱᱟᱢ ᱠᱚᱜᱮ ᱟᱠᱳᱭᱟᱜ ᱨᱮᱜᱮᱡ ᱨᱟᱵᱟᱝ, ᱥᱩᱠ ᱫᱩᱠ ᱥᱚᱫᱚᱨ ᱠᱟᱛᱮᱜ ᱠᱚ ᱱᱮᱦᱚᱨᱚᱜ ᱟ᱾ ᱱᱮᱦᱚᱨ ᱫᱚ-- ᱢᱟᱨᱟᱝ ᱵᱩᱨᱩ , ᱡᱟᱦᱮᱨ ᱟᱭᱳ, ᱢᱚᱲᱮ ᱠᱚ ᱛᱩᱨᱩᱭ ᱠᱚ ᱟᱨ ᱜᱚᱨᱟᱢ -- ᱧᱩᱢ ᱠᱟᱛᱮ, "ᱱᱤᱭᱟ. ᱫᱷᱟᱣ ᱫᱚ ᱟᱛᱳ ᱨᱮ ᱟᱭᱳ ᱨᱩᱭᱟ. ᱵᱚᱞᱚᱣ ᱟᱠᱟᱱ ᱠᱷᱟ.ᱛᱤᱨ ᱵᱟᱝ ᱞᱮ ᱥᱟ.ᱛ ᱥᱟᱯᱲᱟᱣ ᱫᱟᱲᱮᱭᱟᱠᱟᱫᱟ, ᱥᱮ ᱵᱟᱝ ᱞᱮ ᱨᱟ.ᱥᱠᱟ. ᱚᱪᱚ ᱞᱮᱫ ᱯᱮᱭᱟ, ᱚᱱᱟ ᱠᱷᱟ.ᱛᱤᱨ ᱫᱟᱨᱟᱭ ᱠᱟᱱ ᱡᱷᱮᱸᱴ ᱵᱚᱝᱜᱟ ᱩᱢᱩᱠ ᱢᱟᱦᱤᱛ ᱦᱤᱞᱳᱜ ᱟᱨᱦᱚᱸ ᱡᱟᱠ ᱡᱚᱢᱚᱠ, ᱟᱨᱦᱚᱸ ᱵᱷᱟᱜᱮ ᱥᱟ.ᱛ ᱥᱟᱯᱲᱟᱣ ᱠᱟᱛᱮᱜ, ᱥᱟᱸᱜᱮ ᱫᱟᱲᱮ ᱭᱟᱛᱮᱞᱮ ᱨᱟ.ᱥᱠᱟ. ᱚᱪᱚ ᱯᱮᱭᱟ᱾ ᱟᱫᱚ ᱚᱱᱟ ᱱᱮᱸᱰᱟ ᱜᱚᱴᱟ ᱫᱤᱱ ᱡᱤᱞᱳᱜ ᱦᱟᱬᱟᱢ ᱛᱷᱟᱱ ᱟᱨ ᱡᱟᱦᱮᱨ ᱛᱷᱟᱱ ᱰᱟ.ᱝᱣᱭᱟ. ᱠᱚᱲᱟ ᱨᱮᱜᱮᱡ ᱛᱮ ᱛᱟᱦᱮ ᱠᱟᱛᱮ ᱠᱚ ᱫᱟᱵ ᱟ, ᱟᱨ ᱠᱚ ᱩᱢᱩᱜ ᱟ ᱾ ᱚᱱᱟ ᱛᱟᱭᱚᱢ ᱫᱤᱱ ᱦᱤᱞᱳᱜ ᱫᱚ ᱵᱚᱝᱜᱟ ᱟᱠᱳ , ᱚᱱᱟ ᱛᱟᱭᱚᱢ ᱫᱤᱱ ᱫᱚ ᱡᱟᱞᱮ᱾

ᱟᱨ ᱵᱟᱦᱟ ᱯᱚᱨᱚᱵ ᱠᱟᱛᱮᱜ ᱦᱚᱸ, ᱡᱟᱦᱟ ᱥᱮᱨᱢᱟ ᱨᱮ ᱵᱚᱝᱜᱟ ᱵᱩᱨᱩ ᱵᱟᱝ ᱠᱚ ᱟᱸᱲᱜᱳ ᱞᱮᱱᱠᱷᱟᱱ, ᱥᱮ ᱡᱟᱠ ᱡᱚᱢᱚᱠ ᱧᱚᱜ ᱵᱟᱦᱟ ᱯᱚᱨᱚᱵ ᱵᱟᱝ ᱦᱳᱭ ᱞᱮᱱ ᱠᱷᱟᱱ, ᱥᱮ ᱵᱟᱨ ᱥᱮᱨᱢᱟ ᱯᱩᱨᱟ.ᱣ ᱞᱮᱱᱠᱷᱟᱱ ᱦᱚᱸ ᱠᱚ ᱨᱚᱲ ᱫᱚᱦᱚᱭᱟ ᱵᱚᱝᱜᱟ ᱵᱩᱨᱩ ᱴᱷᱮᱱ ᱢᱟᱜ ᱢᱚᱲᱮ ᱞᱟ.ᱜᱤᱫ᱾ ᱢᱟᱜ ᱢᱚᱲᱮ ᱨᱮᱫᱚ ᱦᱚᱯᱚᱱ ᱮᱨᱟ, ᱢᱤᱥᱨᱟ ᱥᱟᱱᱟᱢ ᱠᱚᱜᱮ ᱠᱚ ᱠᱷᱚᱡ ᱠᱚᱜᱮᱭᱟ᱾ ᱟᱨ ᱦᱚᱯᱚᱱ ᱮᱨᱟ, ᱢᱤᱥᱨᱟ ᱡᱟᱣᱭᱟᱭ ᱠᱚᱜᱮ ᱛᱚ ᱢᱟᱜ ᱢᱚᱲᱮ ᱵᱚᱝᱜᱟ ᱵᱩᱨᱩ ᱫᱮᱵᱟ ᱥᱮᱵᱟ ᱯᱚᱨᱚᱵ ᱠᱚ ᱥᱟ.ᱠᱠᱷᱤ ᱥᱚᱵᱷᱟᱭᱟ᱾ ᱟᱨ ᱥᱟᱱᱛᱟᱲ ᱦᱚᱯᱚᱱ ᱠᱷᱮᱨᱳᱭᱟᱞ ᱡᱟ.ᱛᱤᱭᱟᱜ ᱯᱟ.ᱛᱭᱟ.ᱣ, ᱢᱟᱜ ᱢᱚᱲᱮ ᱞᱮᱱᱠᱷᱟᱱ ᱵᱚᱝᱜᱟ ᱵᱩᱨᱩ ᱠᱚ ᱨᱟ.ᱥᱠᱟ. ᱟ᱾ ᱟᱨ ᱵᱚᱝᱜᱟ ᱵᱩᱨᱩ ᱠᱚ ᱨᱟ.ᱥᱠᱟ. ᱞᱮᱱᱠᱷᱟᱱ ᱨᱟ.ᱥᱠᱟ. ᱛᱮ ᱥᱮᱨᱢᱟ ᱡᱟ.ᱲᱤ ᱫᱟᱜ ᱞᱚᱜᱚᱱ ᱥᱟᱦᱤᱡ ᱠᱚ ᱡᱟ.ᱲᱤ ᱟᱸᱲᱜᱳᱭᱟ᱾ ᱟᱨ ᱥᱮᱨᱢᱟ ᱡᱟ.ᱲᱤ/ᱫᱟᱜ ᱟᱸᱲᱜᱳ ᱞᱮᱱᱠᱷᱟᱱ ᱞᱚᱞᱚ ᱟᱠᱟᱱ ᱠᱷᱮᱛ ᱦᱟᱥᱟ ᱫᱷᱩᱬᱤ ᱫᱷᱟ.ᱨᱛᱤ ᱞᱟᱲᱮᱡ ᱠᱟᱛᱮᱜ ᱟᱨᱡᱟᱣ ᱞᱟ.ᱜᱤᱫ ᱠᱷᱮᱨᱳᱭᱟᱞ ᱦᱚᱯᱚᱱ ᱠᱚ ᱥᱟ.ᱛ ᱥᱟᱯᱲᱟᱜ ᱟ᱾










[[Category:!Main category]]
