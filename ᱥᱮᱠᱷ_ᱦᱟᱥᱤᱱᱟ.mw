[[ᱨᱮᱫ:Sheikh_Hasina,_Honourable_Prime_Minister_of_Bangladesh_(cropped).jpg|thumb|ᱥᱮᱠᱷ ᱦᱟᱥᱤᱱᱟ]]
'''ᱥᱮᱠᱷ ᱦᱟᱥᱤᱱᱟ ᱚᱣᱟᱡᱮᱫᱽ'''( ᱡᱟᱱᱟᱢ ᱒᱘ ᱥᱮᱯᱴᱮᱢᱵᱚᱨ, ᱑᱙᱔᱗) ᱵᱟᱝᱞᱟᱫᱤᱥᱟᱹᱢ ᱨᱮᱱ ᱱᱟᱦᱟᱜ ᱯᱨᱟᱭᱤᱢᱼᱢᱤᱱᱤᱥᱴᱟᱨ([[ᱢᱟᱹᱧᱡᱽᱦᱤ]]) ᱠᱟᱱᱟᱭ᱾ ᱩᱱᱤ ᱫᱚ ᱜᱮᱞ ᱢᱤᱫ ᱥᱚᱝᱥᱚᱫ ᱨᱮᱱ ᱥᱚᱨᱠᱟᱨ ᱢᱩᱠᱷᱤᱭᱟᱹ ᱠᱟᱱᱟᱭ᱾ ᱚᱱᱟ ᱥᱟᱶ ᱵᱟᱝᱞᱟᱫᱮᱥ ᱟᱣᱟᱢᱤ ᱞᱤᱜᱽ ᱨᱮᱱ ᱢᱩᱠᱷᱤᱭᱟᱹ ᱦᱚᱸ ᱠᱟᱱᱟᱭ᱾
ᱥᱮᱠᱷ ᱦᱟᱥᱤᱱᱟ ᱫᱚ ᱵᱟᱝᱞᱟᱫᱤᱥᱟᱹᱢ ᱨᱮᱱ ᱯᱩᱭᱞᱩ ᱯᱨᱮᱥᱤᱰᱮᱱᱴ([[ᱯᱟᱨᱟᱱᱤᱠ]]) [[ᱵᱚᱝᱜᱚᱵᱚᱱᱫᱷᱩ]] [[ᱥᱮᱠᱷ ᱢᱩᱡᱤᱵᱩᱨ ᱨᱚᱦᱚᱢᱟᱱ]] ᱨᱮᱱ ᱦᱚᱯᱚᱱᱮᱨᱟ ᱠᱟᱱᱟᱭ᱾ ᱥᱮᱠᱷ ᱦᱟᱥᱤᱱᱟ ᱫᱚ ᱨᱟᱡᱽᱱᱤᱛᱤ ᱨᱮ ᱯᱚᱱ ᱜᱮᱞ ᱥᱮᱨᱢᱟ ᱠᱷᱚᱱ ᱰᱮᱨ ᱠᱟᱹᱢᱤ ᱨᱮ ᱢᱮᱱᱟᱭᱟ᱾ ᱩᱱᱤ ᱫᱚ ᱑᱙᱘᱖ ᱠᱷᱚᱱ ᱑᱙᱙᱐ ᱟᱨ ᱑᱙᱙᱑-᱑᱙᱙᱕ ᱫᱷᱟᱹᱵᱤᱡ ᱵᱤᱨᱚᱫᱷᱤ ᱫᱚᱞ ᱨᱮᱱ ᱢᱩᱠᱷᱤᱭᱟᱹᱭ ᱛᱟᱸᱦᱮ ᱠᱟᱱᱟ᱾ ᱯᱩᱭᱞᱩ ᱑᱙᱙᱖-᱒᱐᱐᱑ ᱥᱮᱨᱢᱟ ᱵᱟᱝᱞᱟᱫᱤᱥᱟᱹᱢ ᱨᱮᱱ ᱯᱨᱟᱭᱤᱢᱼᱢᱤᱱᱤᱥᱴᱟᱨ ᱮ ᱛᱟᱦᱮ ᱠᱟᱱᱟ᱾ ᱑᱙᱘᱑ ᱥᱮᱨᱢᱟ ᱠᱷᱚᱱ ᱟᱣᱟᱢᱤ ᱞᱤᱜᱽ ᱨᱮᱱ ᱢᱟᱹᱧᱡᱽᱦᱤ ᱭᱮ ᱦᱩᱭᱮᱱᱟ᱾ ᱒᱐᱐᱘ ᱥᱮᱨᱢᱟ ᱨᱮ [[ᱛᱚᱛᱛᱟᱵᱚᱫᱷᱟᱭᱚᱠ ᱥᱚᱨᱠᱟᱨ]] ᱦᱚᱛᱮᱛᱮ ᱵᱟᱪᱷᱱᱟᱣ(ᱤᱞᱮᱠᱥᱚᱱ) ᱟᱨ ᱒᱐᱑᱔ ᱟᱨ ᱒᱐᱑᱘ ᱥᱮᱨᱢᱟ ᱨᱮ ᱟᱭᱟᱜ ᱫᱚᱞ ᱨᱮᱱᱟᱜ ᱥᱚᱨᱠᱟᱨ ᱦᱚᱛᱮᱛᱮ ᱵᱟᱪᱷᱱᱟᱣ ᱨᱮ ᱡᱤᱛᱠᱟᱹᱨ ᱠᱟᱛᱮᱜ ᱥᱚᱨᱠᱟᱨ ᱮ ᱵᱮᱱᱟᱣ ᱠᱮᱫᱟ᱾ ᱱᱤᱭᱟᱹ ᱦᱟᱹᱵᱤᱡ ᱛᱮ ᱯᱚᱱ ᱫᱷᱟᱣ ᱯᱨᱟᱭᱤᱢᱼᱢᱤᱱᱤᱥᱴᱟᱨ ᱮ ᱦᱩᱭᱮᱱᱟ᱾ ᱞᱟᱜᱷᱟᱨ ᱨᱮ ᱯᱮ ᱫᱷᱟᱣ ᱮ ᱦᱩᱭᱮᱱᱟ᱾

== ᱯᱩᱭᱞᱩ ᱡᱤᱭᱚᱱ ==
ᱥᱮᱠᱷ ᱦᱟᱥᱤᱱᱟ ᱫᱚ ᱵᱟᱝᱞᱟᱫᱤᱥᱟᱹᱢ ᱨᱮᱱᱟᱜ ᱯᱷᱩᱨᱜᱟᱹᱞ ᱞᱟᱹᱲᱦᱟᱹᱭ ᱨᱮᱱ ᱱᱮᱛᱟ, ᱵᱟᱝᱞᱟᱫᱤᱥᱟᱹᱢ ᱨᱮᱱ ᱡᱟᱹᱛᱤ ᱟᱯᱟᱛ ᱟᱨ ᱵᱟᱝᱞᱟᱫᱤᱥᱟᱹᱢ ᱨᱮᱱ ᱯᱩᱭᱞᱩ ᱯᱨᱮᱥᱤᱰᱮᱱᱴ ᱵᱚᱝᱜᱚᱵᱚᱱᱫᱷᱩ ᱥᱮᱠᱷ ᱢᱩᱡᱤᱵᱩᱨ ᱨᱚᱦᱚᱢᱟᱱ ᱨᱮᱱ ᱦᱚᱯᱚᱱᱮᱨᱟ ᱠᱟᱱᱟᱭ᱾ ᱟᱭ ᱜᱚᱜᱚ ᱭᱟᱜ ᱧᱤᱛᱩᱢ ᱫᱚ ᱵᱮᱜᱚᱢ ᱯᱷᱚᱡᱤᱞᱟᱛᱩᱱᱱᱮᱥᱟ᱾ ᱥᱮᱠᱷ ᱦᱟᱥᱤᱱᱟ ᱫᱚ ᱴᱩᱝᱜᱤᱯᱟᱲᱟ ᱨᱮᱭ ᱡᱟᱱᱟᱢ ᱟᱠᱟᱱᱟ᱾ ᱚᱱᱰᱮ ᱜᱤᱭᱮ ᱦᱟᱨᱟ ᱨᱟᱠᱟᱯ ᱟᱠᱟᱱᱟ᱾ ᱑᱙᱕᱔ ᱥᱮᱨᱢᱟ ᱨᱮ ᱟᱭᱟᱜ ᱜᱷᱟᱨᱚᱡᱽ ᱨᱮᱱ ᱥᱟᱶ ᱰᱷᱟᱠᱟ ᱨᱮᱱᱟᱜ  ᱢᱳᱜᱚᱞᱴᱩᱞᱤ ᱨᱮᱱᱟᱜ ᱨᱚᱡᱚᱤ ᱵᱳᱥ ᱞᱮᱱ ᱨᱮᱱᱟᱜ ᱚᱲᱟᱜ ᱨᱮ ᱛᱟᱦᱮᱱ ᱮ ᱮᱦᱚᱵ ᱠᱮᱫᱟ᱾ ᱛᱟᱭᱚᱢᱛᱮ ᱢᱤᱱᱴᱳ ᱨᱳᱰ ᱨᱮᱱᱟᱜ ᱥᱚᱨᱠᱟᱨᱤ ᱚᱲᱟᱜ ᱨᱮᱭ ᱨᱟᱠᱟᱵ ᱮᱱᱟ᱾ ᱑᱙᱕᱖ ᱥᱮᱨᱢᱟ ᱨᱮ ᱴᱤᱠᱟᱴᱩᱞᱩ ᱨᱮᱱᱟᱜ ᱱᱟᱨᱤᱥᱤᱠᱠᱷᱟ ᱢᱚᱱᱫᱤᱨ ᱵᱟᱞᱤᱠᱟ ᱵᱤᱫᱫᱟᱞᱚᱭ ᱨᱮᱭ ᱵᱷᱚᱨᱛᱤ ᱭᱮᱱᱟ᱾ ᱑᱙᱖᱑ ᱥᱮᱨᱢᱟ ᱨᱮᱱᱟᱜ ᱑  ᱚᱠᱴᱚᱵᱚᱨ ᱠᱷᱚᱱ  ᱫᱷᱟᱱᱢᱚᱱᱰᱤ ᱨᱮᱱᱟᱜ ᱓᱒ ᱱᱚᱢᱵᱚᱨ ᱚᱲᱟᱜ ᱨᱮ ᱛᱟᱦᱮᱱ ᱮ ᱮᱦᱚᱵ ᱠᱮᱫᱟ᱾ ᱑᱙᱗᱕ ᱥᱮᱨᱢᱟ ᱨᱮᱱᱟᱜ ᱑᱕ ᱟᱜᱚᱥᱴ ᱢᱤᱫ ᱥᱮᱱᱟ ᱜᱚᱞᱢᱟᱞ ᱨᱮ ᱟᱡ ᱟᱨ ᱟᱡᱨᱮᱱ ᱠᱩᱲᱤ ᱵᱚᱭᱦᱟ [[ᱥᱮᱠᱷ ᱨᱮᱦᱟᱱᱟ]] ᱵᱟᱹᱜᱤ ᱠᱟᱛᱮᱜ ᱡᱚᱛᱚ ᱠᱩ ᱜᱚᱡ ᱟᱪᱚᱭᱮᱱᱟ᱾ ᱤᱱᱟᱹ ᱚᱠᱛᱮ ᱫᱚ ᱱᱩᱠᱤᱱ ᱵᱟᱱᱟᱨ ᱵᱚᱭᱷᱟ ᱜᱤ [[ᱯᱟᱹᱪᱷᱤᱢ ᱡᱟᱨᱢᱟᱤ]] ᱨᱮ ᱯᱟᱲᱦᱟᱜ ᱠᱤᱱ ᱥᱮᱱ ᱟᱠᱟᱱ ᱛᱟᱦᱮᱱᱟ᱾ ᱑᱙᱖᱕ ᱥᱮᱨᱢᱟ ᱨᱮ ᱥᱮᱠᱷ ᱦᱟᱥᱤᱱᱟ ᱫᱚ ᱟᱡᱤᱢᱯᱩᱨ ᱜᱟᱨᱞᱥ ᱦᱟᱭ ᱤᱥᱠᱩᱞ ᱠᱷᱚᱱ ᱢᱮᱴᱨᱤᱠ ᱮ ᱯᱟᱥ ᱠᱮᱫᱟ᱾


ᱥᱮᱠᱷ ᱦᱟᱥᱤᱱᱟ ᱑᱙᱗᱓ ᱥᱮᱨᱢᱟ ᱨᱮ ᱰᱷᱟᱠᱟ ᱤᱣᱱᱤᱵᱷᱟᱨᱥᱤᱴᱤ ᱠᱷᱚᱱ ᱵᱟᱝᱞᱟ ᱪᱮᱛᱟᱱ ᱚᱱᱟᱨᱥ ᱮ ᱢᱩᱪᱟᱹᱫ ᱠᱮᱫᱟ᱾ ᱤᱣᱱᱤᱵᱷᱟᱨᱥᱤᱴᱤ ᱨᱮ ᱯᱟᱲᱦᱟᱜ ᱚᱠᱛᱮ ᱜᱤ ᱑᱙᱖᱗ ᱥᱮᱨᱢᱟ ᱨᱮ [[ᱮᱢ ᱮ ᱚᱣᱟᱡᱮᱫᱽ ᱢᱤᱭᱟ]] ᱥᱟᱶ ᱵᱟᱯᱞᱟ ᱦᱩᱭᱮᱱ ᱛᱟᱭᱟ᱾ ᱟᱡ ᱡᱟᱸᱣᱟᱭ ᱚᱣᱟᱡᱮᱫᱽ ᱢᱤᱭᱟ ᱫᱚ ᱙ ᱢᱮ, ᱒᱐᱐᱙ ᱥᱮᱨᱢᱟ ᱦᱟᱱᱟᱯᱩᱨᱤᱭᱮᱱᱟ᱾ ᱥᱮᱠᱷ ᱦᱟᱥᱤᱱᱟ ᱣᱟᱜ ᱜᱷᱟᱨᱚᱡᱽ ᱨᱮ ᱫᱚ ᱵᱟᱨᱭᱟ ᱜᱤᱫᱽᱨᱟᱹ ᱠᱚᱲᱟᱣᱟᱜ ᱧᱤᱛᱩᱢ [[ᱥᱚᱡᱤᱵᱽ ᱚᱣᱟᱡᱮᱫ ᱡᱚᱭ]] ᱟᱨ ᱠᱩᱲᱤᱭᱟᱜ ᱧᱤᱛᱩᱢ ᱫᱚ [[ᱥᱟᱭᱢᱟ ᱚᱣᱟᱡᱮᱫ ᱯᱩᱛᱩᱞ]]᱾

== ᱨᱟᱡᱱᱤᱛᱤ ᱡᱤᱭᱚᱱ ==
᱑᱙᱘᱑ ᱥᱮᱨᱢᱟ ᱨᱮ ᱵᱟᱝᱞᱟᱫᱤᱥᱟᱹᱢ ᱨᱮ ᱵᱟᱝ ᱛᱟᱦᱮ ᱠᱟᱛᱮᱜ ᱦᱚᱸ ᱟᱣᱟᱢᱤ ᱞᱤᱜᱽ ᱨᱮᱱ ᱥᱚᱵᱷᱟᱯᱚᱛᱤ ᱠᱩ ᱵᱟᱪᱷᱟᱣ ᱠᱤᱫᱤᱭᱟ᱾ ᱩᱱᱠᱷᱚᱱ ᱜᱤ ᱨᱟᱡᱽᱱᱤᱛᱤ ᱡᱤᱭᱚᱱ ᱫᱚ ᱮᱦᱚᱵ ᱮᱱ ᱛᱟᱭᱟ ᱜᱚᱴᱟᱛᱮ᱾

== ᱞᱟᱲᱟᱣᱱᱟ ==

== ᱜᱨᱮᱯᱷᱛᱟᱨ ==

== ᱵᱟᱪᱷᱱᱟᱣ ᱠᱩ ==

== ᱫᱷᱟᱹᱨᱛᱤ ᱨᱮ ᱞᱮᱠᱷᱟ ᱦᱚᱲ ᱞᱮᱠᱟᱛᱮ ==

== ᱚᱱᱚᱞᱤᱭᱟᱹ ᱞᱮᱠᱟᱛᱮ ==

== ᱥᱤᱨᱯᱷᱟᱹ ᱠᱩ ==

== ᱯᱷᱮᱰᱮᱛ ==

* https://bn.wikipedia.org/wiki/%E0%A6%B6%E0%A7%87%E0%A6%96_%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE

[[ᱛᱷᱚᱠ:ᱵᱟᱝᱞᱟᱫᱤᱥᱟᱹᱢ ᱨᱮᱱ ᱞᱮᱠᱷᱟ ᱦᱚᱲ]]
[[ᱛᱷᱚᱠ:ᱵᱟᱝᱞᱟᱫᱤᱥᱟᱹᱢ ᱨᱮᱱ ᱱᱮᱛᱟ]]
[[ᱛᱷᱚᱠ:ᱫᱷᱟᱹᱨᱛᱤ ᱨᱮᱱ ᱟᱭᱚ ᱱᱮᱛᱟ ᱠᱩ]]
[[ᱛᱷᱚᱠ:ᱟᱣᱟᱢᱤ ᱞᱤᱜᱽ ᱱᱮᱛᱟ]]
[[ᱛᱷᱚᱠ:ᱵᱟᱝᱞᱟᱫᱤᱥᱟᱹᱢ ᱨᱮᱱ ᱯᱨᱟᱭᱤᱢ ᱢᱤᱱᱤᱥᱴᱟᱨ]]
[[ᱛᱷᱚᱠ:ᱵᱟᱝᱞᱟᱫᱤᱥᱟᱹᱢ ᱨᱮᱱ ᱯᱨᱚᱫᱷᱟᱱᱢᱚᱱᱛᱨᱤ]]
[[ᱛᱷᱚᱠ:ᱱᱮᱛᱟ]]
[[ᱛᱷᱚᱠ:ᱚᱱᱚᱞᱤᱭᱟᱹ]]
