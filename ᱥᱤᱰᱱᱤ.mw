[[File:Montage of Sydney1.jpg|thumb|ᱥᱤᱰᱱᱤ]]

'''ᱥᱤᱰᱱᱤ''' ᱫᱚ ᱚᱥᱴᱨᱮᱞᱤᱭᱟ ᱨᱮᱱᱟᱜ ᱥᱟᱢᱟᱝ ᱟᱲᱮ [[ᱱᱟᱜᱟᱨ]] ᱠᱟᱱᱟ ᱾ ᱥᱤᱰᱱᱤ ᱫᱚ ᱱᱤᱶ ᱥᱟᱶᱩᱛ ᱶᱮᱞᱥ ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱱᱚᱸᱰᱮ ᱯᱩᱱ ᱢᱤᱞᱤᱭᱚᱱ ᱜᱟᱱ ᱦᱚᱲ ᱠᱚ ᱛᱟᱦᱮᱸᱱ ᱠᱟᱱᱟ, ᱡᱟᱦᱟᱸ ᱫᱚ ᱟᱹᱰᱤ ᱢᱟᱨᱟᱝ~ᱮ ᱵᱮᱱᱟᱶ ᱟᱠᱟᱫᱼᱟ ᱾ ᱥᱤᱰᱱᱤ ᱫᱚ ᱑᱗᱘᱘ ᱥᱟᱞᱮ ᱨᱮ ᱮᱦᱚᱵ ᱞᱮᱱ ᱛᱟᱦᱮᱸᱫ, ᱡᱚᱠᱷᱚᱱ ᱠᱟᱯᱴᱮᱱ ᱚᱨᱛᱷᱳᱨ ᱯᱷᱤᱞᱤᱯ ᱚᱥᱴᱨᱮᱞᱤᱭᱟ ᱨᱮ ᱦᱮᱡ ᱮᱱᱟᱭ ᱵᱟᱥᱟᱜ ᱞᱟᱹᱜᱤᱫ ᱾  
ᱱᱚᱱᱰᱮ ᱛᱟᱦᱮᱸᱱ ᱠᱚ ᱫᱚ ᱤᱝᱞᱚᱸᱰ ᱟᱨ ᱟᱭᱟᱨᱞᱟᱸᱰ ᱡᱤᱦᱚᱞ ᱠᱷᱚᱱ ᱠᱟᱹᱭᱫᱟᱹᱦᱤ ᱞᱮᱠᱟ ᱛᱚ ᱠᱚ ᱥᱟᱵ ᱞᱮᱫ ᱠᱚ ᱛᱟᱦᱮᱸᱫ ᱾ ᱱᱚᱶᱟ ᱫᱤᱥᱚᱢ ᱫᱚ ᱒᱐᱐ ᱜᱟᱱ ᱨᱚᱲ ᱯᱟᱹᱨᱥᱤ ᱨᱮᱱᱟᱜ ᱜᱷᱟᱨᱚᱡᱽ ᱠᱟᱱᱟ ᱾.<ref>Cite web|url=https://businesseventssydney.com.au/sydney-shines/global-city/|title=Sydney Information|first=|last=|date=|website=Business Events Sydney|publisher=|accessdate=August 30, 2016</ref>
<br>

ᱥᱤᱰᱱᱤ ᱨᱮ ᱫᱚ ᱟᱹᱰᱤ ᱧᱩᱢᱼᱦᱟᱞᱟᱝ ᱵᱤᱞᱰᱤᱝ ᱠᱚ ᱢᱮᱱᱟᱜᱼᱟ ᱺ ᱥᱤᱰᱱᱤ ᱚᱯᱮᱨᱟ ᱦᱟᱩᱥ, ᱨᱟᱹᱱᱤ ᱵᱷᱤᱠᱴᱚᱨᱤᱭᱟ ᱵᱤᱞᱰᱤᱝ ᱟᱨ ᱥᱤᱰᱱᱤ ᱦᱟᱨᱵᱳᱨ ᱵᱨᱤᱡᱽ ᱾ ᱥᱤᱰᱱᱤ ᱨᱮ ᱟᱭᱢᱟ ᱢᱟᱨᱟᱝ ᱦᱟᱨᱵᱳᱨ (harbour) ᱟᱨ ᱟᱭᱢᱟ ᱰᱷᱤᱯ ᱢᱮᱱᱟᱜᱼᱟ ᱾ ᱡᱚᱛᱚ ᱠᱷᱚᱱ ᱧᱩᱛᱩᱢᱟᱱ ᱥᱟᱹᱢᱩᱸᱫᱽ ᱰᱷᱤᱯ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱵᱚᱱᱰᱤ ᱥᱟᱹᱢᱩᱸᱫᱽ ᱰᱷᱤᱯ, ᱟᱨ ᱮᱴᱟᱜ ᱧᱩᱛᱩᱢᱟᱱ ᱰᱷᱤᱯ ᱠᱚ ᱫᱚ ᱠᱳᱜᱤ ᱥᱟᱹᱢᱩᱸᱫᱽ ᱰᱷᱤᱯ (Coogee Beach) ᱟᱨ ᱢᱟᱱᱞᱤ ᱥᱟᱹᱢᱩᱸᱫᱽ ᱰᱷᱤᱯ (Manly Beach) ᱾ ᱧᱩᱛᱩᱢᱟᱱᱟᱜ ᱰᱟᱬᱟᱱ ᱞᱮᱠᱟᱱᱟᱜ ᱫᱚ ᱵᱚᱱᱰᱤ ᱟᱨ ᱠᱳᱜᱤ ᱠᱚᱥᱴᱟᱞ ᱶᱟᱞᱠ ᱾<ref>Cite web|url=http://www.visitnsw.com/things-to-do/nature-and-parks/walks/bondi-to-coogee-coastal-walk|title=Bondi to Coogee Coastal Walk|first=|last=|date=|website=Destination NSW|publisher=|accessdate=March 17, 2016</ref>  ᱧᱩᱛᱩᱢᱟᱱᱟᱜ ᱦᱟᱨᱵᱳᱨ ᱫᱚ ᱦᱩᱭᱩᱜ ᱠᱟᱱᱟ ᱰᱟᱨᱞᱤᱝ ᱦᱟᱨᱵᱳᱨ ᱟᱨ ᱥᱟᱨᱰᱩᱞᱟᱨ ᱠᱩᱶᱮ ᱾<br>

ᱥᱤᱰᱱᱤ ᱨᱮᱱᱟᱜ ᱡᱚᱛᱚᱠᱷᱚᱱ ᱧᱩᱛᱩᱢᱟᱱᱟᱜ ᱮᱱᱮᱡ ᱰᱟᱹᱦᱤ ᱫᱚ ᱦᱩᱭᱩᱜ ᱠᱟᱱᱟ "ᱟᱸᱡᱽ ᱥᱴᱟᱰᱤᱭᱚᱢ" (ᱡᱟᱦᱟᱸ ᱫᱚ ᱥᱴᱟᱰᱤᱭᱚᱢ ᱚᱥᱴᱨᱮᱞᱤᱭᱟ ᱠᱚ ᱢᱮᱛᱟᱜ ᱠᱟᱱᱟ), ᱪᱮᱫᱟᱜ ᱥᱮ ᱱᱚᱶᱟ ᱫᱚ ᱒᱐᱐᱐ ᱥᱤᱛᱩᱝ ᱚᱞᱤᱢᱯᱤᱠ ᱞᱟᱹᱜᱤᱫ ᱛᱮᱭᱟᱨ ᱞᱮᱱ ᱛᱟᱦᱮᱸᱫ ᱾ ᱥᱤᱰᱱᱤ ᱨᱮᱱᱟᱜ ᱮᱴᱟᱜ ᱮᱱᱮᱡ ᱰᱟᱹᱦᱤ ᱫᱚ ᱦᱩᱭᱩᱜ ᱠᱟᱱᱟ "ᱥᱤᱰᱱᱤ ᱠᱨᱤᱠᱮᱴ ᱰᱟᱹᱦᱤ" (SCG) ᱾ ᱮᱴᱟᱦ ᱧᱩᱛᱩᱢᱟᱱ ᱮᱵᱷᱮᱸᱴ ᱠᱚ ᱥᱤᱰᱱᱤ ᱨᱮ ᱦᱩᱭᱞᱮᱱᱟᱜ ᱫᱚ ᱺ ᱒᱐᱐᱗ APEC ᱟᱹᱭᱩᱨᱤᱭᱟᱹ ᱥᱮᱱᱮᱞᱮᱫ, ᱒᱐᱐᱘ ᱡᱮᱜᱮᱛ ᱡᱩᱶᱟᱹᱱ ᱢᱟᱦᱟᱸ ᱟᱨ ᱒᱐᱑᱔ G20 Finance Ministers and Central Bank Governors ᱫᱩᱯᱩᱲᱩᱵ ᱾<ref>Cite web|url=https://businesseventssydney.com.au/sydney-shines/meeting-city/|title=Sydney Shines|first=|last=|date=|website=Business Events Sydney|publisher=|accessdate=February 9, 2017</ref>
<br>

ᱥᱤᱰᱱᱤ ᱨᱮ ᱟᱭᱢᱟ ᱧᱮᱞ ᱡᱚᱝ ᱟᱨ ᱠᱟᱹᱢᱤ ᱞᱟᱹᱜᱤᱫᱢᱮᱱᱟᱜᱼᱟ ᱾ ᱱᱚᱶᱟ ᱠᱚ ᱢᱩᱸᱫᱽ ᱨᱮ ᱛᱟᱨᱚᱱᱝᱜᱟ ᱪᱤᱯᱨᱩᱡᱼᱚᱲᱟᱜ (zoo) (ᱡᱤᱭᱟᱹᱞᱤ ᱠᱚᱶᱟᱜ ᱵᱟᱜᱟᱱ) ᱡᱟᱦᱟᱸ ᱫᱚ ᱦᱟᱨᱵᱳᱨ ᱨᱮᱱᱟᱜ ᱥᱟᱢᱟᱝ ᱯᱟᱴᱷᱟ ᱨᱮ ᱢᱮᱱᱟᱜᱼᱟ, ᱡᱚᱢᱟᱜ ᱠᱚ ᱡᱚᱢ, ᱪ᱾ᱛᱟᱹᱨ ᱜᱚᱲᱦᱚᱱ ᱠᱚ ᱧᱮᱞ ᱟᱨᱵᱟᱝ ᱮᱱᱮᱡ ᱠᱚ ᱧᱮᱞ (ᱡᱮᱢᱚᱱ ᱠᱨᱤᱠᱮᱴ ᱟᱨ ᱨᱚᱜᱽᱵᱤ)ᱟᱨᱵᱟᱝ ᱡᱚᱨᱡᱽ ᱥᱚᱲᱚᱠ ᱨᱮ ᱛᱟᱲᱟᱢ ᱡᱚᱝ ᱡᱟᱦᱟᱸᱨᱮ ᱟᱭᱢᱟ ᱫᱳᱠᱟᱱ ᱠᱚ ᱢᱮᱱᱟᱜᱼᱟ ᱾<ref>Cite web|url=http://www.sydney.com/things-to-do/fashion-and-shopping/shopping-precincts|title=Sydney shopping precincts|first=|last=|date=|website=Destination NSW|publisher=|accessdate=March 17, 2016</ref> ᱥᱤᱰᱱᱤ ᱨᱮ ᱫᱚ ᱚᱥᱴᱨᱮᱞᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱵᱷᱟᱹᱜᱤ ᱥᱚᱯᱤᱝ ᱠᱚ ᱢᱮᱱᱟᱜᱼᱟ ᱟᱨ ᱞᱤᱞ ᱵᱩᱨᱩ ᱫᱚ ᱚᱵᱰᱮ ᱠᱷᱚᱱ ᱯᱟᱪᱮ ᱥᱮᱦᱮᱫ ᱨᱮ ᱒ ᱴᱟᱬᱟᱝ ᱜᱟᱱ ᱜᱟᱹᱰᱤ ᱛᱮ ᱥᱮᱱ ᱦᱩᱭᱩᱜᱼᱟ ᱾ ᱟᱭᱢᱟ ᱦᱚᱲ  ᱥᱤᱰᱱᱤ ᱱᱟᱜᱟᱨ ᱫᱚ ᱱᱟᱶᱟ ᱥᱮᱨᱢᱟ ᱨᱮ ᱵᱟᱹᱨᱩᱛ ᱵᱟᱹᱛᱤ ᱧᱮᱞ ᱞᱟᱹᱜᱤᱫ ᱠᱚ ᱥᱮᱱᱚᱜᱼᱟ ᱾ ᱥᱤᱰᱱᱤ ᱨᱮ ᱟᱭᱢᱟ ᱤᱵᱷᱮᱸᱴ ᱠᱚ ᱞᱮᱛᱟᱲ ᱜᱮ ᱦᱩᱭᱩᱜᱼᱟ, ᱡᱟᱦᱟᱸ ᱫᱚ ᱟᱭᱢᱟ ᱧᱮᱧᱮᱞᱤᱭᱟᱹ ᱠᱚ ᱛᱟᱨᱥᱟᱶ ᱠᱚᱶᱟᱭ ᱾ ᱛᱤ ᱤᱱ ᱜᱟᱱ ᱧᱩᱛᱩᱢᱟᱱᱟᱜ ᱤᱵᱷᱮᱸᱴ ᱠᱚᱫᱚ ᱦᱩᱭᱩᱜ ᱠᱟᱱᱟ ᱵᱷᱤᱵᱷ᱾ᱰ ᱥᱤᱰᱱᱤ, ᱨᱚᱭᱟᱞ ᱤᱥᱴᱚᱨ ᱥᱚ ᱟᱨ ᱟᱭᱢᱟ ᱾<ref>Cite web|url=https://www.businesseventssydney.com.au/sydney-shines/explore-the-city/festivals-events/|title=Sydney Festivals and Events|first=|last=|date=|website=Business Events Sydney Festivals and Events|publisher=|accessdate=August 30, 2016</ref>
== ᱚᱛᱱᱚᱜ ==
== ᱤᱵᱷᱮᱸᱴᱠᱚ ==
ᱥᱤᱰᱱᱤ ᱨᱮ ᱫᱚ ᱟᱭᱢᱟ ᱤᱵᱷᱮᱸᱴ ᱠᱚ ᱦᱩᱭᱩᱜᱼᱟ ᱥᱮᱨᱢᱟ ᱯᱩᱨᱟᱹᱶ ᱨᱮ, ᱡᱟᱦᱟᱸ ᱫᱚ ᱟᱭᱢᱟ ᱧᱮᱧᱮᱞᱤᱭᱟᱹ ᱟᱨ ᱫᱟᱬᱟ ᱡᱚᱝ ᱦᱚᱲ ᱠᱚ ᱴᱟᱱᱟᱶ ᱠᱚᱶᱟᱭ ᱾ ᱥᱤᱰᱱᱤ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱤᱵᱷᱮᱸᱴ ᱛᱟᱞᱢᱟ ᱫᱚ ᱰᱟᱨᱞᱤᱝ ᱦᱟᱨᱵᱳᱨ ᱨᱮ ᱢᱟᱱᱟᱜᱼᱟ ᱾ <ref>Cite web|url=https://businesseventssydney.com.au/supplier-search/results/international-convention-centre-sydney/|title=International Convention Centre|first=|last=|date=|website=Business Events Sydney|publisher=|accessdate=August 30, 2016</ref>
=== ᱵᱷᱤᱵᱷᱤᱰ ᱥᱤᱰᱱᱤ ===
ᱵᱷᱤᱵᱷᱤᱰ ᱥᱤᱰᱱᱤ ᱫᱚ ᱡᱟᱶ ᱥᱮᱨᱢᱟ ᱜᱮ ᱡᱩᱱ ᱪᱟᱸᱫᱚ ᱨᱮ ᱦᱩᱭᱩᱜᱼᱟ ᱟᱨ ᱵᱟᱹᱛᱤ ᱢᱮᱞᱟ, ᱱᱟᱱᱟᱦᱩᱱᱟᱹᱨ ᱪᱤᱛᱟᱹᱨ ᱟᱨ ᱮᱱᱮᱡ ᱥᱮᱨᱮᱧ ᱠᱚ ᱦᱩᱭᱩᱜᱼᱟ ᱾ ᱱᱚᱶᱟ ᱮᱱᱮᱡ ᱥᱮᱨᱮᱧ ᱨᱮ ᱚᱱᱟ ᱴᱚᱴᱷᱟ ᱨᱤᱱ ᱵᱟᱰᱚᱦᱤ ᱠᱚ ᱥᱮᱞᱮᱫ ᱠᱚ ᱛᱟᱦᱮᱸᱱᱟ ᱾ ᱒᱐᱑᱖ ᱥᱟᱞᱮ ᱨᱮ ᱱᱚᱶᱟ ᱤᱵᱷᱮᱸᱴ ᱫᱚ ᱒᱓ ᱥᱤᱧ ᱧᱤᱫᱟᱹ ᱦᱟᱹᱵᱤᱡ ᱛᱚᱝᱜᱮ ᱞᱮᱱ ᱛᱟᱦᱮᱸᱫ ᱡᱟᱦᱟᱸ ᱫᱚ ᱒᱗ ᱢᱮ ᱠᱷᱚᱱ ᱑᱘ ᱡᱩᱱ ᱦᱟᱹᱵᱤᱡ ᱦᱩᱭ ᱞᱮᱱ ᱛᱟᱦᱮᱸᱫ ᱾᱾<ref>Cite web|url=http://www.sydney.com/destinations/sydney/sydney-city/vivid-sydney|title=Vivid Sydney Event|first=|last=|date=|website=Sydney Tourism NSW|publisher=|accessdate=March 31, 2016</ref>
=== ᱨᱚᱭᱟᱞ ᱤᱥᱴᱚᱨ ᱥᱚ ===

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:City]]
