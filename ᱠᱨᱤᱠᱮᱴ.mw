{{Infobox sport
| name              = ᱠᱨᱤᱠᱮᱴ
| image             = Eden Gardens under floodlights during a match.jpg
| imagesize         = 300 px
| caption           = {{Longitem|[[ᱤᱰᱮᱱ ᱜᱟᱨᱰᱮᱱ]], India under floodlights during [[2016 ICC World Twenty20 Final]]}}
| union             = [[International Cricket Council]]
| first             = 16th century; South-East England
| registered        = 
| clubs             = 
| contact           = no
| team              = 11 players per side ([[Substitute (cricket)|substitute]]s permitted in some circumstances)
| mgender           = yes, separate competitions
| type              = [[Team sport]], [[bat-and-ball games|Bat-and-Ball]]
| ball              = [[cricket ball|Cricket Ball]], [[Cricket Bat]], [[Wicket]] ([[Stump (cricket)|Stumps]], [[Bail (cricket)|Bails]]), [[Cricket clothing and equipment|Various protective equipment]]
| venue             = [[ᱠᱨᱤᱠᱮᱴ ᱜᱚᱰᱟ]]
| glossary          = [[Glossary of cricket terms]]
| region            = Worldwide but most prominent in the Indian subcontinent(Pakistan, India, Bangladesh, Sri Lanka and Afghanistan), Australasia, British Isles, Southern Africa and the West Indies
| olympic           = ([[1900 Summer Olympics]] only)
}}
'''ᱠᱨᱤᱠᱮᱴ''' ᱠᱷᱮᱞᱚᱸᱰ ᱟᱨᱵᱟᱝ ᱮᱱᱮᱡ ᱥᱟᱶ ᱫᱚ ᱢᱟᱹᱱᱢᱤᱭᱟᱜ ᱟᱹᱰᱮ ᱜᱟᱺᱦᱤᱨ ᱥᱟᱹᱜᱟᱹᱭ ᱢᱮᱱᱟᱜᱼᱟ ᱾ ᱠᱷᱮᱞᱚᱸᱰ ᱥᱟᱶ ᱫᱚ ᱢᱟᱹᱱᱢᱤᱭᱟᱜ ᱥᱟᱹᱜᱟᱹᱭ ᱟᱹᱰᱤ ᱡᱩᱜᱽ ᱢᱟᱬᱟᱝ ᱠᱷᱚᱱ ᱜᱮ ᱢᱮᱱᱟᱜ ᱟᱹᱜᱩ ᱟᱠᱟᱜᱼᱟ ᱾ ᱚᱱᱟᱛᱮ ᱟᱹᱰᱤ ᱞᱮᱠᱟᱱ ᱦᱚᱲ ᱞᱮᱠᱟᱱ-ᱞᱮᱠᱟᱱ ᱠᱷᱮᱞᱚᱸᱰ ᱨᱮ ᱫᱟᱣ ᱠᱚ ᱦᱟᱛᱟᱣᱟ ᱾ ᱢᱮᱞᱟᱱ ᱥᱮᱨᱢᱟ ᱞᱟᱛᱟᱨ ᱢᱮᱞᱟᱱ ᱜᱚᱰᱟᱨᱮ [[ᱦᱚᱠᱤ]], [[ᱪᱤᱸᱰᱩ (ᱯᱷᱩᱴᱵᱚᱞ)]], [[ᱵᱷᱚᱞᱤᱵᱚᱞ]], ᱠᱨᱤᱠᱮᱴ, ᱟᱨ [[ᱵᱮᱰᱢᱤᱱᱴᱚᱱ]] ᱮᱢᱟᱱ ᱠᱚ ᱮᱱᱮᱡᱼᱟ ᱾ ᱱᱚᱶᱟ ᱠᱷᱮᱞᱚᱸᱰ ᱛᱟᱞᱟ ᱠᱷᱚᱱ ᱠᱨᱤᱠᱮᱴ ᱮᱱᱮᱡ ᱜᱮ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱧᱩᱛᱩᱢ ᱮ ᱟᱢᱮᱴ ᱟᱠᱟᱜᱼᱟ ᱾ ᱟᱹᱛᱩ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱵᱟᱡᱟᱨ ᱫᱷᱟᱹᱵᱤᱡ ᱡᱚᱛᱚ ᱴᱚᱴᱷᱟ ᱨᱮᱜᱮ ᱠᱨᱤᱠᱮᱴ ᱟᱡᱟᱜ ᱴᱷᱟᱶ ᱮ ᱟᱴᱮᱫ ᱟᱹᱪᱩᱨ ᱟᱠᱟᱜᱼᱟ ᱾

==ᱧᱩᱛᱩᱢ ᱟᱢᱮᱴ==
      
ᱠᱨᱤᱠᱮᱴ ᱫᱚ ᱤᱸᱜᱽᱞᱚᱸᱰ ᱨᱮᱭᱟᱜ ᱡᱟᱹᱛᱤᱭᱟᱹᱨᱤ ᱠᱷᱮᱞᱚᱸᱰ ᱾ ᱱᱤᱛᱚᱜ ᱫᱚ ᱮᱴᱟᱫ ᱫᱤᱥᱚᱢ ᱨᱤᱱ ᱠᱷᱮᱞᱚᱸᱰ ᱫᱩᱞᱟᱹᱲᱤᱭᱟᱹ ᱠᱚᱦᱚᱸ ᱱᱚᱶᱟ ᱮᱱᱮᱡ ᱥᱮᱫ ᱟᱹᱰᱤ ᱡᱩᱨ ᱠᱚ ᱴᱟᱱᱟᱣ ᱟᱠᱟᱱᱟ ᱾ ᱵᱷᱟᱨᱚᱛ, ᱯᱟᱠᱤᱥᱛᱟᱱ, ᱵᱟᱸᱜᱽᱞᱟᱫᱮᱥ, ᱥᱨᱤᱞᱚᱝᱠᱟ, ᱚᱥᱴᱨᱮᱞᱤᱭᱟ, ᱱᱭᱩᱡᱤᱞᱟᱸᱰ, ᱣᱮᱥᱴ ᱤᱱᱰᱤᱡᱽ ᱟᱨ ᱡᱤᱢᱵᱟᱣᱣᱮ ᱟᱹᱰᱤ ᱫᱤᱥᱚᱢ ᱨᱮ ᱱᱚᱶᱟ ᱨᱮᱭᱟᱜ ᱫᱩᱞᱟᱹᱲ ᱵᱟᱹᱲᱛᱤ ᱜᱮᱭᱟ ᱾ ᱢᱚᱱᱛᱨᱤ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱢᱩᱞᱤᱭᱟᱹ ᱫᱷᱟᱹᱵᱤᱡ ᱡᱚᱛᱚ ᱞᱮᱠᱟᱱ ᱦᱚᱲ ᱜᱮ ᱱᱚᱶᱟ ᱮᱱᱮᱡ ᱟᱡ ᱥᱮᱫ ᱮ ᱢᱩᱦᱱᱤ ᱟᱠᱟᱫ ᱠᱚᱣᱟ ᱾ ᱯᱟᱹᱴᱷᱩᱣᱟᱹ ᱠᱩᱲᱤ ᱠᱚᱲᱟ ᱜᱤᱫᱽᱨᱟᱹ ᱟᱹᱰᱤ ᱨᱟᱹᱥᱠᱟᱹ ᱥᱟᱶᱛᱮ ᱱᱚᱶᱟ ᱠᱷᱮᱞᱚᱸᱰ ᱠᱚ ᱧᱮᱞᱟ ᱾ ᱫᱤᱥᱚᱢ ᱮᱴᱟᱜ ᱫᱤᱥᱚᱢ ᱨᱮ ᱥᱟᱯᱲᱟᱣᱜ ᱠᱟᱱ ᱱᱚᱶᱟ ᱠᱨᱤᱠᱮᱴ ᱠᱷᱮᱞᱚᱸᱰ ᱦᱮᱯᱨᱟᱣ ᱧᱮᱞ ᱞᱟᱹᱜᱤᱫ ᱛᱮ ᱴᱤᱠᱮᱴ ᱠᱤᱨᱤᱧ ᱛᱟᱞᱢᱟ ᱠᱚᱨᱮ ᱟᱹᱰᱤ ᱵᱟᱹᱲᱛᱤ ᱦᱚᱲ ᱵᱷᱤᱲ ᱦᱩᱭᱩᱜ ᱠᱟᱱᱟ ᱾ ᱡᱟᱦᱟᱸᱭ ᱠᱷᱮᱞᱚᱸᱰ ᱯᱩᱲᱤᱭᱟᱹ ᱥᱮᱱᱚᱜ ᱞᱟᱹᱜᱤᱫ ᱫᱟᱣ ᱵᱟᱠᱚ ᱧᱟᱢᱮᱜᱼᱟ, ᱩᱱᱠᱩ ᱫᱚ ᱠᱷᱮᱞᱚᱸᱰ ᱚᱠᱛᱚ ᱨᱮ ᱨᱚᱲᱭᱚᱢ ᱟᱨ ᱧᱮᱱᱮᱞᱚᱢ ᱥᱩᱨ ᱨᱮ ᱫᱩᱲᱩᱵ ᱠᱟᱛᱮ ᱠᱷᱮᱞᱚᱸᱰ ᱨᱮᱭᱟᱜ ᱨᱟᱹᱥᱠᱟᱹ ᱠᱚ ᱢᱟᱨᱠᱷᱚᱛ ᱮᱫ ᱛᱟᱠᱚᱣᱟ ᱾

==ᱠᱷᱮᱞᱚᱸᱰ ᱢᱟᱴ, ᱥᱟᱢᱟᱱ ᱟᱨ ᱨᱤᱛ==

ᱢᱤᱫ ᱟᱹᱰᱤ ᱢᱟᱨᱟᱝ ᱠᱷᱮᱞᱚᱸᱰ ᱜᱚᱰᱟᱨᱮ ᱱᱚᱶᱟ ᱠᱷᱮᱞ ᱫᱚ ᱥᱟᱯᱲᱟᱣ ᱦᱩᱭᱩᱜᱼᱟ ᱾ ᱵᱟᱨᱭᱟ ᱜᱟᱫᱮᱞ ᱨᱤᱱ ᱠᱷᱮᱞᱚᱸᱰᱤᱭᱟᱹ ᱱᱚᱶᱟ ᱜᱟᱫᱮᱞ ᱨᱮ ᱫᱟᱣ ᱠᱚ ᱦᱟᱛᱟᱣᱟ ᱾ ᱡᱚᱛᱚ ᱜᱟᱫᱮᱞ ᱨᱮᱜᱮ ᱜᱮᱢᱤᱫ ᱠᱟᱛᱮ ᱠᱷᱮᱞᱚᱸᱰᱤᱭᱟᱹ ᱠᱚ ᱠᱷᱮᱞᱚᱸᱰᱼᱟ ᱾ ᱡᱟᱦᱟᱸᱭ ᱠᱷᱮᱞᱚᱸᱰᱤᱭᱟᱹ ᱜᱮ ᱠᱷᱮᱞ ᱞᱟᱹᱜᱤᱫ ᱫᱟᱲᱮ ᱵᱟᱝ ᱠᱷᱟᱱ ᱩᱱᱤ ᱴᱷᱟᱶ ᱨᱮᱜᱚ ᱟᱨ ᱢᱤᱫ ᱦᱚᱲ ᱠᱷᱮᱞᱚᱸᱰᱤᱭᱟᱹᱭ ᱥᱮᱞᱮᱫᱚᱜᱼᱟ ᱾ ᱱᱚᱶᱟ ᱮᱱᱮᱡ ᱞᱟᱹᱜᱤᱫ ᱫᱚ ᱵᱮᱴᱹ ᱵᱚᱞ, ᱥᱴᱚᱢᱯ (stump), ᱵᱮᱞ (bails) ᱮᱢᱟᱱ ᱞᱟᱠᱛᱤᱜᱼᱟ ᱾ ᱵᱟᱨᱭᱟ ᱵᱚᱞᱤᱝ ᱠᱨᱤᱡᱽ ᱛᱟᱞᱟᱨᱮ ᱛᱟᱦᱮᱸᱱ ᱢᱚᱬᱮ ᱯᱷᱩᱴ ᱚᱥᱟᱨ ᱛᱷᱟᱱ ᱫᱚ ᱯᱤᱪ (pitch) ᱠᱚ ᱢᱮᱛᱟᱜᱼᱟ ᱾ ᱯᱤᱪ ᱨᱮᱭᱟᱜ ᱵᱟᱱᱟᱨ ᱯᱟᱦᱴᱟ ᱨᱮ ᱯᱮᱭᱟ ᱠᱟᱛᱮ ᱥᱴᱚᱢᱯ ᱠᱚ ᱵᱤᱫ ᱠᱟᱜᱼᱟ ᱾ ᱯᱮᱭᱟ ᱥᱴᱚᱢᱯ ᱨᱮᱭᱟᱜ ᱥᱮᱞᱮᱫ ᱫᱚ ᱣᱤᱠᱮᱴ (wicket) ᱠᱚ ᱢᱮᱛᱟᱜᱼᱟ ᱾ ᱯᱮᱭᱟ ᱥᱴᱚᱢᱯ ᱪᱮᱛᱟᱱ ᱨᱮ ᱵᱟᱨᱭᱟ ᱵᱮᱞ ᱵᱟᱣᱩᱱᱜᱚᱡᱽ ᱠᱚ ᱫᱚᱦᱚ ᱠᱟᱜᱼᱟ ᱾ 

ᱚᱱᱠᱟ ᱧᱮᱞ ᱞᱮᱠᱷᱟᱱ ᱠᱨᱤᱠᱮᱴ ᱵᱚᱞ ᱨᱮᱭᱟᱜ ᱦᱟᱢᱞ ᱫᱚ ᱕᱕.᱙ ᱜᱨᱟᱢ ᱠᱷᱚᱱ ᱠᱟᱹᱡ ᱦᱩᱭᱩᱜ ᱫᱚ ᱵᱟᱝ ᱞᱟᱹᱠᱛᱤᱜ  ᱠᱟᱱᱟ ᱾ ᱨᱤᱛ ᱞᱮᱠᱟᱛᱮ ᱱᱚᱶᱟ ᱨᱮᱭᱟᱜ ᱩᱡᱩᱱ ᱫᱚ ᱑.᱖᱓ ᱜᱨᱟᱢ ᱠᱷᱚᱱ ᱵᱟᱹᱲᱛᱤ ᱦᱩᱭᱩᱜ ᱦᱚᱸ ᱵᱮᱥ ᱵᱟᱝᱟ ᱾ ᱵᱮᱵᱷᱟᱨᱚᱜ ᱠᱟᱱ ᱵᱚᱞ ᱨᱮᱭᱟᱜ ᱯᱚᱨᱤᱫᱷᱤ ᱫᱚ ᱒᱒.᱔ ᱥᱮᱱᱴᱤᱢᱤᱴᱚᱨ ᱠᱷᱚᱱ ᱒᱒.᱙ ᱥᱮᱱᱴᱤᱢᱤᱴᱚᱨ ᱵᱷᱤᱛᱨᱤ ᱨᱮ ᱛᱟᱦᱮᱸ ᱞᱟᱹᱠᱛᱤ ᱾ ᱠᱨᱤᱠᱮᱴ ᱵᱮᱴ ᱨᱮᱭᱟᱜ ᱡᱤᱞᱤᱧ ᱫᱚ ᱙᱖.᱕ ᱥᱮᱱᱴᱤᱢᱤᱴᱚᱨ ᱠᱷᱚᱱ ᱵᱟᱹᱲᱛᱤ ᱫᱚ ᱵᱟᱝ ᱦᱩᱭᱩᱜ ᱞᱟᱹᱠᱛᱤ ᱾ ᱱᱚᱶᱟ ᱨᱮᱭᱟᱜ ᱚᱥᱟᱨ ᱫᱚ ᱡᱟᱦᱟᱸ ᱴᱷᱟᱶ ᱨᱮᱜᱮ ᱑᱐.᱘ ᱥᱮᱱᱴᱤᱢᱤᱴᱚᱨ ᱠᱷᱚᱱ ᱵᱟᱹᱲᱛᱤ ᱫᱚ ᱵᱟᱹᱲᱤᱫ ᱜᱮᱭᱟ ᱾ ᱥᱴᱚᱢᱯ ᱨᱮᱭᱟᱜ ᱢᱟᱬᱟᱝ ᱯᱟᱦᱴᱟ ᱚᱛ ᱠᱷᱚᱱ ᱗᱑.᱑ ᱥᱮᱱᱴᱤᱢᱤᱴᱚᱨ ᱪᱮᱛᱟᱱ ᱨᱮ ᱛᱟᱦᱮᱸ ᱞᱟᱹᱠᱛᱤ ᱾ ᱵᱮᱵᱷᱟᱨᱚᱜ ᱠᱟᱱ ᱵᱟᱨᱭᱟ ᱵᱮᱞ ᱑᱑.᱑ ᱥᱮᱱᱴᱤᱢᱤᱴᱚᱨ ᱡᱤᱞᱤᱧ ᱦᱩᱭᱩᱜ ᱞᱟᱹᱠᱛᱤ ᱾ ᱡᱚᱛᱚ ᱣᱤᱠᱮᱴ ᱨᱮᱭᱟᱜ ᱥᱚᱢᱟᱱ ᱥᱟᱺᱜᱤᱧ ᱨᱮ ᱯᱮᱭᱟ ᱥᱴᱟᱢᱯ ᱵᱤᱫ ᱠᱚᱜᱼᱟ ᱾
 
ᱠᱷᱮᱞᱚᱸᱰ ᱮᱛᱚᱦᱚᱵ ᱢᱟᱬᱟᱝ ᱨᱮ ᱴᱚᱥ ᱦᱩᱭᱩᱜᱼᱟ ᱾ ᱡᱟᱦᱟᱸ ᱜᱟᱫᱮᱞ ᱨᱤᱱᱤᱡ ᱠᱟᱯᱴᱮᱱ ᱴᱚᱥ ᱮ ᱡᱤᱛᱠᱟᱹᱨᱚᱜᱼᱟ, ᱩᱱᱤ ᱜᱟᱫᱮᱞ ᱵᱮᱴᱤᱝ ᱞᱟᱹᱜᱤᱫ ᱮ ᱴᱷᱟᱹᱣᱠᱟᱹ ᱫᱟᱲᱮᱭᱟᱜᱼᱟ ᱟᱨ ᱵᱟᱝᱠᱷᱟᱱ ᱵᱳᱞᱤᱝ ᱟᱨ ᱯᱷᱤᱞᱰᱤᱝ ᱫᱟᱲᱮᱭᱟᱜ ᱟᱭ ᱾ ᱠᱟᱯᱴᱮᱱ ᱪᱮᱛᱟᱱ ᱨᱮ ᱱᱚᱶᱟ ᱫᱚ ᱞᱟᱫᱮ ᱛᱟᱦᱮᱸᱱᱟ ᱾ ᱢᱤᱫᱴᱟᱹᱝ ᱜᱟᱫᱮᱞ ᱨᱤᱱ ᱜᱮᱞ ᱦᱚᱲ ᱠᱷᱮᱞᱚᱸᱰᱤᱭᱟᱹ ᱠᱚ ᱟᱣᱴ ᱮᱱ ᱛᱟᱭᱚᱢ ᱟᱨᱵᱟᱝ ᱚᱱᱟ ᱜᱟᱫᱮᱞ ᱨᱤᱱᱤᱡ ᱠᱟᱯᱴᱮᱱ ᱤᱱᱱᱤᱝᱥ ᱛᱷᱩᱠᱟᱹᱢ ᱮᱱᱟ ᱢᱮᱱᱛᱮᱭ ᱞᱟᱹᱭ ᱥᱚᱫᱚᱨ ᱞᱮᱠᱷᱟᱱ ᱮᱴᱟᱜ ᱜᱟᱫᱮᱞ ᱮ ᱵᱮᱴᱤᱝ ᱟ ᱾ ᱢᱤᱫᱴᱟᱹᱝ ᱤᱱᱱᱤᱝᱥ ᱮᱱᱮᱡ ᱠᱮᱫ ᱛᱟᱭᱚᱢ ᱵᱮᱴᱤᱝ ᱮᱫ ᱛᱟᱦᱮᱸᱫ ᱜᱟᱫᱮᱞ ᱫᱚ ᱵᱳᱞᱤᱝ ᱟᱨ ᱯᱷᱤᱞᱰᱤᱝ ᱟᱠᱚ ᱾ ᱢᱤᱫᱴᱟᱹᱝ ᱢᱮᱪᱨᱮ ᱡᱚᱛᱚ ᱫᱚᱞ ᱜᱮ ᱦᱟᱨᱭᱟ ᱤᱱᱱᱤᱝᱥ ᱠᱚ ᱮᱱᱮᱡᱼᱟ ᱾ ᱡᱟᱦᱟᱸ ᱜᱟᱫᱮᱞ ᱨᱤᱱᱤᱡ ᱜᱮ ᱠᱟᱯᱴᱮᱱ ᱵᱟᱭ ᱛᱟᱦᱮᱸᱱ ᱵᱮᱲᱟᱨᱮ ᱡᱚᱜᱚ-ᱠᱟᱯᱴᱮᱱ ᱟᱜ ᱛᱟᱹᱨᱤ ᱨᱮ ᱠᱷᱮᱞᱚᱸᱰ ᱦᱩᱭᱩᱜᱼᱟ ᱾

==ᱵᱟᱨᱦᱮ ᱡᱚᱱᱚᱲ==

* [http://www.icc-cricket.com/ International Cricket Council (ICC)]
* [https://www.britannica.com/sports/cricket-sport "Cricket"]. '''Encyclopædia Britannica''' Online
*https://en.m.wikipedia.org/wiki/Cricket



[[Category:ᱠᱨᱤᱠᱮᱴ]]
[[Category:ᱜᱟᱛᱮᱠᱚ]]
