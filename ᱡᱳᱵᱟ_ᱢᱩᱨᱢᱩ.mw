{{Infobox writer <!-- for more information see [[:Template:Infobox writer/doc]] -->
| name         = ᱡᱳᱵᱟ ᱢᱩᱨᱢᱩ
| image        = Joba murmu.jpg
| imagesize    = 
| caption      = 
| pseudonym    = 
| birth_name   = ᱡᱳᱵᱟ ᱢᱩᱨᱢᱩ
| birth_date   = {{Birth year and age|1968}}
| birth_place  = ᱠᱤᱱᱩᱰᱤᱦ, ᱠᱚᱨᱚᱱᱰᱤ, ᱥᱟᱢᱟᱝ ᱥᱤᱝᱵᱷᱩᱢ, ᱡᱷᱟᱨᱠᱷᱚᱸᱰ
| death_date   = 
| death_place  = 
| occupation   = ᱚᱱᱚᱞᱤᱭᱟ., ᱥᱮᱨᱮᱧ ᱜᱟᱵᱟᱱᱤᱭᱟ., ᱥᱟᱱᱛᱟᱲᱤ ᱯᱷᱤᱞᱤᱢ ᱰᱟᱭᱨᱮᱠᱴᱚᱨ 
| nationality  = ᱥᱤᱧᱚᱛᱤᱭᱟᱹ
| period       = 
| genre        = 
| subject      =  
| movement     = 
| notableworks = 
| spouse       = 
| partner      = ᱯᱤᱛᱟᱢᱵᱚᱨ ᱦᱟᱸᱥᱫᱟᱜ
| children     = ᱒, ᱥᱚᱱᱟᱞᱤ ᱦᱟᱸᱥᱫᱟᱜ, ᱞᱟᱞ ᱢᱳᱦᱚᱱ ᱦᱟᱸᱥᱫᱟᱜ
| relatives    = 
| influences   = 
| influenced   = 
| awards       = [[ᱠᱮᱸᱫᱽᱨᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱥᱩ ᱥᱟᱶᱦᱮᱫ ᱥᱤᱨᱯᱷᱟ.]] (᱒᱐᱑᱗),<br /> ᱯᱚᱸᱰᱤᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ ᱥᱤᱨᱯᱷᱟ., ᱟᱨ.ᱟᱨ. ᱠᱤᱥᱠᱩ ᱨᱟᱯᱟᱡᱽ ᱥᱤᱨᱯᱷᱟ.
| signature    = 
| website      = 
| portaldisp   = 
}}

'''ᱡᱳᱵᱟ ᱢᱩᱨᱢᱩ''' (ᱡᱟᱱᱟᱢ ᱺ ᱒᱗ ᱯᱷᱮᱵᱽᱨᱩᱣᱟᱨᱤ ᱑᱙᱖᱘) ᱫᱚ ᱢᱤᱫ ᱧᱩᱛᱩᱢᱟᱱ ᱥᱟᱱᱛᱟᱲᱤ ᱚᱱᱚᱞᱤᱭᱟ., ᱥᱮᱨᱮᱧ ᱜᱟᱵᱟᱱᱤᱭᱟ., ᱥᱟᱶᱛᱮ ᱥᱟᱱᱛᱟᱲᱤ ᱯᱷᱤᱞᱤᱢ ᱰᱟᱭᱨᱮᱠᱴᱚᱨ  ᱠᱟᱱᱟᱭ ᱾ ᱟᱡᱟᱜ ᱥᱟᱶᱦᱮᱫ ᱮᱱᱮᱢ ᱞᱟ.ᱜᱤᱫ ᱛᱮ ᱑᱔ ᱱᱚᱵᱷᱮᱢᱵᱚᱨ ᱒᱐᱑᱗ ᱦᱤᱞᱚᱜ ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱶᱟ ᱫᱤᱞᱞᱤ ᱯᱟᱦᱴᱟ ᱠᱷᱚᱱ ᱥᱤᱥᱩ ᱥᱟᱶᱦᱮᱫ ᱥᱤᱨᱯᱷᱟ. ᱛᱮᱭ ᱢᱟ.ᱱ ᱦᱟᱞᱟᱝ ᱟᱠᱟᱱᱟ ᱾<ref name="Joba Murmu,Santali writer,selected for Bal Sahitya Award">http://jharkhandstatenews.com/article/top-stories/2393/joba-murmu-santali-writer-selected-for-bal-sahitya-award/</ref>

==ᱡᱟᱱᱟᱢ ᱟᱨ ᱥᱮᱪᱮᱫ==

ᱡᱳᱵᱟ ᱢᱩᱨᱢᱩ ᱫᱚ ᱒᱗ ᱯᱷᱮᱵᱽᱨᱩᱣᱟᱨᱤ ᱑᱙᱖᱘ ᱥᱟᱞᱮ ᱨᱮ ᱠᱤᱱᱩᱰᱤᱦ, ᱠᱚᱨᱚᱱᱰᱤᱦ ᱟ.ᱛᱩᱨᱮ, ᱥᱟᱢᱟᱝ ᱥᱤᱝᱵᱷᱩᱢ ᱡᱤᱞᱞᱟ, ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱭ ᱡᱟᱱᱟᱢ ᱟᱠᱟᱱᱟ ᱾ ᱡᱟᱱᱟᱢ ᱵᱟᱵᱟ ᱧᱩᱛᱩᱢ ᱫᱚ ᱪᱷᱳᱴᱮᱨᱟᱢ ᱢᱟᱺᱡᱷᱤ ᱟᱨ ᱟᱭᱳ ᱫᱚ ᱵᱚᱸᱜᱟ ᱛᱟᱞᱟ ᱟᱠᱟᱱ ᱵᱟᱦᱟ ᱢᱩᱨᱢᱩ ᱾ ᱟᱡᱟᱜ ᱮᱛᱚᱦᱚᱵ ᱥᱮᱪᱮᱫ ᱫᱚ ᱠᱚᱨᱚᱱᱰᱤᱦ ᱢᱤᱰᱤᱞ ᱟᱥᱲᱟ ᱠᱷᱚᱱ ᱮ ᱮᱛᱚᱦᱚᱵ ᱞᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱫᱚ ᱵᱤᱨᱥᱟ. ᱢᱮᱢᱚᱨᱤᱭᱟᱞ ᱦᱟᱭᱤᱥᱠᱩᱞ, ᱥᱟᱨᱡᱚᱢᱫᱟᱜ ᱨᱮᱭ ᱯᱟᱲᱦᱟᱣ ᱮᱱᱟ ᱾ ᱤᱱᱟ. ᱛᱟᱭᱚᱢ ᱢᱮᱴᱨᱤᱠ ᱫᱚ ᱑᱙᱘᱔ ᱨᱮ ᱟᱨ ᱪᱮᱛᱟᱱ ᱛᱟᱱᱟᱞᱟ ᱫᱚ ᱑᱙᱘᱖ ᱥᱟᱞᱮ ᱨᱮ L.B.S.M. ᱵᱤᱨᱫᱟ.ᱜᱟᱲ ᱠᱚᱨᱚᱱᱰᱤᱦ 
ᱠᱷᱚᱱ ᱮ ᱥᱟ.ᱛ ᱞᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱫᱚ ᱜᱟᱺᱵᱷᱟ.ᱨᱤᱭᱟ. ᱵᱤᱨᱫᱟ.ᱜᱟᱲ ᱨᱮ ᱢᱟᱪᱮᱛ ᱥᱮᱱᱮᱪᱮᱫ ᱮ ᱵᱷᱩᱨᱛᱤ ᱮᱱᱟ ᱾ ᱤᱱᱟ. ᱛᱟᱭᱚᱢ ᱢᱟᱪᱮᱛ ᱥᱮᱱᱮᱪᱮᱫ ᱮ ᱥᱟ.ᱛ ᱠᱮᱫ ᱥᱟᱶ ᱥᱟᱶᱛᱮ B.A.(Hons.) ᱟᱨ M.A.(NET) ᱥᱟᱱᱛᱟᱲᱤ ᱛᱮ ᱑᱙᱙᱐ ᱟᱨ ᱑᱙᱙᱙ ᱥᱟᱞᱮ ᱵᱷᱤᱛᱨᱤ ᱨᱮ ᱨᱟᱧᱪᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ, ᱨᱟᱧᱪᱤ ᱠᱷᱚᱱ ᱮ ᱥᱟ.ᱛ ᱠᱮᱜᱼᱟ ᱾ ᱱᱚᱝᱠᱟ ᱛᱮ ᱒᱐᱑᱔ ᱥᱟᱞᱮ ᱨᱮ ᱮᱢ.ᱮ. ᱦᱤᱱᱫᱤ ᱛᱮ IGNOU, ᱱᱟᱣᱟ ᱫᱤᱞᱞᱤ ᱠᱷᱚᱱ ᱮ ᱥᱟ.ᱛ ᱠᱮᱜᱼᱟ ᱾ ᱱᱤᱛᱚᱜ ᱫᱚ ᱟᱯᱜᱨᱟᱰᱮᱰ ᱩᱱᱩᱥᱩᱞ ᱟᱥᱲᱟ , ᱞᱚᱠᱥᱢᱤ ᱱᱚᱜᱚᱨ, ᱡᱟᱢᱥᱮᱫᱽᱯᱩᱨ, ᱡᱷᱟᱨᱠᱷᱚᱸᱰ ᱨᱮ ᱥᱚᱨᱠᱟᱨᱤ ᱢᱟᱪᱮᱛ ᱞᱮᱠᱟᱛᱮ ᱠᱟ.ᱢᱤ ᱨᱮ ᱡᱩᱦᱩᱲᱟ.ᱣ ᱢᱮᱱᱟᱭᱟ ᱾

==ᱡᱩᱦᱩᱲᱟ.ᱣ ᱨᱮ==

ᱡᱳᱵᱟ ᱢᱩᱨᱢᱩ ᱫᱚ ᱟᱭᱢᱟ ᱜᱟᱶᱛᱟ ᱥᱟᱶ ᱦᱚᱸ ᱡᱩᱦᱩᱲᱟ.ᱣ ᱨᱮ ᱢᱮᱱᱟᱭᱟ ᱾ ᱟᱭᱢᱟ ᱜᱟᱶᱛᱟ ᱨᱤᱱᱤᱡ ᱥᱚᱦᱮᱛ ᱞᱮᱠᱟᱛᱮ ᱢᱮᱱᱟᱭᱟ ᱾ 

* ᱥᱟᱱᱛᱟᱲᱤ ᱫᱤᱥᱟ. ᱩᱫᱩᱜ ᱢᱟᱰᱣᱟ ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱣᱟ ᱫᱤᱞᱞᱤ ᱨᱤᱱᱤᱡ ᱥᱚᱦᱮᱛ

* ᱠᱮ.ᱠᱮ. ᱵᱤᱨᱞᱟ ᱯᱷᱟᱶᱱᱰᱮᱥᱳᱱ, ᱱᱟᱣᱟ ᱫᱤᱞᱞᱤ ᱨᱤᱱᱤᱡ ᱥᱚᱦᱮᱛ 

* ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲᱤ ᱚᱱᱚᱞᱤᱭᱟ. ᱜᱟᱶᱛᱟ ᱨᱤᱱᱤᱡ ᱡᱤᱵᱚᱱ ᱵᱷᱩᱨ ᱥᱚᱦᱮᱛ ᱾

* ᱡᱟᱦᱮᱨ ᱛᱷᱟᱱ ᱠᱩᱢᱩᱴ ᱠᱚᱨᱚᱱᱰᱤᱦ, ᱡᱟᱢᱥᱮᱫᱽᱯᱩᱨ ᱨᱤᱱᱤᱡ ᱡᱤᱵᱚᱱ ᱵᱷᱩᱨ ᱥᱚᱦᱮᱛ ᱾

* ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲ ᱥᱮᱢᱞᱮᱫ ᱵᱮᱛᱠᱩᱸᱫᱽᱨᱤᱰᱟ.ᱦᱤ, ᱡᱷᱟᱲᱜᱨᱟᱢ ᱨᱤᱱᱤᱡ ᱥᱚᱦᱮᱛ ᱾

* ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲᱤ ᱚᱱᱚᱞᱤᱭᱟ. ᱜᱟᱶᱛᱟ, ᱡᱷᱟᱨᱠᱷᱚᱸᱰ ᱪᱟᱸᱜᱟ ᱨᱤᱱᱤᱡ ᱫᱤᱥᱟ. ᱩᱫᱩᱜᱤᱭᱟ. ᱾

==ᱯᱟᱨᱥᱟᱞ ᱟᱠᱟᱱ ᱯᱩᱛᱷᱤ==

ᱡᱳᱵᱟ ᱢᱩᱨᱢᱩ ᱫᱚ ᱟᱭᱢᱟ ᱯᱩᱛᱷᱤ ᱠᱚᱭ ᱪᱷᱟᱯᱟ ᱯᱟᱨᱥᱟᱞ ᱟᱠᱟᱫᱼᱟ ᱺ-

* ᱵᱟᱦᱟ ᱩᱢᱩᱞ - ᱚᱱᱚᱬᱦᱮ

* ᱵᱮᱣᱨᱟ - ᱠᱷᱟᱴᱚ ᱠᱟ.ᱦᱱᱤ

* ᱚᱞᱚᱱ ᱵᱟᱦᱟ - ᱜᱤᱫᱽᱨᱟ. ᱠᱟ.ᱦᱱᱤ (ᱠᱮᱸᱫᱽᱨᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱣᱟ ᱫᱤᱞᱞᱤ ᱯᱟᱦᱴᱟ ᱠᱷᱚᱱ ᱥᱤᱥᱩ ᱥᱟᱶᱦᱮᱫ ᱥᱤᱨᱯᱷᱟ. ᱟᱢᱮᱴ ᱟᱠᱟᱫ ᱯᱩᱛᱷᱤ)

* ᱯᱨᱮᱢᱪᱟᱸᱫᱽ ᱟᱜ ᱥᱚᱨᱮᱥ ᱠᱟ.ᱦᱱᱤ ᱠᱚ - ᱛᱚᱨᱡᱚᱢᱟ ᱾

* ᱥᱮᱨᱮᱧ ᱟᱸᱡᱽᱞᱮ - ᱛᱚᱨᱡᱚᱢᱟ ᱾

ᱱᱚᱣᱟ ᱥᱟᱶᱛᱮ ᱵᱟᱨᱭᱟ ᱯᱩᱛᱷᱤ ᱫᱚ ᱯᱟᱨᱥᱟᱞ ᱞᱟ.ᱜᱤᱫ ᱥᱟᱯᱲᱟᱣ ᱨᱮ ᱢᱮᱱᱟᱜᱼᱟ ᱺ- 

* ᱛᱤᱨᱞᱟ. - ᱚᱱᱚᱞ

* ᱥᱟᱶᱦᱮᱫ ᱥᱟᱯᱟᱨᱚᱢ - ᱚᱱᱚᱞ

ᱱᱚᱣᱟ ᱠᱚ ᱥᱟᱶᱛᱮ ᱟᱡᱟᱜ ᱟ.ᱰᱤ ᱞᱮᱠᱟᱱ ᱚᱱᱚᱞ, ᱚᱱᱚᱬᱦᱮ, ᱠᱟ.ᱦᱱᱤ ᱮᱢᱟᱱ ᱠᱚ ᱟ.ᱰᱤ ᱜᱟᱱ ᱯᱟᱛᱷᱟᱢ ᱠᱚᱨᱮ ᱞᱮᱛᱟᱲ ᱪᱷᱟᱯᱟ ᱥᱚᱫᱚᱨ ᱟᱠᱟ ᱢᱮᱱᱟᱜᱼᱟ ᱾ ᱯᱟᱛᱷᱟᱢ ᱠᱚ ᱡᱮᱞᱮᱠᱟ :- [[ᱛᱮᱛᱟᱝ]], [[ᱥᱚᱸᱫᱷᱟᱭᱱᱤ]], [[ᱫᱤᱥᱟ.]], [[ᱯᱟᱸᱡᱟ]], [[ᱥᱟᱶᱦᱮᱫ]], [[ᱥᱟᱶᱦᱮᱫ ᱟᱲᱟᱝ]], [[ᱦᱚᱞᱚᱝᱜᱟᱰᱟ]], [[ᱠᱟᱨᱟᱢᱰᱟ.ᱨ]], [[ᱛᱤᱛᱨᱤ]], [[ᱥᱤᱞᱤ]], [[ᱠᱷᱚᱵᱚᱨ ᱠᱟᱜᱚᱡᱽ]], [[ᱢᱟᱱᱛᱟᱨ]], ᱜᱩᱨᱩ, ᱟᱦᱞᱟ, ᱭᱩᱫᱷᱨᱟᱛ, ᱟᱢ ᱟᱫᱽᱢᱤ ᱮᱢᱟᱱ ᱾

==ᱢᱟ.ᱱ ᱥᱤᱨᱯᱷᱟ.==

ᱥᱟᱶᱦᱮᱫ ᱪᱮᱛᱟᱱ ᱨᱮ ᱟᱡᱟᱜ ᱥᱚᱨᱮᱥ ᱠᱟ.ᱢᱤ ᱠᱷᱟ.ᱛᱤᱨ ᱡᱳᱵᱟ ᱢᱩᱨᱢᱩ ᱫᱚ ᱟᱭᱢᱟ ᱢᱟ.ᱱ ᱥᱟᱨᱦᱟᱣ ᱟᱨ ᱥᱤᱨᱯᱷᱟ. ᱦᱚᱸᱭ ᱟᱢᱮᱴ ᱟᱠᱟᱫᱼᱟ ᱾ 

*[[ᱟᱥᱮᱠᱟ|ASECA]], ᱨᱟᱣᱩᱨᱠᱮᱞᱟ ᱪᱟᱸᱜᱟ ᱯᱟᱦᱴᱟ ᱠᱷᱚᱱ ᱯᱚᱸᱰᱤᱛ ᱨᱚᱜᱷᱩᱱᱟᱛᱷ ᱢᱩᱨᱢᱩ ᱥᱤᱨᱯᱷᱟ. ᱾

* ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲᱤ ᱚᱱᱚᱞᱤᱭᱟ. ᱜᱟᱶᱛᱟ ᱯᱟᱦᱴᱟ ᱠᱷᱚᱱ ᱟᱨ.ᱟᱨ. ᱠᱤᱥᱠᱩ ᱨᱟᱯᱟᱡᱽ ᱥᱤᱨᱯᱷᱟ. (ᱛᱚᱨᱡᱚᱢᱟ ᱚᱱᱚᱬᱦᱮ ᱯᱩᱛᱷᱤ '''ᱥᱮᱨᱮᱧ ᱟᱸᱡᱽᱞᱮ''' ᱞᱟ.ᱜᱤᱫ ᱾)

* ᱥᱟᱦᱤᱛᱭᱚ ᱮᱠᱟᱰᱮᱢᱤ, ᱱᱟᱣᱟ ᱫᱤᱞᱞᱤ ᱯᱟᱦᱴᱟ ᱠᱷᱚᱱ ᱥᱤᱥᱩ ᱥᱟᱶᱦᱮᱫ ᱥᱤᱨᱯᱷᱟ. - ᱒᱐᱑᱗ ᱾

* ᱮᱡᱩᱠᱮᱥᱳᱱ ᱰᱤᱯᱟᱴᱢᱮᱴ, ᱜᱚᱵᱷᱚᱨᱢᱮᱴ ᱳᱯᱷ ᱡᱷᱟᱨᱠᱷᱚᱸᱰ, ᱡᱟᱢᱥᱮᱫᱽᱯᱩᱨ ᱵᱞᱚᱠ ᱯᱟᱦᱴᱟ ᱠᱷᱚᱱ ᱢᱟ.ᱱ ᱥᱟᱨᱦᱟᱣ ᱾

* ᱡᱟᱦᱮᱨ ᱛᱷᱟᱱ ᱠᱩᱢᱩᱴ ᱠᱚᱨᱚᱱᱰᱤᱦ, ᱡᱟᱢᱥᱮᱫᱽᱯᱩᱨ ᱯᱟᱦᱴᱟ ᱠᱷᱚᱱ ᱢᱟ.ᱱ ᱥᱟᱨᱦᱟᱣ ᱾

* ᱦᱚᱞᱚᱝ ᱜᱟᱰᱟ ᱯᱟᱨᱥᱟᱞᱮᱛ, ᱪᱟ.ᱠᱩᱞᱤᱭᱟ. ᱯᱟᱦᱴᱟ ᱠᱷᱚᱱ ᱢᱟ.ᱱ ᱥᱟᱨᱦᱟᱣ ᱾

==ᱥᱟ.ᱠᱷᱭᱟ.ᱛ==
{{Reflist}}


[[ᱛᱷᱚᱠ: ᱣᱤᱠᱤ ᱞᱚᱵᱽᱥ ᱳᱢᱮᱱ ᱒᱐᱑᱙]]
