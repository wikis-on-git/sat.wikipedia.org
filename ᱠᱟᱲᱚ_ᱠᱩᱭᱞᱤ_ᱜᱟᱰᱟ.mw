ᱠᱟᱲᱚ ᱠᱩᱭᱞᱤ ᱜᱟᱰᱟ-:ᱥᱮᱫᱟᱭ ᱥᱟᱱᱛᱟᱲ ᱠᱟ.ᱦᱱᱤ ᱞᱮᱠᱟᱛᱮᱫᱚ ᱠᱟᱲᱚ ᱟᱨ ᱠᱩᱭᱞᱤ ᱫᱚ ᱟ.ᱠᱤᱱ ᱜᱮ ᱵᱚᱭᱦᱟ ᱢᱤᱥᱤᱨᱟ ᱠᱟᱱᱟᱠᱤᱱ,ᱡᱟᱦᱟᱸᱭ ᱫᱚ ᱟᱭᱳ ᱵᱟᱵᱟᱛᱮ ᱴᱩᱣᱟ.ᱨ ᱠᱤᱱ ᱛᱟᱦᱮᱸ ᱠᱟᱱᱟ|ᱚᱱᱟᱛᱮ ᱢᱟᱢᱚ ᱚᱲᱟᱜ ᱨᱮᱠᱤᱱ ᱛᱟᱦᱮᱸ ᱠᱟᱱᱟ|ᱜᱚᱢᱦᱟ ᱯᱟᱨᱟᱵᱽ ᱦᱤᱞᱚᱜ ᱠᱟᱲᱚ ᱟᱨ ᱠᱩᱭᱞᱤ ᱛᱤᱠᱤᱱ ᱫᱚ ᱢᱟ.ᱢᱤᱭᱟᱜ ᱵᱷᱮᱡᱟᱛᱮ ᱵᱟ.ᱫᱽᱨᱮ ᱠᱟ.ᱢᱤᱠᱤᱱ ᱪᱟᱣᱟᱣ ᱞᱮᱱᱟ|ᱜᱚᱢᱦᱟ ᱦᱤᱞᱚᱜ ᱫᱚ ᱵᱟ.ᱫᱽᱨᱮ ᱵ ᱟᱝᱠᱚ ᱠᱟ.ᱢᱤᱭᱟ|ᱱᱩᱠᱤᱱ ᱠᱟᱲᱚ ᱟᱨ ᱠᱩᱭᱞᱤ ᱛᱤᱠᱤᱱ ᱫᱚ ᱵᱟ.ᱫᱽᱨᱮ ᱠᱤᱱ ᱠᱟ.ᱢᱤ ᱠᱮᱫ ᱠᱷᱟ.ᱛᱤᱨ ᱦᱚᱲᱢᱚ ᱨᱮᱱᱟᱜ ᱡᱟᱸᱜᱟ ᱥᱮᱫ ᱫᱚᱠᱤᱱ ᱵᱤᱧ ᱞᱮᱱᱟ ᱟᱨ ᱡᱟᱦᱟᱸ ᱥᱮᱱ ᱛᱮᱠᱤᱱ ᱟᱬᱜᱚ ᱪᱟᱞᱟᱣ ᱞᱮᱱᱟ,ᱚᱱᱠᱟᱛᱮᱫᱚ ᱜᱟᱰᱟ ᱜᱮ ᱵᱮᱱᱟᱣ ᱤᱫᱤᱭᱮᱱᱟ|ᱛᱚᱵᱮ ᱚᱱᱟ ᱜᱟᱰᱟ ᱫᱚ ᱱᱤᱛᱚᱜ ᱚᱠᱟᱨᱮ ?ᱵᱟᱰᱟᱭ ᱨᱮᱱᱟᱜ ᱞᱟ.ᱠᱛᱤ ᱫᱚ ᱢᱮᱱᱟᱜ ᱟᱠᱟᱫ ᱜᱮᱭᱟ|ᱚᱱᱟᱜᱮ ᱞᱟᱛᱟᱨ ᱨᱮ ᱵᱤᱥᱲᱤ ᱠᱟᱛᱮ ᱯᱟᱨᱦᱟᱲ ᱥᱟᱺᱦᱤᱡ ᱵᱚᱱ ᱵᱟᱰᱟᱭ ᱞᱮᱜᱮ|ᱮᱛᱚᱢ ᱠᱩᱭᱞᱤ ᱜᱟᱰᱟᱫᱚ ᱨᱟᱸᱪᱤ ᱠᱷᱚᱱᱟᱜ ᱱᱟᱥᱮ ᱥᱟ:ᱜᱤᱧ ᱪᱟᱸᱫᱚ ᱨᱟᱠᱟᱵ ᱯᱟᱦᱴᱟ ᱠᱷᱚᱱ ᱩᱰᱩᱠ ᱠᱟᱛᱮ ᱡᱷᱟᱨᱠᱟᱸᱰ ᱟᱨ ᱳᱰᱤᱥᱟ ᱥᱮᱱ ᱛᱮ ᱞᱤᱸᱜᱤ ᱟᱬᱜᱚ ᱟᱠᱟᱱᱟ|ᱱᱚᱶᱟ ᱜᱟᱰᱟᱫᱚ ᱵᱮᱣᱥᱤᱭᱟᱸᱜᱟᱨ ᱟᱨ ᱥᱤᱝᱰᱷᱩᱢ ᱜᱟᱰᱟ ᱥᱟᱞᱟᱜ ᱯᱟᱱᱛᱮ ᱛᱮ ᱞᱤᱸᱜᱤ ᱟᱠᱟᱱᱟ|ᱱᱚᱣᱟ ᱜᱟᱰᱟ ᱠᱷᱚᱱᱟᱜ ᱯᱮᱭᱟ ᱪᱟᱸᱜᱟ ᱟᱠᱟᱱᱟ|ᱚᱱᱟᱠᱚᱫᱚ ᱮᱛᱚᱢ ᱠᱟᱲᱚ ,ᱠᱚᱸᱧᱮ ᱠᱟᱲᱚ ᱟᱨ ᱠᱚᱤᱱᱟ|ᱮᱛᱚᱢ ᱠᱩᱭᱞᱤ ᱜᱟᱰᱟ ᱫᱚ ᱳᱰᱤᱥᱟ ᱨᱮ ᱵᱚᱞᱚ ᱠᱟᱛᱮ ᱨᱟᱩᱞᱠᱚᱞᱟ ᱥᱩᱨ ᱵᱮᱫᱚᱵᱭᱟᱥ ᱡᱟᱭᱜᱟᱨᱮ ᱥᱟᱸᱠᱷ ᱜᱟᱰᱟ ᱥᱟᱞᱟᱜ ᱢᱮᱥᱟᱭᱮᱱᱟ ᱟᱨ ᱚᱸᱰᱮ ᱠᱷᱚᱱ ᱫᱚ ᱵᱨᱟᱦᱢᱚᱬᱤ ᱧᱩᱛᱩᱢ ᱮᱱᱟ|
