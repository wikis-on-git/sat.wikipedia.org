'''ᱦᱚᱨᱢᱩᱡᱽ ᱱᱟᱞᱟ''' ᱫᱚ ᱢᱤᱛᱴᱮᱱ ᱠᱩᱪᱤᱛ ᱫᱟᱜ ᱦᱚᱨ ᱠᱟᱱᱟ| ᱚᱠᱟ ᱫᱚ ᱯᱟᱹᱪᱷᱤᱢ [[ᱯᱟᱨᱚᱥᱥᱚ ᱜᱟᱸᱜᱟ]] ᱯᱩᱨᱩᱵ ᱨᱮᱱᱟᱜ [[ᱳᱢᱟᱱ ᱜᱟᱸᱜᱟ]] ᱟᱨ [[ᱟᱨᱚᱵᱽ ᱜᱟᱸᱜᱟ]] ᱥᱟᱶᱮ ᱡᱚᱲᱟᱣ ᱟᱠᱟᱫᱟ| ᱟᱨ [[ᱟᱨᱚᱵᱽ ᱫᱤᱯ]] ᱠᱷᱳᱱ ᱤᱨᱟᱱᱮ ᱵᱮᱜᱟᱨ ᱟᱠᱟᱫᱤᱭᱟ| ᱓᱔ ᱠᱤᱞᱳ ᱡᱤᱞᱤᱧ ᱱᱤᱭᱟ ᱱᱟᱞᱟ ᱯᱟᱨᱚᱥᱥᱚ ᱜᱟᱸᱜᱟ ᱛᱮ ᱟᱹᱛᱩ ᱠᱟᱛᱮᱜ [[ᱳᱢᱟᱱ]] ᱟᱨ [[ᱤᱨᱟᱱ]] ᱮ ᱥᱮᱞᱮᱫ ᱟᱠᱟᱫᱟ|

ᱱᱤᱭᱟᱹ ᱫᱚᱨᱮᱭᱟ ᱦᱚᱨ ᱫᱚᱫᱚ ᱜᱚᱴᱟ ᱫᱷᱟᱹᱨᱛᱤ ᱞᱟᱹᱜᱤᱫ ᱜᱤ ᱟᱹᱰᱤ ᱡᱟᱹᱨᱩᱲᱟᱱᱟ| ᱪᱮᱫᱟᱜᱥᱮ ᱚᱛ ᱨᱮᱱᱟᱜ ᱥᱩᱱᱩᱢ ᱰᱚᱦᱟᱣ ᱞᱟᱹᱜᱤᱫ ᱱᱤᱭᱟᱹᱜᱤ ᱢᱤᱛᱴᱮᱱ ᱦᱚᱨ ᱫᱚ| ᱜᱚᱴᱟ ᱫᱷᱟᱹᱨᱛᱤ ᱯᱮᱴᱨᱚᱞᱤᱭᱟᱢ ᱰᱚᱦᱟᱣ ᱞᱟᱜᱤᱫ ᱱᱤᱭᱟᱹ ᱨᱮᱱᱟᱜ ᱡᱟᱹᱨᱩᱲ ᱢᱮᱱᱟᱜᱼᱟ| ᱱᱤᱭᱟᱹ ᱫᱟᱜ ᱦᱚᱨ ᱨᱮᱱᱟᱜ ᱡᱚᱛᱚᱠᱷᱚᱱ ᱱᱟᱱᱦᱟ ᱴᱷᱮᱱ ᱫᱚ ᱒᱑ ᱠᱤᱞᱳᱢᱤᱴᱟᱨ ᱡᱤᱞᱤᱧᱟ ᱟᱨ ᱜᱟᱱᱰᱮᱛᱮ ᱫᱚ ᱒ ᱢᱟᱭᱤᱞ|  ᱜᱚᱴᱟ ᱫᱷᱟᱹᱨᱛᱤ ᱨᱮ ᱥᱩᱱᱩᱢ ᱵᱮᱯᱟᱨ ᱨᱮᱱᱟᱜ ᱒᱐ ᱯᱟᱨᱥᱮᱱᱴ ᱵᱮᱯᱟᱨ ᱱᱤᱭᱟᱹ ᱦᱚᱨ ᱛᱮᱜᱤ ᱦᱩᱭ ᱵᱟᱲᱟᱜᱼᱟ| ᱱᱚᱠᱟᱛᱮ ᱰᱚᱦᱟᱣ ᱥᱩᱱᱩᱢ ᱨᱮᱱᱟᱜ ᱰᱷᱤᱨ ᱵᱷᱟᱜᱽ ᱜᱤ [[ᱮᱥᱤᱭᱟ]], [[ᱟᱢᱮᱨᱤᱠᱟ]] ᱟᱨ ᱯᱟᱪᱦᱤᱢ ᱤᱣᱨᱚᱯ ᱨᱮᱱᱟᱜ ᱟᱭᱢᱟ ᱫᱤᱥᱟᱹᱢ ᱨᱮ ᱪᱟᱞᱟᱜᱼᱟ| [[ᱡᱟᱯᱟᱱ]] ᱨᱮ ᱟᱹᱜᱩ ᱥᱩᱱᱩᱢ ᱨᱮᱱᱟᱜ ᱯᱚᱱ ᱦᱟᱹᱴᱤᱧ ᱨᱮ ᱯᱮ ᱦᱟᱹᱴᱤᱧ ᱜᱤ ᱱᱤᱭᱟᱹ ᱦᱚᱨ ᱛᱮ ᱦᱟᱹᱡᱩᱜᱼᱟ| ᱟᱨ [[ᱪᱤᱱ]] ᱨᱮᱱᱟᱜ ᱟᱫᱷᱟ ᱥᱩᱱᱩᱢ ᱜᱮ ᱱᱚᱠᱟᱛᱮ ᱦᱟᱹᱡᱩᱜᱼᱟ| ᱦᱚᱨᱢᱩᱡᱽ ᱱᱟᱞᱟ ᱛᱮ ᱫᱤᱱᱟᱹᱢ ᱒᱐,᱐᱐,᱐᱐᱐ ᱵᱮᱨᱮᱞ ᱞᱮᱠᱟ ᱥᱩᱱᱩᱢ ᱠᱩᱞᱚᱜᱼᱟ| ᱚᱱᱟ ᱥᱟᱶ ᱞᱮ ᱜᱮᱥ ᱦᱚᱸ  ᱪᱟᱞᱟᱜᱼᱟ|
