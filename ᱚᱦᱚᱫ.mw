
[[File:OL CHIKI AHAD.png|thumb|OL CHIKI AHAD]]
"'''ᱽ'''" '''(ᱚᱦᱚᱫ)'''<ref>https://en.m.wiktionary.org/wiki/%E1%B1%BD</ref>

"'''ᱥᱟᱱᱛᱟᱲᱤ ᱯᱟ.ᱨᱥᱤ'''" ᱨᱮᱭᱟᱜ ᱪᱤᱠᱤ "'''ᱚᱞ ᱪᱤᱠᱤ'''" ᱫᱚ ᱓᱐ ᱜᱚᱴᱟᱝ ᱢᱮᱱᱟᱜᱼᱟ ᱾ ᱟᱨ ᱚᱱᱟ ᱠᱚ ᱥᱟᱶᱛᱮ ᱢᱚᱬᱮ ᱜᱚᱴᱟᱝ ᱫᱚ "'''ᱴᱩᱰᱟ.ᱜ ᱪᱤᱠᱤ'''" ᱦᱚᱸ ᱢᱮᱱᱟᱜ ᱛᱟᱵᱚᱱᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ :-

᱑. '''[ ᱸ ]''' (ᱢᱩ ᱴᱩᱰᱟ.ᱜ)

᱒. '''[ . ]'''  (ᱜᱟ.ᱦᱞᱟ. ᱴᱩᱰᱟ.ᱜ)

᱓. '''[ ~ ]'''  (ᱨᱮᱞᱟ)

᱔. '''[ ᱼ ]'''  (ᱯᱷᱟᱨᱠᱟ)

᱕. '''[ ᱽ ]'''  (ᱚᱦᱚᱫ)

ᱱᱚᱸᱰᱮ ᱫᱚ ᱽ (ᱚᱦᱚᱫ) ᱨᱮᱭᱟᱜ ᱵᱮᱵᱷᱟᱨ ᱟ.ᱲᱟ. ᱠᱚᱨᱮ ᱚᱠᱟ ᱞᱮᱠᱟ ᱦᱩᱭᱩᱜᱼᱟ, ᱚᱱᱟ ᱪᱮᱛᱟᱱ ᱨᱮ ᱱᱟᱥᱮ ᱵᱚᱱ ᱧᱮᱞᱟ ᱾

==ᱽ (ᱚᱦᱚᱫ) ᱨᱮᱭᱟᱜ ᱵᱮᱵᱷᱟᱨ ᱺ-==

ᱯᱮᱜᱮ ᱜᱚᱴᱟᱝ ᱚᱞ ᱪᱤᱠᱤ ᱪᱮᱛᱟᱱ ᱠᱷᱚᱱ ᱞᱟᱛᱟᱨ ᱫᱷᱟ.ᱲ ᱵᱚᱱ ᱧᱮᱞ ᱠᱷᱟᱱ, ᱛᱮᱥᱟᱨ ᱫᱷᱟ.ᱲ ᱨᱮ ᱛᱩᱨᱩᱭ ᱜᱚᱴᱟᱝ '''ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ''' ᱢᱮᱱᱟᱜᱼᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ ᱺ- '''ᱜ, ᱡ, ᱦ, ᱫ, ᱰ, ᱟᱨ ᱵ ᱾''' ᱱᱚᱶᱟ ᱛᱩᱨᱩᱭ ᱜᱚᱴᱟᱝ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ ᱠᱚ ᱢᱟ.ᱫᱽᱨᱮ '''ᱦ, ᱟᱨ ᱰ''' ᱫᱚ ᱯᱟᱨᱦᱟᱲ ᱠᱮᱪᱮᱫ ᱟᱲᱟᱝ ᱞᱮᱠᱟ ᱜᱮᱭ ᱠᱟ.ᱢᱤᱭᱟ ᱾ ᱟᱨ ᱥᱟᱨᱮᱡ ᱮᱱ ᱯᱩᱱᱭᱟ. ᱪᱤᱠᱤ '''ᱜ, ᱡ, ᱫ, ᱟᱨ ᱵ''' ᱠᱚᱫᱚ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ ᱠᱟᱱᱟ ᱾ ᱱᱚᱣᱟ ᱯᱩᱱᱭᱟ. ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱪᱤᱠᱤ ᱯᱟᱨᱦᱟᱲ ᱚᱪᱚᱭ ᱞᱟ.ᱜᱤᱫ ᱛᱮᱠᱷᱟᱱ ᱚᱱᱟ ᱠᱚ ᱪᱤᱠᱤ ᱨᱮ '''ᱽ (ᱚᱦᱚᱫ)''' ᱡᱟᱯᱟᱜᱚᱜᱼᱟ ᱾ ᱡᱮᱞᱮᱠᱟ ᱺ- '''ᱜᱽ, ᱡᱽ, ᱫᱽ ᱟᱨ ᱵᱽ''' ᱾ ᱱᱚᱣᱟ ᱯᱩᱱᱭᱟ. ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ ᱵᱟ.ᱜᱤ ᱠᱟᱛᱮ ᱟᱨ ᱵᱟᱜᱮᱛᱩᱨ ᱜᱚᱴᱟᱝ ᱚᱞ ᱪᱤᱠᱤ ᱨᱮ ᱚᱠᱟ ᱨᱮᱦᱚᱸ ᱽ (ᱚᱦᱚᱫ) ᱫᱚ ᱢᱚᱴᱷᱮ ᱵᱟᱝ ᱡᱟᱯᱟᱜᱚᱜᱼᱟ ᱾

==ᱟ.ᱲᱟ. ᱨᱮ ᱽ (ᱚᱦᱚᱫ) ᱨᱮᱭᱟᱜ ᱵᱮᱵᱷᱟᱨ ᱺ-==

ᱢᱟᱬᱟᱝ ᱨᱮᱜᱮ ᱢᱮᱱ ᱟᱠᱟᱱ, ᱚᱞ ᱪᱤᱠᱤ ᱟᱨᱵᱟᱝ ᱟ.ᱲᱟ. ᱠᱚ ᱯᱟᱨᱦᱟᱲ ᱦᱚᱪᱚᱭ ᱞᱟ.ᱜᱤᱫ ᱜᱮ ᱟ.ᱲᱟ.ᱨᱮ ᱽ ᱫᱚ ᱡᱟᱯᱟᱜᱚᱜᱼᱟ ᱾ ᱟ.ᱲᱟ. ᱠᱚ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱪᱤᱠᱤᱨᱮ ᱢᱩᱪᱟ.ᱫᱚᱜ ᱪᱤᱠᱤᱨᱮ ᱽ ᱨᱮᱭᱟᱜ ᱵᱮᱵᱷᱟᱨ ᱺ- 

ᱫᱟ.ᱭᱠᱟ. ᱺ- ᱰᱚᱜᱽ, ᱨᱚᱜᱽ, ᱠᱟᱨᱟᱡᱽ, ᱨᱟᱡᱽ-ᱨᱟᱯᱟᱡᱽ, ᱵᱤᱯᱚᱫᱽ, ᱫᱩᱨᱤᱵᱽ ᱾ ᱱᱚᱝᱠᱟᱱ ᱟ.ᱲᱟ. ᱠᱚᱨᱮ ᱫᱚ ᱽ ᱡᱟᱯᱟᱜᱟᱜ ᱮᱱᱟᱝ ᱨᱚᱲ ᱟᱲᱟᱝ ᱫᱚ ᱯᱩᱥᱴᱟ.ᱣ ᱟᱨᱵᱟᱝ ᱯᱟᱨᱦᱟᱲᱚᱜᱼᱟ ᱾

==ᱟ.ᱲᱟ. ᱛᱟᱞᱟᱨᱮ ᱽ==


ᱟ.ᱲᱟ. ᱛᱟᱞᱟᱨᱮ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱛᱚᱸᱜᱮᱨᱮ ᱨᱟᱦᱟ ᱟᱲᱟᱝ ᱛᱟᱦᱮᱸᱱ ᱠᱷᱟᱱ, ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱪᱤᱠᱤ ᱨᱮ ᱽ ᱫᱚ ᱵᱟᱝ ᱡᱟᱯᱟᱜᱚᱜᱼᱟ ᱾ 

ᱫᱟ.ᱭᱠᱟ. ᱺ- ᱰᱚᱜᱚᱨ, ᱟᱡᱟᱨ, ᱦᱤᱫᱤᱡ, ᱛᱟᱵᱮᱨ ᱮᱢᱟᱱ ᱾ ᱤᱠᱷᱟ.ᱱ ᱟ.ᱲᱟ. ᱛᱟᱞᱟᱨᱮ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ ᱛᱚᱸᱜᱮᱨᱮ ᱨᱟᱦᱟ ᱟᱲᱟᱝ ᱪᱤᱠᱤ ᱵᱟᱝ ᱛᱟᱦᱮᱸᱱ ᱠᱷᱟᱱ ᱟ.ᱲᱟ. ᱨᱮᱭᱟᱜ ᱟᱲᱟᱝ ᱯᱟᱨᱦᱟᱲ ᱞᱟ.ᱜᱤᱫ ᱛᱮ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱪᱤᱠᱤᱨᱮ ᱽ ᱡᱟᱯᱟᱜᱚᱜ ᱫᱚ ᱟ.ᱰᱤ ᱜᱮ ᱞᱟ.ᱠᱛᱤ ᱢᱮᱱᱟᱜᱼᱟ ᱾ ᱡᱮᱞᱮᱠᱟ ᱺ- ᱰᱟᱸᱜᱽᱨᱟ, ᱟᱸᱜᱽᱨᱟ, ᱪᱚᱜᱽᱞᱟ ᱨᱚᱜᱽᱲᱟᱣ ᱮᱢᱟᱱ ᱾ 

ᱚᱡᱽᱨᱟ, ᱟᱸᱡᱽᱞᱮ, ᱢᱟᱡᱽᱲᱟ, ᱡᱷᱟᱸᱡᱽᱲᱟ ᱮᱢᱟᱱ ᱾

ᱜᱤᱫᱽᱨᱟ., ᱫᱩᱸᱫᱽᱞᱟ.ᱣ, ᱟᱫᱽᱱᱟᱨ, ᱟᱸᱫᱽᱢᱟᱫᱟᱣ, ᱩᱫᱽᱜᱟ.ᱨ ᱮᱢᱟᱱ ᱾ 

ᱟᱸᱵᱽᱲᱟ, ᱨᱟᱸᱵᱽᱲᱟ, ᱠᱩᱸᱵᱽᱲᱩ, ᱡᱩᱸᱵᱽᱲᱤ, ᱠᱟᱵᱽᱨᱟ ᱮᱢᱟᱱ ᱾ 

ᱱᱚᱝᱠᱟᱱ ᱟ.ᱲᱟ. ᱨᱮ ᱽ ᱵᱟᱝ ᱡᱟᱯᱟᱜ ᱢᱮᱥᱟ ᱞᱮᱠᱷᱟᱱ ᱟ.ᱲᱟ. ᱨᱮᱭᱟᱜ ᱟᱲᱟᱝ ᱵᱟ.ᱲᱤᱡᱚᱜᱼᱟ ᱾

==ᱟ.ᱲᱟ.ᱨᱮ ᱽ ᱵᱟᱝ==

ᱥᱟᱱᱛᱟᱲ ᱟᱲᱟᱝ ᱟ.ᱲᱟ.ᱨᱮ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱟ.ᱲᱟ. ᱫᱚ ᱟ.ᱰᱤ ᱵᱟ.ᱲᱛᱤ ᱜᱮ ᱧᱮᱞᱚᱜᱼᱟ ᱾ ᱡᱟᱦᱟᱸ ᱟ.ᱲᱟ. ᱠᱚᱫᱚ ᱫᱩᱱᱤᱭᱟ. ᱨᱮᱭᱟᱜ ᱮᱴᱟᱜ ᱪᱤᱠᱤ ᱠᱚᱛᱮ ᱫᱚ ᱢᱚᱴᱷᱮ ᱜᱮ ᱵᱟᱝ ᱚᱞ ᱯᱩᱥᱴᱟ.ᱣᱜᱼᱟ ᱾ ᱚᱱᱟ ᱟ.ᱲᱟ. ᱨᱮᱭᱟᱜ ᱢᱩᱪᱟ.ᱫ ᱪᱤᱠᱤ ᱫᱚ ᱛᱟ.ᱯᱩᱜ ᱠᱮᱪᱮᱫ ᱟᱲᱟᱝ ᱚᱞ ᱪᱤᱠᱤ ᱛᱟᱦᱮᱸ ᱞᱮᱱ ᱮᱱᱟᱝ ᱟ.ᱲᱟ. ᱨᱮᱭᱟᱜ ᱟᱲᱟᱝ ᱫᱚ ᱯᱩᱥᱴᱟ.ᱣ ᱥᱟᱺᱦᱤᱡ ᱯᱟᱨᱦᱟᱲᱚᱜᱼᱟ ᱾ ᱡᱮᱞᱮᱠᱟ ᱺ- ᱡᱚᱱᱚᱜ, ᱜᱚᱜ, ᱨᱚᱜ, ᱫᱟᱜ, ᱟᱜ, ᱮᱢᱟᱱ ᱾
 
ᱵᱟ.ᱲᱤᱡ, ᱟ.ᱲᱤᱡ, ᱜᱩᱨᱤᱡ, ᱨᱮᱡ, ᱫᱮᱡ, ᱮᱢᱟᱱ ᱾

ᱜᱚᱫ, ᱨᱚᱫ, ᱞᱟ.ᱦᱩᱫ, ᱞᱮᱵᱮᱫ, ᱨᱮᱵᱮᱫ, ᱮᱢᱟᱱ ᱾

ᱟᱵ, ᱛᱟᱵ, ᱫᱩᱲᱩᱵ, ᱦᱟ.ᱲᱩᱵ, ᱛᱟ.ᱨᱩᱵ, ᱮᱢᱟᱱ ᱾ 

ᱱᱤᱭᱟ. ᱠᱚ ᱱᱟᱥᱮ ᱫᱷᱮᱭᱟᱱ ᱨᱮ ᱫᱚᱦᱚ ᱠᱟᱛᱮ ᱟ.ᱲᱟ. ᱠᱚ ᱜᱟᱵᱟᱱ ᱞᱮᱠᱷᱟᱱ ᱜᱮ ᱟ.ᱲᱟ. ᱨᱮ ᱽ (ᱚᱦᱚᱫ) ᱵᱮᱵᱷᱟᱨ ᱨᱮᱭᱟᱜ ᱫᱚ ᱦᱩᱲᱟ.ᱜ ᱜᱮ ᱵᱟᱝ ᱛᱟᱦᱮᱸᱱᱟ ᱾

==ᱟᱨᱦᱚᱸ ᱧᱮᱞ ᱢᱮ==

*[[ᱚᱞᱪᱤᱠᱤ|ᱚᱞ ᱪᱤᱠᱤ]]

==ᱵᱟᱦᱨᱮ ᱡᱚᱱᱚᱲ==
===ᱤᱸᱜᱨᱟᱡᱤ ᱶᱤᱠᱤ===
* [https://en.m.wikipedia.org/wiki/Ol_Chiki_script ᱚᱞ ᱪᱤᱠᱤ ᱥᱠᱨᱤᱯᱴ]

==ᱥᱟᱹᱠᱷᱭᱟᱹᱛ==


[[Category:!Main category]]
