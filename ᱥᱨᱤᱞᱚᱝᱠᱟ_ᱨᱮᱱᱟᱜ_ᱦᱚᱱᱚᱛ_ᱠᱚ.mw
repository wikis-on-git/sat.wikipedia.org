[[ᱥᱨᱤᱞᱚᱝᱠᱟ]] ᱨᱮ '''ᱦᱚᱱᱚᱛ''' ([[ᱥᱤᱝᱦᱚᱞᱤ ᱯᱟᱹᱨᱥᱤ|ᱥᱤᱝᱦᱚᱞᱤ]]: දිස්ත්‍රි‌ක්‌ක, ''ᱰᱤᱥᱴᱨᱤᱠᱠᱟ'' ; [[ᱛᱟᱢᱤᱞ ᱯᱟᱹᱨᱥᱤ|ᱛᱟᱢᱤᱞ]]: மாவட்டம், ''ᱢᱟᱵᱷᱟᱴᱴᱟᱢ'') ᱫᱚ [[ᱥᱨᱤᱞᱚᱝᱠᱟ ᱨᱮᱱᱟᱜ ᱯᱨᱚᱫᱮᱥ ᱠᱚ|ᱯᱨᱚᱫᱮᱥ]] ᱢᱩᱫ ᱨᱮ ᱢᱮᱱᱟᱜ ᱫᱚᱥᱟᱨ ᱛᱷᱚᱠ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱠᱟᱱᱟ ᱾ ᱫᱤᱥᱚᱢ‌ ᱨᱮ ᱒᱕ ᱜᱚᱴᱟᱱ ᱦᱚᱱᱚᱛ ᱟᱨ ᱙ ᱜᱚᱴᱟᱱ ᱯᱨᱚᱫᱮᱥ ᱢᱮᱱᱟᱜᱼᱟ ᱾ ᱥᱟᱱᱟᱢ‌ ᱦᱚᱱᱚᱛ ᱨᱮᱜᱮ ᱢᱤᱫᱴᱟᱝ ᱦᱚᱱᱚᱛ ᱥᱮᱠᱨᱮᱴᱥᱨᱤ (district secretary) ᱛᱟᱦᱮᱱᱟ, ᱡᱟᱦᱟᱸᱭ ᱫᱚ ᱛᱟᱞᱢᱟ ᱥᱚᱨᱠᱟᱨ ᱦᱚᱛᱮᱛᱮᱭ ᱵᱟᱪᱷᱟᱭᱚᱜᱼᱟ ᱾ ᱦᱚᱱᱚᱛ ᱥᱮᱠᱨᱮᱴᱥᱨᱤ ᱟᱜ ᱢᱩᱬᱩᱛ ᱠᱟᱹᱢᱤ ᱠᱚᱫᱚ ᱛᱟᱞᱢᱟ ᱥᱚᱨᱠᱟᱨ ᱟᱨ ᱵᱤᱵᱷᱟᱜᱤᱭᱟᱹ ᱥᱮᱠᱨᱮᱴᱥᱨᱤ ᱠᱚᱣᱟᱜ ᱥᱟᱹᱜᱟᱹᱭᱼᱡᱚᱯᱨᱟᱣ ᱠᱚ ᱠᱟᱱᱟ ᱾ ᱦᱚᱱᱚᱛ ᱛᱷᱚᱠ ᱨᱮᱱᱟᱜ ᱩᱛᱷᱱᱟᱹᱣ ᱠᱟᱹᱢᱤ ᱦᱚᱨᱟ ᱧᱮᱞ ᱟᱨ ᱞᱟᱦᱟ ᱤᱫᱤ ᱥᱟᱶ ᱞᱟᱛᱟᱨ ᱛᱷᱚᱠ ᱨᱮᱭᱟᱜ ᱥᱟᱵᱰᱤᱵᱷᱤᱥᱟᱱ ᱠᱚᱨᱮᱱᱟᱜ ᱠᱟᱹᱢᱤ‌ ᱠᱚᱨᱮ ᱜᱚᱸᱲᱚᱸ ᱮᱢ, ᱚᱱᱟ ᱥᱟᱶ ᱛᱮ ᱦᱚᱱᱚᱛ ᱨᱮ ᱠᱷᱟᱡᱱᱟ ᱟᱹᱫᱟᱹᱭ ᱟᱨ ᱵᱟᱪᱷᱱᱟᱣ (election) ᱵᱟᱵᱚᱛ ᱠᱟᱹᱢᱤ ᱠᱚᱨᱮᱱᱟᱜ ᱟᱹᱜᱤᱵᱷᱟᱨ ᱫᱚ ᱦᱚᱱᱚᱛ ᱥᱮᱠᱨᱮᱴᱥᱨᱤ ᱟᱜ ᱜᱮ ᱾ ᱢᱤᱫ ᱦᱚᱱᱚᱛ ᱟᱨᱦᱚᱸ ᱟᱭᱢᱟᱜᱟᱱ ᱵᱤᱵᱷᱟᱜᱤᱭᱟᱹ ᱥᱮᱠᱨᱮᱴᱥᱨᱤ ᱵᱤᱵᱷᱟᱜ (ᱰᱤ.ᱮᱥ ᱵᱤᱵᱷᱟᱜ ᱧᱩᱛᱩᱢ ᱛᱮ ᱦᱚᱸ ᱵᱟᱲᱟᱭᱚᱜᱼᱟ) ᱨᱮ ᱦᱟᱹᱴᱤᱧ ᱟᱠᱟᱱᱟ, ᱡᱟᱦᱟᱸ ᱫᱚ ᱟᱨᱦᱚᱸ ᱑᱔,᱐᱒᱒ ᱜᱟᱴᱟᱱ ᱜᱽᱨᱟᱢ ᱱᱤᱞᱟᱫᱷᱟᱨᱤ ᱨᱮ ᱦᱟᱹᱴᱤᱧ ᱢᱮᱱᱟᱜᱼᱟ ᱾ ᱫᱤᱥᱚᱢ ᱨᱮ ᱓᱓᱑ ᱜᱟᱱ ᱰᱤ.ᱮᱥ ᱢᱮᱱᱟᱜᱼᱟ ᱾

==ᱱᱟᱜᱟᱢ==
ᱱᱚᱶᱟ ᱫᱤᱥᱚᱢ ᱯᱳᱭᱞᱳ ᱚᱱᱩᱨᱟᱫᱷᱟᱯᱩᱨᱟ ᱨᱟᱡᱽ ᱨᱮ ᱟᱭᱢᱟᱜᱟᱱ ᱥᱟᱥᱚᱱᱤᱭᱟᱹ ᱛᱷᱚᱠ ᱨᱮ ᱦᱟᱹᱴᱤᱧ ᱛᱟᱦᱮ ᱠᱟᱱᱟ ᱾ ᱚᱱᱟ ᱨᱟᱡᱽ ᱫᱚ ᱯᱮᱭᱟ ᱯᱨᱚᱫᱮᱥ ᱨᱮ ᱦᱟᱹᱴᱤᱧ ᱛᱟᱦᱮ ᱞᱮᱱᱟ; ᱨᱟᱡᱟᱨᱟᱛᱟ, ᱨᱩᱦᱟᱱᱟ ᱟᱨ ᱢᱟᱞᱟᱭᱟ ᱾ ᱱᱚᱶᱟ ᱠᱚ ᱨᱟᱦᱚᱸ ᱦᱩᱰᱤᱝ ᱛᱷᱚᱠ ᱨᱮ ᱦᱟᱹᱴᱤᱧ ᱦᱩᱭ ᱟᱠᱟᱱ ᱛᱟᱦᱮᱱᱟ ᱡᱟᱦᱟᱸ ᱫᱚ ᱨᱟᱛᱟ ᱢᱮᱱᱛᱮ ᱵᱟᱲᱟᱭᱚᱜᱼᱟ ᱠᱟᱱ ᱛᱟᱦᱮᱱᱟ ᱾ ᱚᱠᱛᱚ ᱥᱟᱶ ᱥᱟᱶ ᱛᱮ ᱯᱨᱚᱫᱮᱥ ᱨᱮᱱᱟᱜ ᱮᱞᱠᱷᱟ ᱰᱷᱮᱨ ᱪᱟᱞᱟᱣ ᱞᱮᱱ ᱨᱮᱦᱚᱸ ᱫᱚᱥᱟᱨ ᱛᱷᱚᱠ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱠᱚᱫᱚ ᱨᱟᱛᱟ ᱞᱮᱠᱟᱜᱮ ᱛᱟᱦᱮᱭᱮᱱᱟ ᱾ ᱢᱮᱱᱠᱷᱟᱱ ᱛᱟᱭᱚᱢ ᱛᱮ ᱫᱤᱥᱚᱢ ᱟᱭᱢᱟ ᱨᱟᱡᱽ ᱨᱮ ᱦᱟᱹᱴᱤᱧ ᱟᱨ ᱵᱤᱫᱮᱥᱤ ᱨᱟᱡᱽ ᱠᱚ ᱱᱚᱶᱟ ᱫᱤᱥᱚᱢ ᱨᱮ ᱟᱠᱚᱣᱟᱜ ᱥᱟᱥᱚᱱ ᱛᱷᱟᱯᱚᱱ ᱛᱟᱭᱚᱢ ᱱᱚᱶᱟ ᱵᱮᱵᱚᱥᱛᱟ ᱵᱚᱫᱚᱞ ᱤᱫᱤᱭᱮᱱᱟ ᱾ ᱠᱳᱴᱟ ᱨᱟᱡᱽ (ᱠᱳᱴᱟ ᱠᱤᱝᱰᱚᱢ) ᱨᱮᱱᱟᱜ ᱴᱚᱴᱷᱟ ᱠᱚ ᱯᱩᱱᱭᱟ ᱰᱤᱥᱟᱵᱷᱟᱥ ᱨᱮ ᱦᱟᱹᱴᱤᱧ ᱛᱟᱦᱮ ᱠᱟᱱᱟ, ᱡᱟᱦᱟᱸ ᱫᱚ ᱟᱨᱦᱚᱸ ᱯᱩᱱᱜᱮᱞ ᱜᱚᱴᱟᱱ ᱠᱳᱨᱟᱞᱮᱥ ᱨᱮ ᱦᱟᱹᱴᱤᱧ ᱟᱠᱟᱱ ᱛᱟᱦᱮᱱᱟ ᱾ ᱱᱚᱶᱟ ᱠᱚ ᱥᱟᱱᱟᱢ ᱠᱳᱨᱟᱞᱮᱥ ᱨᱮ ᱟᱯᱱᱟᱨ ᱥᱟᱶᱛᱟ ᱟᱨ ᱢᱤᱞᱤᱴᱟᱨᱤ ᱚᱯᱷᱤᱥᱟᱨ ᱠᱚ ᱛᱟᱦᱮ ᱠᱟᱱᱟ ᱾ [[ᱡᱟᱯᱷᱱᱟ ᱨᱟᱡᱽ]] ᱨᱮᱦᱚᱸ ᱱᱚᱱᱠᱟ ᱜᱮ ᱯᱩᱱᱭᱟ ᱯᱨᱚᱫᱮᱥ ᱥᱟᱶ ᱱᱚᱱᱠᱟᱱ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱛᱟᱦᱮ ᱠᱟᱱᱟ ᱢᱮᱱᱛᱮ ᱠᱚ ᱢᱚᱱᱮᱭᱟ ᱾ 


᱑᱕᱐᱕ ᱥᱮᱨᱢᱟ ᱨᱮ ᱯᱳᱨᱛᱩᱜᱤᱡᱽ ᱡᱚᱠᱷᱚᱱ ᱱᱚᱶᱟ ᱫᱤᱥᱚᱢ ᱠᱚ ᱫᱚᱠᱷᱚᱞ ᱞᱮᱫᱟ, ᱩᱱᱠᱩ ᱦᱚᱸ ᱱᱚᱶᱟ ᱢᱟᱨᱟᱝ ᱨᱮ ᱛᱟᱦᱮᱠᱟᱱ ᱥᱨᱤᱞᱚᱝᱠᱟ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱠᱚ ᱫᱚᱦᱚ ᱤᱫᱤ ᱞᱮᱫᱟ ᱾ ᱫᱤᱥᱚᱢ ᱨᱮ ᱰᱟᱪ ᱪᱟᱪᱞᱟᱣ (control) ᱚᱠᱛᱚ, ᱩᱱᱠᱩᱣᱟᱜ ᱪᱟᱪᱞᱟᱣ ᱨᱮ ᱛᱟᱦᱮᱠᱟᱱ ᱴᱚᱴᱷᱟ ᱠᱚ ᱯᱮᱭᱟ ᱥᱟᱥᱚᱱᱤᱭᱟᱹ ᱛᱷᱚᱠ ᱨᱮ ᱦᱟᱹᱴᱤᱧ ᱛᱟᱦᱮ ᱠᱟᱱᱟ ᱾ ᱱᱚᱶᱟ ᱠᱚᱫᱚ ᱢᱟᱨᱟᱝ ᱨᱮᱱᱟᱜ ᱵᱮᱵᱚᱥᱛᱟ ᱞᱮᱠᱟᱜᱮ ᱰᱤᱥᱟᱵᱷᱟᱥ ᱨᱮ ᱦᱟᱹᱴᱤᱧ ᱛᱟᱦᱮ ᱠᱟᱱᱟ ᱾ ᱵᱨᱤᱴᱤᱥ ᱠᱚᱦᱚᱸ ᱯᱳᱭᱞᱳ ᱫᱚ ᱱᱚᱶᱟ ᱵᱮᱵᱚᱥᱛᱟ ᱜᱮᱠᱚ ᱞᱟᱦᱟ ᱤᱫᱤ ᱞᱮᱫᱟ, ᱢᱮᱱᱠᱷᱟᱱ ᱑᱗᱙᱖ ᱠᱷᱚᱱ ᱑᱘᱐᱒ ᱥᱮᱨᱢᱟ ᱨᱮᱱᱟᱜ ᱥᱩᱫᱷᱨᱟᱹᱣ ᱛᱟᱭᱚᱢ ᱱᱚᱶᱟ ᱫᱤᱥᱚᱢ ᱡᱟᱹᱛᱤ ᱜᱷᱟᱨᱚᱸᱡᱽ ᱞᱮᱠᱟᱛᱮ ᱠᱚ ᱦᱟᱹᱴᱤᱧ ᱠᱮᱫᱟ ᱾ ᱵᱨᱤᱴᱤᱥ ᱨᱟᱡᱽ ᱑᱘᱒᱙ ᱥᱮᱨᱢᱟ ᱨᱮ ᱠᱳᱞᱵᱨᱩᱠᱼᱠᱮᱢᱨᱳᱱ ᱠᱚᱢᱤᱥᱚᱱ ᱠᱚ ᱵᱮᱱᱟᱣ ᱞᱮᱫᱟ ᱾ ᱠᱚᱢᱤᱥᱚᱱ ᱩᱱᱚᱠᱛᱚ ᱨᱮ ᱛᱟᱦᱮᱠᱟᱱ ᱯᱮᱭᱟ ᱡᱟᱹᱛᱤ ᱜᱷᱟᱨᱚᱸᱡᱽ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱢᱤᱫ ᱠᱟᱛᱮᱡ, ᱚᱛᱱᱚᱜ ᱴᱷᱟᱹᱶᱠᱟᱹ ᱞᱮᱠᱟᱛᱮ ᱢᱚᱬᱮ ᱜᱚᱴᱟᱱ ᱯᱨᱚᱫᱮᱥ ᱨᱮ ᱦᱟᱹᱴᱤᱧ ᱢᱤᱫ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱵᱮᱱᱟᱣ ᱨᱮᱱᱟᱜ ᱮ ᱥᱩᱯᱟᱨᱤᱥ ᱞᱮᱫᱟ ᱾ ᱚᱱᱟ ᱥᱩᱯᱟᱨᱤᱥ ᱞᱮᱠᱟᱛᱮ ᱑᱘᱓᱓ ᱥᱮᱨᱢᱟ ᱨᱮᱱᱟᱜ ᱑ ᱚᱠᱴᱚᱵᱚᱨ ᱜᱚᱴᱟ ᱫᱤᱯ ᱪᱟᱪᱞᱟᱣ ᱞᱟᱹᱜᱤᱫ ᱢᱤᱫ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱵᱮᱱᱟᱣ ᱠᱟᱛᱮᱡ ᱚᱱᱟ ᱩᱢᱩᱞ ᱨᱮ ᱢᱚᱬᱮ ᱜᱚᱴᱟᱱ ᱯᱨᱚᱫᱮᱥ ᱵᱮᱱᱟᱣ ᱦᱩᱭ ᱞᱮᱱᱟ ᱾

᱑᱙᱕᱕ ᱥᱮᱨᱢᱟ ᱨᱮ ᱫᱤᱥᱚᱢ ᱨᱮᱱᱟᱜ ᱢᱩᱬᱩᱛ ᱥᱟᱥᱚᱱᱤᱭᱟᱹ ᱛᱷᱚᱠ ᱞᱮᱠᱟᱛᱮ ᱦᱚᱱᱚᱛ ᱵᱚᱫᱚᱞ ᱛᱮ ᱯᱨᱚᱫᱮᱥ ᱛᱷᱟᱯᱚᱱ ᱦᱩᱭ ᱟᱠᱟᱱᱟ ᱾

==ᱦᱚᱱᱚᱛ ᱠᱚ==

==ᱟᱨᱦᱚᱸ ᱧᱮᱞ ᱢᱮ==

==ᱵᱟᱨᱦᱮ ᱡᱚᱱᱚᱲ==

==ᱥᱟᱹᱠᱷᱭᱟᱹᱛ==
