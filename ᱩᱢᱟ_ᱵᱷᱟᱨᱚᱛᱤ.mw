{{Infobox officeholder
| office = [[Ministry of Drinking Water and Sanitation|ᱧᱩ ᱫᱟᱜ ᱟᱨ ᱱᱤᱨᱚᱲᱮᱛ ᱢᱚᱱᱛᱨᱤ]]
| image = Uma Bharati in 2014.jpg
| caption = ᱩᱢᱟ ᱵᱷᱟᱨᱚᱛᱤ ᱒᱐᱑᱔ ᱨᱮ
| predecessor = [[ᱱᱚᱨᱮᱱᱫᱽᱨᱚ ᱥᱤᱝ ᱛᱚᱢᱟᱨ]]
| primeminister = [[ᱱᱚᱨᱮᱱᱫᱽᱨᱚ ᱢᱳᱫᱤ]]
| office2 = [[Ministry of Water Resources, River Development & Ganga Rejuvenation|Minister of Water Resources, River Development & Ganga Rejuvenation]]
| predecessor2 = [[ᱦᱚᱨᱤᱥ ᱨᱟᱣᱟᱛ]]
| primeminister2 = [[ᱱᱚᱨᱮᱱᱫᱽᱨᱚ ᱢᱳᱫᱤ]]
| party = [[ᱵᱷᱟᱨᱚᱛᱤᱭᱚ ᱡᱚᱱᱛᱟ ᱯᱟᱴᱤ]]
| successor2 = [[ᱱᱤᱛᱤᱱ ᱜᱚᱰᱠᱚᱨᱤ]]
| birth_date = {{birth date and age|df=yes| 1959|05|03}}
| birth_place = [[ᱴᱤᱠᱟᱢᱜᱚᱰ]], [[ᱢᱚᱫᱷᱭᱚ ᱯᱨᱚᱫᱮᱥ]], [[ᱥᱤᱧᱚᱜ]]
| otherparty = ᱵᱷᱟᱨᱚᱛᱤᱭᱚ 
ᱡᱚᱱᱥᱚᱠᱛᱤ ᱯᱟᱴᱤ
| alma_mater = 
| occupation = ᱥᱟᱶᱛᱟᱨᱤ, ᱨᱟᱡᱽᱟᱹᱨᱤ ᱠᱟᱹᱢᱤᱭᱟᱹ
| President = 
| term_start = ᱓ ᱥᱮᱯᱴᱮᱢᱵᱚᱨ ᱒᱐᱑᱗
| term_end = 
| term_start2 = ᱑᱖ ᱢᱮ ᱒᱐᱑᱔
| term_end2 = ᱓ ᱥᱮᱯᱴᱮᱢᱵᱚᱨ ᱒᱐᱑᱗
| office3 = [[List of members of the 16th Lok Sabha|ᱯᱟᱨᱞᱤᱭᱟᱢᱮᱴ ᱥᱚᱦᱮᱛ, ᱞᱳᱠ ᱥᱚᱵᱷᱟ]]
| constituency3 = [[Jhansi (Lok Sabha constituency)|ᱡᱷᱟᱱᱥᱤ, ᱩᱛᱚᱨ ᱯᱨᱚᱫᱮᱥ]]
| term_start3 = ᱑᱖ ᱢᱮ ᱒᱐᱑᱔
| predecessor3 = [[ᱯᱨᱚᱫᱤᱯ ᱡᱮᱱ ᱟᱫᱤᱛᱭᱚ]]
| successor3 = 
| office4 = [[List of Chief Ministers of Madhya Pradesh|᱑᱕ ᱟᱹᱱᱤᱡ]] [[ᱢᱚᱫᱷᱭᱚ ᱯᱨᱚᱫᱮᱥ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ]]
| constituency4 = [[Malhara (Vidhan Sabha constituency)|ᱢᱚᱞᱦᱟᱨᱟ]]
| term4 = ᱘ ᱰᱤᱥᱮᱢᱵᱚᱨ ᱒᱐᱐᱓ – ᱒᱒ ᱚᱜᱚᱥᱴ ᱒᱐᱐᱔
| predecessor4 = [[ᱫᱤᱜᱽᱵᱤᱡᱚᱭᱟ ᱥᱤᱝ]]
| successor4 = [[ᱵᱟᱵᱩᱞᱟᱞ ᱜᱚᱣᱨ]]
}}

'''ᱩᱢᱟ ᱥᱨᱤ ᱵᱷᱟᱨᱚᱛᱤ'''  (ᱡᱟᱱᱟᱢ : ᱓ ᱢᱮ ᱑᱙᱕᱙ ᱥᱟᱞᱮ ᱨᱮ ᱢᱤᱫ ᱞᱳᱫᱷᱤ ᱨᱟᱡᱽᱯᱩᱛ ᱜᱷᱟᱨᱚᱸᱡᱽ ᱨᱮ) ᱥᱤᱧᱚᱛᱤᱭᱟᱹ ᱨᱟᱡᱟᱹᱨᱤᱭᱟᱹ ᱠᱟᱱᱟᱭ ᱟᱨ ᱥᱤᱧᱚᱛ ᱨᱮᱭᱟᱜ ᱫᱟᱜ ᱥᱟᱯᱷᱟ ᱟᱨ ᱜᱟᱰᱟ ᱱᱟᱯᱟᱭ ᱫᱚᱦᱚ ᱟᱨ ᱜᱟᱝ ᱱᱟᱹᱭ ᱥᱟᱯᱷᱟ ᱫᱚᱦᱚᱭ ᱨᱤᱱᱤᱡ ᱢᱚᱱᱛᱨᱤ ᱠᱟᱱᱟᱭ ᱾ ᱱᱩᱭ ᱫᱚ ᱢᱚᱫᱷᱭᱚ ᱯᱨᱚᱫᱮᱥ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ ᱞᱮᱠᱟᱛᱮᱭ ᱛᱟᱦᱮᱸ ᱦᱩᱭ ᱟᱠᱟᱱᱟ ᱾ ᱟᱡ ᱫᱚ ᱜᱣᱟᱞᱤᱭᱚᱨ ᱨᱤᱱᱤᱡ ᱢᱟᱨᱟᱝ ᱨᱟᱹᱱᱤ ᱵᱤᱡᱚᱭᱨᱟᱡᱮ ᱥᱤᱸᱫᱷᱤᱭᱟᱭ ᱩᱵᱷᱨᱟᱹᱣ ᱞᱮᱫᱮᱭᱟ ᱾ ᱥᱟᱫᱷᱣᱤ ᱨᱤᱛᱚᱢᱵᱷᱚᱨᱟ ᱥᱟᱶ ᱟᱡ ᱫᱚ ᱨᱟᱢ ᱡᱚᱱᱢᱚᱵᱷᱩᱢᱤ ᱢᱤᱪᱷᱤᱞ ᱨᱮ ᱢᱟᱨᱟᱝ ᱴᱷᱟᱶ ᱮ ᱛᱚᱨᱟᱣ ᱟᱠᱟᱜᱼᱟ ᱾ ᱚᱱᱟ ᱚᱠᱛᱚ ᱨᱮ ᱟᱡᱟᱜ ᱠᱟᱹᱞᱠᱟᱹ ᱫᱚ ᱛᱟᱦᱮᱸ ᱠᱟᱱᱟ, '''ᱥᱨᱤ ᱨᱟᱢᱞᱟᱞᱟ ᱚᱲᱟᱜ ᱮ ᱦᱟᱹᱡᱩᱜᱼᱟ ᱢᱩᱫᱽᱨᱤ ᱫᱚ ᱟᱡ ᱜᱮᱭ ᱵᱮᱱᱟᱣᱟ ᱾'''

ᱩᱱᱤ ᱫᱚ ᱡᱩᱣᱟᱹᱱ ᱚᱠᱛᱚ ᱨᱮᱜᱮ ᱵᱷᱟᱨᱚᱛᱤᱭᱟᱹ ᱡᱚᱱᱛᱟ ᱯᱟᱴᱤ ᱥᱟᱶ ᱮ ᱡᱩᱲᱟᱹᱭ ᱞᱮᱱ ᱛᱟᱦᱮᱸᱫ ᱾ ᱟᱡ ᱫᱚ ᱑᱙᱘᱔ ᱥᱟᱞᱮᱨᱮ ᱡᱚᱛᱚ ᱠᱷᱚᱱ ᱯᱩᱭᱞᱩ ᱫᱚ ᱞᱳᱠ ᱥᱚᱵᱷᱟ ᱞᱟᱹᱜᱤᱫ ᱵᱟᱪᱷᱱᱟᱣ ᱨᱮᱭ ᱛᱤᱸᱜᱩ ᱞᱮᱱᱟ ᱤᱠᱷᱟᱹᱱ ᱮ ᱦᱟᱨᱟᱣ ᱮᱱᱟ ᱾
᱑᱙᱘᱙ ᱥᱟᱞᱮᱨᱮ ᱞᱳᱠ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱟᱡ ᱫᱚ ᱠᱷᱚᱡᱩᱨᱟᱦᱚ ᱥᱚᱝᱥᱚᱫᱤᱭᱟᱹ ᱴᱚᱴᱷᱟ ᱠᱷᱚᱱ ᱥᱟᱝᱥᱚᱫᱽ ᱮ ᱵᱟᱪᱷᱚᱱ ᱮᱱᱟ ᱟᱨ ᱑᱙᱙᱑, ᱑᱙᱙᱖ ᱟᱨ ᱑᱙᱙᱘  ᱥᱟᱞᱮ ᱨᱮ ᱫᱚ ᱱᱚᱣᱟ ᱢᱟᱹᱪᱤ ᱛᱚᱸᱜᱮ ᱛᱟᱦᱮᱸ ᱮᱱᱟ ᱾ ᱑᱙᱙᱙ ᱥᱟᱞᱮᱨᱮ ᱟᱡ ᱫᱚ ᱵᱷᱳᱯᱟᱞ ᱥᱤᱴ ᱠᱷᱚᱱ ᱥᱟᱝᱥᱚᱫᱽ ᱮ ᱵᱟᱪᱷᱚᱱ ᱮᱱᱟ ᱾ ᱵᱟᱡᱽᱯᱮᱭᱤ ᱥᱚᱨᱠᱟᱨ ᱨᱮ ᱟᱡ ᱫᱚ ᱦᱩᱢᱟᱱ ᱨᱤᱥᱚᱨᱪ ᱰᱮᱵᱽᱞᱚᱯᱢᱮᱴ, ᱴᱩᱨᱤᱥᱢ, ᱭᱩᱛᱷ ᱟᱯᱷᱮᱨᱥ ᱟᱨ ᱠᱷᱮᱞᱚᱸᱰ ᱟᱨ ᱢᱩᱪᱟᱹᱫ ᱨᱮ ᱠᱩᱭᱞᱟᱹ ᱟᱨ ᱠᱷᱟᱫᱟᱱ ᱞᱮᱠᱟᱱ ᱯᱚᱱᱚᱛ ᱛᱷᱚᱱᱚᱛᱤᱭᱟᱹ ᱟᱨ ᱠᱮᱵᱤᱱᱮᱴ ᱛᱷᱚᱱᱚᱠ ᱨᱮᱭᱟᱜ ᱵᱤᱵᱷᱟᱜᱽ ᱨᱮᱭ ᱠᱟᱹᱢᱤ ᱟᱠᱟᱜᱼᱟ ᱾

᱒᱐᱐᱓ ᱥᱟᱞᱮ ᱨᱮ ᱢᱚᱫᱷᱭᱚ ᱯᱨᱚᱫᱮᱥ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱟᱡᱟᱜ ᱧᱮᱞ ᱡᱚᱛᱚᱱ ᱨᱮ ᱵᱷᱟᱡᱽᱯᱟ ᱫᱚ ᱯᱮᱼᱯᱩᱱᱟᱜ ᱢᱚᱱᱚᱛ ᱮ ᱟᱢᱮᱴ ᱠᱮᱜᱼᱟ ᱟᱨ ᱥᱤᱨᱟᱹ ᱢᱚᱱᱛᱨᱤ ᱵᱮᱱᱟᱣ ᱮᱱᱟᱭ ᱾ ᱚᱜᱚᱥᱴ ᱒᱐᱐᱔ ᱨᱮ ᱟᱡ ᱫᱚ ᱥᱤᱨᱟᱹ ᱢᱚᱱᱛᱨᱤ ᱯᱚᱫᱽ ᱫᱚᱭ ᱟᱲᱟᱜ ᱵᱟᱹᱜᱤᱭᱟᱫᱼᱟ, ᱛᱤᱱ ᱡᱚᱦᱚᱜ ᱟᱡ ᱵᱤᱨᱩᱫᱷ ᱨᱮ ᱦᱩᱵᱽᱞᱤ ᱜᱷᱟᱢᱟᱜᱷᱳᱲ ᱪᱮᱛᱟᱱ ᱨᱮ ᱟᱡ ᱧᱩᱛᱩᱢ ᱛᱮ ᱦᱟᱹᱲᱤ ᱨᱮᱭᱟᱜ ᱣᱟᱨᱚᱸᱴ ᱥᱚᱫᱚᱨ ᱮᱱᱟ ᱾<ref name="toi">{{cite news|url=http://timesofindia.indiatimes.com/articleshow/824224.cms|title=BJP meet to decide Uma Bharati's fate|publisher=ᱫᱤ ᱴᱟᱭᱤᱢᱥ ᱚᱯᱷ ᱤᱱᱰᱤᱭᱟ |accessdate=20 ᱢᱟᱨᱪ 2009|archiveurl=http://web.archive.org/20040823202351/timesofindia.indiatimes.com/articleshow/824224.cms|archivedate=23 ᱚᱜᱚᱥᱴ 2004}} {{Dead link|date=ᱡᱩᱱ 2011|bot=RjwilmsiBot}}</ref>

==ᱮᱛᱚᱦᱚᱵ ᱡᱤᱭᱚᱱ==

ᱩᱢᱟ ᱵᱷᱟᱨᱚᱛᱤ ᱭᱟᱜ ᱡᱟᱱᱟᱢ ᱫᱚ ᱴᱤᱠᱚᱢᱜᱚᱰ ᱦᱚᱱᱚᱛ ᱨᱮᱭᱟᱜ ᱰᱩᱸᱰᱟ ᱧᱩᱛᱩᱢᱟᱱ ᱴᱷᱟᱶ ᱨᱮ ᱦᱩᱭ ᱞᱮᱱᱟ ᱾ ᱟᱡᱟᱜ ᱥᱮᱪᱮᱫ ᱫᱚ ᱛᱩᱨᱩᱭ ᱪᱟᱸᱫᱚ ᱫᱷᱟᱹᱵᱤᱡ ᱦᱩᱭ ᱟᱠᱟᱱᱟ ᱾ ᱩᱱᱤ ᱫᱚ ᱜᱤᱫᱽᱨᱟᱹ ᱠᱷᱚᱱ ᱜᱮ ᱟᱹᱰᱤ ᱥᱟᱦᱥᱤᱭ ᱛᱟᱦᱮᱸ ᱠᱟᱱᱟ ᱾ ᱟᱡ ᱴᱷᱮᱱ ᱥᱟᱦᱟᱥ ᱟᱨ ᱟᱹᱜᱩᱣᱟᱹᱱᱚᱜ ᱨᱮᱭᱟᱜ ᱫᱚ ᱜᱤᱫᱽᱨᱟᱹ ᱠᱷᱚᱱ ᱜᱮ ᱧᱮᱞ ᱟᱠᱟᱱ ᱛᱟᱦᱮᱸᱫ  ᱾ ᱟᱡ ᱫᱚ ᱞᱳᱫᱷᱤ ᱥᱚᱢᱩᱫᱟᱭ ᱨᱮᱭ ᱦᱟᱹᱡᱩᱜᱼᱟ ᱾<ref name="bio">{{cite web |url=http://www.parliamentofindia.nic.in/ls/lok13/biodata/13MP30.htm |title=Biographical Sketch&nbsp;— Member of Parliament - 13th Lok Sabha |publisher=Parliament of India |accessdate=21 ᱡᱩᱱ 2013}}</ref>

==ᱨᱟᱡᱽᱟ.ᱨᱤ ᱵᱟᱝᱠᱩᱥᱤ==

ᱱᱚᱵᱷᱮᱢᱵᱚᱨ ᱒᱐᱐᱔ ᱨᱮ ᱞᱟᱞ ᱠᱨᱩᱥᱱᱚ ᱟᱰᱵᱟᱬᱤ ᱭᱟᱜ ᱜᱟᱞᱢᱟᱨᱟᱣ ᱛᱟᱭᱚᱢ ᱟᱡ ᱫᱚ ᱵᱷᱟᱡᱽᱯᱟ ᱠᱷᱚᱱ ᱠᱚ ᱚᱰᱚᱠ ᱜᱤᱰᱤ ᱠᱟᱫᱮᱭᱟ ᱾ ᱒᱐᱐᱕ ᱨᱮ ᱩᱱᱤᱭᱟᱜ ᱵᱟᱨᱚᱱ ᱚᱠᱛᱚ ᱪᱟᱵᱟᱭᱮᱱᱟ ᱟᱨ ᱟᱡ ᱫᱚ ᱯᱟᱨᱴᱤ ᱨᱮᱭᱟᱜ ᱥᱚᱝᱥᱚᱫᱤᱭᱟᱹ ᱵᱚᱰ ᱨᱮ ᱴᱷᱟᱶ ᱮ ᱧᱟᱢ ᱠᱮᱜᱼᱟ ᱾ ᱱᱤᱭᱟᱹ ᱥᱮᱨᱢᱟ ᱜᱮ ᱟᱡ ᱫᱚ ᱯᱟᱴᱤ ᱠᱷᱚᱱ ᱮ ᱥᱟᱦᱟᱭᱮᱱᱟ ᱪᱮᱫᱟᱜ ᱥᱮ ᱟᱡᱤᱡ ᱦᱮᱯᱨᱟᱣᱤᱭᱟᱹ ᱥᱤᱵᱽᱨᱟᱡᱽ ᱥᱤᱝ ᱪᱚᱣᱦᱟᱱ ᱫᱚ ᱢᱚᱫᱷᱭᱚ ᱯᱨᱚᱫᱮᱥ ᱨᱤᱲᱤᱡ ᱥᱤᱨᱟᱹ ᱢᱚᱱᱛᱨᱤ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱱᱤᱭᱟᱹ ᱚᱠᱛᱚ ᱨᱮ ᱟᱡ ᱫᱚ ᱵᱷᱟᱨᱚᱛᱤᱭᱟᱹ ᱡᱚᱱᱥᱚᱠᱛᱤ ᱯᱟᱴᱤ ᱧᱩᱛᱩᱢ ᱟᱹᱱᱤᱡ ᱢᱤᱫ ᱵᱷᱮᱜᱟᱨ ᱯᱟᱴᱤᱭ ᱵᱮᱱᱟᱣ ᱠᱮᱜᱼᱟ ᱾ 

᱗ ᱡᱩᱱ ᱒᱐᱑᱑ ᱨᱮ ᱟᱡ ᱫᱚ ᱟᱨ ᱦᱚᱸ ᱵᱷᱟᱡᱽᱯᱟ ᱨᱮᱭ ᱨᱩᱣᱟᱹᱲ ᱦᱮᱡ ᱮᱱᱟ ᱾ ᱩᱛᱚᱨ ᱯᱨᱚᱫᱮᱥ ᱨᱮ ᱯᱟᱴᱤ ᱨᱮᱭᱟᱜ ᱦᱟᱞᱚᱛ ᱥᱤᱫᱷᱨᱟᱹᱣ ᱞᱟᱹᱜᱤᱫ ᱩᱱᱤ ᱫᱚ '''"ᱜᱟᱝ ᱫᱩᱜ"''' ᱦᱩᱞᱥᱟᱹᱭ ᱮ ᱮᱛᱚᱦᱚᱵ ᱠᱮᱜᱼᱟ ᱾ <ref>{{cite news|title=Back to BJP|url=http://economictimes.indiatimes.com/news/politics/nation/uma-bharti-re-inducted-into-bjp/articleshow/8758452.cms|accessdate=7 ᱡᱩᱱ 2011|newspaper=Economic Times|date=7 ᱡᱩᱱ 2011}}</ref>

ᱢᱟᱨᱪ ᱒᱐᱑᱒ ᱨᱮ ᱦᱩᱭ ᱮᱱ ᱩᱛᱚᱨ ᱯᱨᱚᱫᱮᱥ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱟᱡ ᱫᱚ ᱢᱚᱦᱳᱵᱟ ᱦᱚᱱᱚᱛ ᱨᱮᱭᱟᱜ ᱪᱚᱨᱠᱷᱟᱨᱤ ᱥᱤᱴ ᱠᱷᱚᱱ ᱵᱤᱫᱷᱟᱱ ᱥᱚᱵᱷᱟ ᱥᱚᱦᱮᱛ ᱞᱮᱠᱟᱛᱮᱭ ᱵᱟᱪᱷᱚᱱ ᱮᱱᱟ ᱾ ᱟᱡ ᱫᱚ ᱥᱮᱨᱢᱟ ᱒᱐᱑᱔ ᱥᱟᱞᱮ ᱨᱮ ᱡᱷᱟᱸᱥᱤ ᱞᱳᱠ ᱥᱚᱵᱷᱟ ᱵᱟᱪᱷᱱᱟᱣ ᱴᱚᱴᱷᱟ ᱠᱷᱚᱱ ᱑᱖ ᱟᱹᱱᱤᱡ ᱞᱳᱠ ᱥᱚᱵᱷᱟ ᱨᱤᱱᱤᱡ ᱥᱟᱝᱥᱚᱫᱽ ᱞᱮᱠᱟᱛᱮᱭ ᱵᱟᱪᱷᱚᱱ ᱟᱠᱟᱱᱟ ᱟᱨ ᱟᱡ ᱫᱚ ᱢᱳᱫᱤᱭᱟᱜ ᱢᱚᱱᱛᱨᱤ ᱢᱟᱰᱣᱟ ᱨᱮ ᱫᱟᱜ ᱛᱚᱦᱚᱨ, ᱜᱟᱰᱟ ᱩᱛᱱᱟᱹᱣ ᱟᱨ ᱜᱟᱝ ᱱᱟᱹᱭ ᱥᱟᱯᱷᱟᱭ ᱞᱟᱹᱜᱤᱫ ᱢᱚᱱᱛᱨᱤᱭ ᱵᱮᱱᱟᱣ ᱟᱠᱟᱱᱟ ᱾

==ᱞᱮᱠᱟᱱ ᱞᱮᱠᱟᱱ ᱯᱚᱫᱽ==

ᱩᱢᱟ ᱵᱷᱟᱨᱚᱛᱤ ᱫᱚ ᱞᱟᱛᱟᱨ ᱨᱮ ᱮᱢ ᱮᱱ ᱯᱚᱫᱽ ᱠᱚᱨᱮᱭ ᱛᱟᱦᱮᱸ ᱟᱠᱟᱱᱟ:<ref name="bio"/>

* ᱑᱙᱘᱘: ᱢᱚᱫᱷᱭᱚ ᱯᱨᱚᱫᱮᱥ ᱵᱤᱡᱮᱯᱤ ᱡᱚᱜᱚ ᱯᱟᱨᱥᱮᱛ ᱾

* ᱑᱙᱘᱙: ᱠᱷᱚᱡᱩᱨᱟᱦᱚ ᱠᱷᱚᱱ ᱮᱢᱯᱤ ᱾

* ᱑᱙᱙᱐: ᱠᱤᱨᱥᱤ ᱢᱚᱱᱛᱨᱤᱥᱟᱲᱟ ᱨᱮ ᱫᱤᱥᱟ. ᱩᱫᱩᱜ ᱠᱩᱢᱩᱴ ᱨᱤᱱᱤᱡ ᱥᱚᱦᱮᱛ ᱾

* ᱑᱙᱙᱑: ᱠᱷᱚᱡᱩᱨᱟᱦᱚ ᱠᱷᱚᱱ ᱟᱨ ᱦᱚᱸ ᱮᱢᱯᱤ ᱾

* ᱑᱙᱙᱑-᱑᱙᱙᱓: ᱯᱤ.ᱮ.ᱥᱤ. ᱨᱤᱱᱤᱡ ᱥᱚᱦᱮᱛ ᱾

* ᱑᱙᱙᱓: BJYM ᱨᱤᱱᱤᱡ ᱯᱟᱨᱥᱮᱛ ᱾

* ᱑᱙᱙᱖: ᱠᱷᱚᱡᱩᱨᱟᱦᱚ ᱠᱷᱚᱱ ᱟᱨ ᱦᱚᱸ ᱮᱢᱯᱤ ᱾

* ᱑᱙᱙᱖-᱙᱗ : ᱥᱟᱸᱭᱤᱱᱥ ᱮᱸᱰ ᱴᱮᱠᱱᱚᱞᱳᱡᱤ ᱟᱨ ᱯᱷᱳᱨᱮᱥᱴ ᱮᱸᱰ ᱮᱱᱵᱷᱤᱨᱚᱸᱢᱮᱴ ᱠᱩᱢᱩᱴ ᱨᱤᱱᱤᱡ ᱥᱚᱦᱮᱛ ᱾

* ᱑᱙᱙᱘: ᱠᱷᱚᱡᱩᱨᱟᱦᱚ ᱠᱷᱚᱱ ᱟᱨ ᱦᱚᱸ ᱮᱢᱯᱤ ᱾

* ᱑᱙᱙᱘-᱙᱙ ᱠᱮᱵᱤᱱᱮᱴ ᱯᱚᱱᱚᱛ ᱢᱚᱱᱛᱨᱤ, ᱢᱟᱱᱚᱣᱟ ᱥᱩᱫᱷᱨᱟ.ᱣ ᱩᱛᱱᱟ.ᱣ ᱢᱚᱱᱛᱨᱤᱥᱟᱲᱟ ᱾ 

* ᱑᱙᱙᱙: ᱵᱷᱳᱯᱟᱞ ᱠᱷᱚᱱ ᱮᱢᱯᱤ ᱾

* ᱑᱓ ᱚᱠᱴᱚᱵᱚᱨ ᱑᱙᱙᱙ - ᱒ ᱯᱷᱮᱵᱽᱨᱩᱣᱟᱨᱤ ᱒᱐᱐᱐: ᱠᱮᱵᱤᱱᱮᱴ ᱯᱚᱱᱚᱛ ᱢᱚᱱᱛᱨᱤ (ᱤᱱᱰᱤᱯᱤᱱᱰᱮᱸᱴ ᱪᱟᱨᱡᱽ) ᱴᱩᱨᱤᱡᱤᱢ ᱾

* ᱗ ᱱᱚᱵᱷᱮᱢᱵᱚᱨ ᱒᱐᱐᱐ - ᱒᱕ ᱚᱜᱚᱥᱴ ᱒᱐᱐᱒ : ᱠᱮᱵᱤᱱᱮᱴ ᱢᱚᱱᱛᱨᱤ, ᱡᱩᱣᱟ.ᱱ ᱢᱟᱢᱞᱟ ᱟᱨ ᱠᱷᱮᱞᱚᱸᱰ ᱾

* ᱒᱖ ᱚᱜᱚᱥᱴ ᱒᱐᱐᱒ - ᱒᱙ ᱡᱟᱱᱩᱣᱟᱨᱤ ᱒᱐᱐᱓ : ᱠᱮᱵᱤᱱᱮᱴ ᱢᱚᱱᱛᱨᱤ, ᱠᱩᱭᱞᱟ. ᱟᱨ ᱠᱷᱟᱫᱟᱱ ᱾

* ᱘ ᱰᱤᱥᱮᱢᱵᱚᱨ ᱒᱐᱐᱓ ᱼ ᱒᱓ ᱚᱜᱚᱥᱴ ᱒᱐᱐᱔: ᱢᱚᱫᱷᱭᱚ ᱯᱨᱚᱫᱮᱥ ᱨᱤᱱᱤᱡ ᱥᱤᱨᱟ. ᱢᱚᱱᱛᱨᱤ ᱾ 

* ᱒᱐᱑᱒: ᱩᱛᱚᱨ ᱯᱨᱚᱫᱮᱥ ᱞᱮᱡᱤᱥᱞᱮᱴᱤᱵᱽ ᱟᱥᱮᱢᱵᱞᱤ ᱨᱤᱱᱤᱡ ᱮᱢᱮᱞᱮ ᱾

* ᱒᱐᱑᱔ : ᱥᱤᱧᱚᱛ ᱨᱮᱭᱟᱜ ᱫᱟᱜ ᱛᱚᱦᱚᱨ, ᱱᱟ.ᱭ ᱩᱛᱱᱟ.ᱣ ᱟᱨ ᱜᱟᱝ ᱱᱟ.ᱭ ᱥᱟᱯᱷᱟ ᱫᱚᱦᱚᱭ ᱵᱟᱠᱷᱨᱟ ᱢᱚᱱᱛᱨᱤ ᱾

==ᱥᱟ.ᱠᱷᱭᱟ.ᱛ==
{{Reflist}}

==ᱵᱟᱦᱨᱮ ᱡᱚᱱᱚᱲ==

{{Commons category|Uma Bharti}}
* [https://www.twitter.com/umasribharti Official Twitter]
* [http://news.bbc.co.uk/2/hi/south_asia/3245988.stm "''India's firebrand Hindu nun''"] – [[BBC News]] article dated 30 November 2005


[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱒᱐᱑᱙]]
