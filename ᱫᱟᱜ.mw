[[File:Water droplet blue bg05.jpg|thumb|ᱫᱟᱜ ᱴᱷᱚᱯ ᱧᱩᱨ ᱛᱮ ᱦᱮᱞᱠᱟᱣ ᱫᱟᱜ]]

'''ᱫᱟᱜ''' ᱫᱚ ᱢᱤᱫ ᱥᱟᱯᱷᱟ ᱟᱨ ᱵᱤᱱ ᱨᱚᱝ ᱟᱱ ᱜᱩᱱᱩᱱ ᱡᱤᱱᱤᱥ ᱠᱟᱱᱟ ᱾ ᱱᱚᱶᱟ ᱫᱚ [[ᱜᱟᱰᱟ]], [[ᱯᱩᱠᱷᱨᱤ]], [[ᱥᱟᱹᱢᱩᱸᱫᱽ]] ᱮᱢᱟᱱ ᱠᱚ ᱨᱮ ᱧᱮᱞᱚᱜᱼᱟ ᱾ [[ᱫᱷᱟ.ᱨᱛᱤ|ᱫᱷᱟᱹᱨᱛᱤ]] ᱨᱮ ᱗᱑.᱔% ᱫᱟᱜ ᱯᱮᱨᱮᱡ ᱢᱮᱱᱟᱜᱼᱟ ᱾ ᱥᱮᱨᱢᱟ ᱨᱮᱱᱟᱜ ᱨᱤᱢᱤᱞ ᱠᱷᱚᱱ ᱡᱟᱹᱲᱤ ᱞᱮᱠᱟᱛᱮ ᱚᱛ ᱨᱮ ᱧᱩᱨᱩᱜᱼᱟ ᱾ ᱫᱟᱜ ᱰᱮᱦᱮᱨ ᱨᱮᱭᱟᱲ ᱞᱮᱱᱠᱷᱟᱱ '''ᱵᱚᱨᱚᱯ''' ᱛᱮᱭᱟᱨᱚᱜᱼᱟ ᱾ ᱫᱟᱜ ᱫᱚ ᱞᱚᱞᱚ ᱞᱮᱱᱠᱷᱟᱱ ᱵᱷᱟᱯ ᱛᱮᱭᱟᱨᱚᱜᱼᱟ ᱾ ᱡᱤᱭᱚᱱ ᱨᱮ ᱫᱟᱜ ᱫᱚ ᱟᱹᱰᱤ ᱞᱟᱹᱠᱛᱤᱭᱟᱱᱟ ᱾ ᱢᱮᱱᱠᱷᱟᱱ ᱵᱟᱰᱟᱭᱚᱜᱼᱟ ᱒᱐᱒᱕ ᱥᱟᱞᱮ ᱥᱮᱫ ᱛᱚ ᱡᱚᱛᱚ ᱦᱚᱲ ᱞᱟᱹᱠᱛᱤ ᱞᱮᱠᱟ ᱫᱟᱜ ᱫᱚ ᱵᱟᱠᱚ ᱧᱟᱢᱟ ᱾ ᱫᱟᱜ ᱫᱚ ᱚᱱᱠᱟᱱ ᱡᱤᱱᱤᱥ ᱠᱟᱱᱟ ᱡᱟᱦᱟᱸ ᱫᱚ ᱯᱮ ᱞᱮᱠᱟᱛᱮ ᱛᱟᱦᱮᱸᱱᱟ, ᱚᱱᱟ ᱠᱚ ᱫᱚ :- ᱫᱟᱜ, ᱵᱚᱨᱚᱯ, ᱵᱷᱟᱯ ᱾

==ᱫᱟᱜ ᱨᱮᱱᱟᱜ ᱵᱮᱵᱷᱟᱨ==
[[File:Water drop animation.gif|thumb|ᱴᱤᱲᱚᱜ ᱴᱚᱲᱚᱜ ᱫᱟᱜ ᱧᱩᱨᱩᱜ ᱠᱟᱱᱟ]]
ᱢᱟᱹᱱᱢᱤ ᱠᱷᱚᱱ ᱮᱦᱚᱵ ᱠᱟᱛᱮ ᱫᱟᱨᱮ ᱱᱟᱹᱬᱤ ᱡᱤᱵᱽ ᱡᱤᱭᱟᱹᱞᱤ ᱡᱚᱛᱚ ᱡᱤᱣᱤᱭᱟᱱ ᱠᱚ ᱵᱟᱧᱪᱟᱣᱜ ᱞᱟᱹᱜᱤᱫ ᱫᱟᱜ ᱮᱠᱟᱞ ᱠᱚ ᱞᱟᱹᱠᱛᱤᱜᱼᱟ ᱾ ᱚᱱᱟᱛᱮ ᱠᱚ ᱢᱮᱱᱟ '''ᱫᱟᱜ ᱵᱟᱹᱱᱩᱜ, ᱡᱤᱵᱚᱱ ᱵᱟᱹᱱᱩᱜ''' ᱾ ᱫᱟᱜ ᱫᱚ ᱦᱚᱲᱢᱚ ᱨᱚ ᱜᱩᱱᱩᱱ ᱞᱮᱠᱟᱛᱮ ᱢᱟᱭᱟᱢ ᱨᱮᱱᱟᱜ ᱢᱩᱬ ᱦᱟᱹᱴᱤᱧ ᱞᱮᱠᱟᱱᱟᱜ ᱠᱟᱱᱟ ᱾ ᱫᱟᱜ ᱫᱚ ᱦᱚᱲᱢᱚ ᱠᱷᱚᱱ ᱩᱫᱽᱜᱟᱹᱨ ᱞᱮᱠᱟᱛᱮ ᱚᱰᱚᱠ ᱠᱟᱛᱮ ᱦᱚᱲᱢᱚᱭ ᱨᱮᱭᱟᱲᱟ ᱾ ᱫᱟᱜ ᱫᱚ ᱩᱢ ᱟᱹᱨᱩᱵ ᱪᱟᱥᱵᱟᱥ ᱮᱢᱟᱱ ᱠᱚᱨᱮ ᱦᱚᱸ ᱵᱚᱱ ᱵᱮᱵᱷᱟᱨ ᱜᱮᱭᱟ ᱾ ᱢᱟᱹᱱᱢᱤᱭᱟᱜ ᱦᱚᱲᱢᱚ ᱨᱮ 
᱖᱐%-᱗᱐% ᱜᱟᱱ ᱫᱟᱜ ᱜᱮ ᱛᱟᱦᱮᱸᱱᱟ ᱾ ᱫᱟᱜ ᱜᱮ ᱪᱩᱰᱩ ᱫᱟᱜᱼᱮ ᱛᱟᱭᱟᱨᱟ ᱾ ᱪᱩᱰᱩ ᱫᱟᱜ ᱫᱚ ᱦᱚᱧᱢᱚ ᱨᱮᱱᱟᱜ ᱵᱟᱹᱲᱤᱡᱟᱜ ᱠᱚᱜ ᱫᱟᱜ ᱟᱠᱟᱨ ᱛᱮ ᱚᱰᱚᱠ ᱜᱤᱰᱤᱭᱟᱭ ᱾ ᱩᱞᱤᱫᱟᱜ ᱫᱚ ᱡᱚᱢᱟᱜ ᱠᱚᱭ ᱦᱚᱡᱚᱢ ᱚᱪᱚᱭᱟ ᱾ ᱡᱚ ᱮᱢᱟᱱ ᱠᱚ ᱨᱮ ᱦᱚᱸ ᱫᱟᱜ ᱫᱚ ᱛᱟᱦᱮᱸᱱ ᱜᱮᱭᱟ ᱾ ᱫᱚᱨᱭᱟ ᱫᱟᱜ ᱫᱚ ᱠᱷᱟᱨᱟ ᱜᱮ ᱵᱩᱞᱩᱝ ᱜᱮ ᱵᱩᱡᱷᱟᱹᱣᱟ ᱾ ᱡᱷᱟᱨᱱᱟ, ᱢᱩᱰᱩ, ᱠᱩᱧ, ᱯᱩᱠᱷᱨᱤ ᱫᱟᱜ ᱫᱚ ᱥᱤᱵᱤᱞᱟ ᱾ ᱫᱷᱟᱹᱨᱛᱤ ᱨᱮ ᱓% ᱜᱮ ᱥᱤᱵᱤᱞ ᱫᱟᱜ ᱢᱮᱱᱟᱜᱼᱟ ᱟᱡ ᱡᱚᱛᱚ ᱵᱩᱞᱩᱝ ᱫᱟᱜ 
᱾

==ᱫᱟᱜ ᱨᱮᱱᱟᱜ ᱜᱚᱲᱦᱚᱱ==
ᱢᱤᱫ ᱯᱤᱞᱪᱩ ᱫᱟᱜ ᱵᱟᱨᱭᱟ [[ᱦᱟᱭᱰᱨᱚᱡᱮᱱ]] ᱟᱨ ᱢᱤᱫ [[ᱚᱠᱥᱤᱡᱮᱱ]] ᱛᱮ ᱵᱮᱱᱟᱣᱟᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱜᱩᱱᱩᱱ ᱥᱩᱛᱩᱨ ᱫᱚ H<sub>2</sub>O ᱾ ᱢᱟᱹᱱᱢᱤ ᱡᱚᱢ ᱵᱮᱜᱚᱨ ᱢᱤᱫ ᱦᱟᱯᱛᱟ ᱜᱟᱱᱮ ᱛᱟᱦᱮᱸ ᱫᱟᱲᱮᱹᱟᱜᱼᱟ ᱢᱮᱱᱠᱷᱟᱱ ᱫᱟᱜ ᱵᱮᱜᱚᱨ ᱫᱚ ᱵᱟᱹᱨᱥᱤᱧ ᱠᱷᱚᱱ ᱯᱮ ᱫᱤᱱ ᱜᱮᱭ ᱵᱟᱧᱪᱟᱣ ᱫᱟᱲᱮᱭᱟᱜᱼᱟ ᱾ ᱚᱱᱟᱛᱮ ᱠᱚ ᱢᱮᱱᱟ '''ᱫᱟᱜ ᱜᱮ ᱡᱤᱵᱚᱱ''' ᱾

==ᱵᱟᱨᱦᱮ ᱡᱚᱱᱚᱲᱠᱚ==
* [http://stats.oecd.org/wbos/Index.aspx?DataSetCode=ENV_WAT OECD Water statistics]
* [http://www.worldwater.org/ The World's Water Data Page]
* [http://www.fao.org/nr/water/aquastat/main/index.stm FAO Comprehensive Water Database, AQUASTAT]
* [http://worldwater.org/conflict.html The Water Conflict Chronology: Water Conflict Database]
* [http://ga.water.usgs.gov/edu/ US Geological Survey Water for Schools information]
* [http://water.worldbank.org/ Portal to The World Bank's strategy, work and associated publications on water resources]

[[Category:!Main category]]
