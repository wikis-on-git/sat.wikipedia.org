ᱢᱟᱞᱟᱯᱯᱩᱨᱟᱢ ᱦᱚᱱᱚᱛ ᱫᱚ ᱮᱛᱚᱢ [[ᱥᱤᱧᱚᱛ]] ᱨᱮᱱᱟᱜ [[ᱠᱮᱨᱟᱞᱟ]] ᱯᱚᱱᱚᱛ ᱨᱮᱭᱟᱜ ᱜᱮ-ᱯᱚᱱ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫ ᱴᱮᱱ ᱦᱚᱱᱚᱛ ᱠᱟᱱᱟ ᱟᱨ ᱢᱟᱞᱟᱯᱯᱩᱨᱟᱢ ᱱᱟᱝᱜᱽᱨᱟᱦᱟ ᱱᱤᱭᱟ. ᱜᱮ ᱦᱚᱱᱚᱛ ᱨᱮᱱᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱠᱟᱱᱟ ᱾  ᱜᱚᱴᱟ ᱦᱚᱱᱚᱛ ᱨᱮ ᱞᱮᱠᱷᱟ ᱜᱩᱴ ᱓,᱕᱕᱐ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱦᱚᱲ ᱞᱮᱠᱷᱟ ᱫᱚ ᱦᱩᱭᱩᱜ ᱠᱟᱱᱟ ᱞᱮᱠᱷᱟ ᱜᱩᱴ : ᱔,᱑᱑᱐,᱙᱕᱖ ᱡᱚᱱᱟ, ᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ᱾ᱱᱤᱭᱟ ᱦᱚᱱᱚᱛ ᱫᱚ ᱑᱖ ᱡᱩᱱ ᱑᱙᱖᱙ ᱥᱮᱨᱢᱟ ᱨᱮ  ᱵᱟᱬᱴᱱᱫᱷᱟᱣ ᱦᱩᱭ ᱞᱮᱱᱟ᱾ ᱢᱟᱞᱟᱯᱯᱩᱨᱟᱢ ᱦᱚᱱᱚᱛ ᱫᱚ ᱢᱟᱛᱮ ᱯᱟᱞᱟᱠᱠᱟᱲ ᱦᱚᱱᱚᱛ ᱟᱨ ᱠᱚᱡᱤᱠᱚᱲ ᱦᱚᱱᱚᱛ ᱢᱤᱞᱟ.ᱣ ᱠᱟᱛᱮ ᱛᱮᱭᱟᱨ ᱟᱠᱟᱱᱟ᱾ ᱠᱚᱡᱤᱠᱚᱲ ᱦᱚᱱᱚᱛ ᱨᱮᱭᱟᱜ  ᱮᱨᱱᱟᱰ ᱛᱟᱞᱩ ᱢᱤᱫ ᱦᱤᱥ ᱟᱨ ᱛᱤᱨᱩᱨ ᱛᱟᱞᱩᱠ ᱨᱮᱭᱟᱜ ᱢᱤᱫ ᱦᱤᱥ ᱟᱨ ᱱᱷᱟᱛᱮ  ᱯᱟᱞᱟᱠᱠᱟᱲ ᱦᱚᱱᱚᱛ ᱨᱮᱛᱟᱜ ᱯᱤᱨᱤᱱᱫᱟᱞ ᱢᱟᱱᱱᱟᱟ ᱟᱨ ᱯᱚᱱᱱᱟᱱᱤ ᱛᱟᱞᱩᱠ ᱴᱚᱴᱷᱟ ᱤᱫᱤ ᱠᱟᱛᱮ ᱵᱟᱱᱫᱷᱟᱣ ᱟᱠᱟᱱᱟ᱾
==ᱯᱟ.ᱨᱥᱤ==
ᱢᱟᱞᱟᱭᱟᱞᱟᱢ ᱯᱟ.ᱨᱥᱤ ᱫᱚ ᱱᱤᱭᱟ. ᱯᱚᱱᱚᱛ ᱨᱮᱭᱟᱜ ᱢᱩᱠᱷᱭᱟ. ᱯᱟ.ᱨᱥᱤ ᱠᱟᱱᱟ᱾ ᱟᱫᱚᱢ ᱮᱛᱟᱝ ᱮᱴᱟᱜ ᱫᱽᱨᱟᱵᱤᱲ ᱯᱟ.ᱨᱥᱤ ᱨᱚᱨᱚᱲ ᱦᱚᱲ ᱦᱚ ᱱᱤᱭᱟ. ᱯᱱᱚᱛ ᱨᱮ ᱢᱮᱱᱟᱜ ᱠᱚ ᱜᱮᱭᱟ ᱡᱮᱞᱮᱠᱟ- ᱟᱞᱞᱟᱨ ᱯᱟ.ᱨᱥᱤ ᱚᱠᱟ ᱢᱟᱛᱨᱚ ᱓᱕᱐ ᱡᱚᱱᱟ ᱦᱚᱲ ᱠᱚ ᱵᱮᱵᱷᱟᱨᱮᱫ ᱠᱟᱱ ᱟᱨ ᱟᱨᱟᱱᱟᱫᱟᱱ ᱯᱟ.ᱨᱥᱤ ᱚᱠᱟ ᱫᱚ ᱒᱐᱐ ᱦᱚᱲ ᱠᱚ ᱵᱨᱵᱷᱟᱨᱮᱫ ᱠᱟᱱᱟ, ᱱᱤᱭᱟ. ᱠᱤᱱ ᱯᱟ.ᱨᱥᱤ ᱫᱚ ᱞᱟᱛᱟᱨ ᱥᱮᱪᱮᱫ ᱛᱷᱚᱠ ᱠᱷᱟ.ᱛᱤᱨ ᱛᱮ ᱡᱤᱣᱮᱫ ᱢᱮᱱᱟᱜ ᱟᱠᱫᱟ᱾ ᱱᱤᱭᱟ. ᱦᱚᱱᱚᱛ ᱨᱮᱭᱟᱜ ᱟᱫᱚᱢ ᱟᱫᱚᱢ  ᱴᱚᱴᱷᱟ ᱨᱮ ᱛᱟᱢᱤᱞ ᱯᱟ.ᱨᱥᱤ ᱦᱚᱲ ᱠᱚ  ᱵᱮᱵᱷᱟᱨ ᱜᱮᱭᱟ᱾
==ᱚᱛᱱᱚᱛ ᱩᱱᱩᱨᱩᱢ==
ᱱᱤᱭᱟ. ᱢᱟᱞᱟᱯᱯᱩᱨᱟᱢ ᱦᱚᱱᱚᱛ ᱫᱚ ᱠᱚᱭᱮ ᱠᱮᱨᱟᱞᱟ ᱨᱮ ᱢᱮᱱᱟᱜ ᱟᱠᱟᱫᱟ, ᱱᱚᱣᱟ ᱦᱚᱱᱚᱛ ᱨᱮᱭᱟᱜ  ᱠᱚᱭᱮ-ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱣᱟᱭᱟᱱᱟᱲ ᱦᱚᱱᱚᱛ ᱢᱮᱱᱟᱜ ᱟᱠᱟᱫᱟ, ᱠᱚᱭᱮ- ᱯᱟᱪᱷᱮ ᱱᱟᱠᱷᱟ ᱫᱚ ᱠᱚᱡᱤᱠᱚᱲ ᱦᱚᱱᱚᱛ ᱛᱮ ᱜᱷᱮᱨᱟ2 ᱮᱥᱮᱫ ᱟᱠᱟᱱᱟ, ᱠᱚᱭᱮ- ᱥᱟᱢᱟᱝ ᱱᱟᱠᱷᱟ ᱫᱚ ᱛᱟᱢᱤᱞ ᱟᱰᱩ ᱯᱚᱱᱚᱛ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱᱟ ᱟᱨ ᱱᱷᱟᱛᱮ ᱮᱛᱚᱢ ᱥᱟᱢᱟᱝ ᱟᱨ ᱮᱛᱚᱢ ᱱᱟᱠᱷᱟ ᱫᱚ  ᱯᱟᱞᱟᱠᱠᱟᱲ ᱦᱚᱱᱚᱛ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱᱟ, ᱮᱚᱢᱚᱢ ᱯᱟᱪᱷᱮ ᱱᱟᱠᱷᱟ ᱫᱚ ᱛᱷᱨᱤᱥᱩᱨ ᱦᱚᱱᱚᱛ ᱛᱮ ᱜᱷᱨᱨᱟᱣ ᱮᱥᱨᱫ ᱟᱠᱟᱱᱟ ᱟᱨ ᱯᱟᱪᱷᱮ ᱱᱟᱠᱷᱟ ᱫᱚ ᱟᱨᱟᱵᱤᱭᱟᱱ ᱫᱚᱨᱭᱟ ᱛᱮ ᱜᱷᱮᱨᱟᱣ  ᱮᱥᱮᱫ ᱟᱠᱟᱱᱟ᱾

==ᱦᱚᱲ ᱞᱮᱠᱷᱟ==
᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱨᱮ ᱢᱟᱞᱟᱯᱯᱩᱨᱟᱢ ᱦᱚᱱᱚᱛ ᱨᱮᱭᱟᱜ ᱞᱮᱠᱷᱟ ᱫᱚ ᱞᱮᱠᱷᱟ ᱜᱩᱴ ᱔,᱑᱑᱐,᱙᱕᱖ ᱡᱚᱱᱟ<ref>[http://www.censusindia.gov.in/2011census/PCA/A2_Data_Table.html Decadal Variation In Population Since 1901]</ref>|align=right}} ᱾ ᱱᱤᱭᱟ. ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱖᱔0 ᱜᱚᱴᱟᱝ ᱦᱚᱱᱚᱛ ᱢᱩᱫᱽ ᱨᱮ ᱕᱐ ᱮᱞᱟᱱ ᱦᱚᱱᱚᱛ ᱯᱟᱲᱟᱜ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱢᱤᱫ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱨᱮ ᱑,᱑᱕᱘ ᱡᱚᱱᱟ ᱦᱚᱲ ᱠᱚ ᱜᱤᱨᱟ.ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ᱾ ᱯᱟᱨᱚᱢᱮᱱ ᱜᱮ-ᱥᱮᱨᱢᱟ ᱒᱐᱐᱑ - ᱒᱐᱑᱑ ᱦᱟ.ᱵᱤᱡ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱵᱟ.ᱰᱚᱜ ᱦᱟᱨ ᱫᱚ ᱛᱟᱦᱮ ᱠᱟᱱᱟ ᱑᱓.᱓᱙%᱾ ᱢᱟᱞᱟᱯᱯᱩᱨᱟᱢ ᱦᱚᱱᱚᱛ ᱨᱮ ᱢᱤᱫ ᱜᱮ- ᱥᱟᱭ ᱦᱮᱨᱮᱞ ᱵᱚᱫᱚᱞ ᱛᱮ ᱑,᱐᱙᱓ ᱡᱚᱱᱟ ᱢᱟᱭᱡᱤᱣ ᱢᱮᱱᱟᱜ ᱠᱚᱣᱟ ᱾ᱟᱨ ᱥᱮᱪᱮᱜ ᱠᱚᱣᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ ᱙᱓.᱕᱕% ᱦᱤᱥ᱾

==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱚᱛᱱᱚᱛ]]
