[[File:Shunsuke1_20080622.jpg|thumb|Shunsuke1 20080622]]
'''ᱪᱤᱸᱰᱩ (ᱯᱷᱩᱴᱵᱚᱞ)'''

ᱮᱥᱚᱥᱤᱭᱮᱥᱚᱱ ᱯᱷᱩᱴᱵᱚᱞ, ᱡᱟᱦᱟᱸ ᱫᱚ ᱠᱷᱟ.ᱞᱤ ᱯᱷᱩᱴᱵᱚᱞ ᱟᱨᱵᱟᱝ ᱥᱟᱠᱚᱨ ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱫᱚ ᱫᱩᱱᱤᱭᱟ. ᱨᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱦᱚᱲ ᱠᱚ ᱠᱩ ᱤᱭᱟᱜ ᱠᱷᱮᱞ ᱠᱷᱚᱱ ᱢᱤᱫᱴᱟ.ᱝ ᱠᱟᱱᱟ ᱾ ᱱᱚᱶᱟ ᱫᱚ ᱜᱟᱫᱮᱞ ᱠᱷᱮᱞ ᱠᱟᱱᱟ ᱟᱨ ᱟᱨ ᱵᱟᱨ ᱜᱟᱫᱮᱞ ᱛᱟᱞᱟᱨᱮ ᱠᱷᱮᱞᱚᱸᱰ ᱫᱚ ᱦᱩᱭᱩᱜ-ᱟ᱾  ᱢᱤᱫ ᱜᱟᱫᱮᱞ ᱨᱮ ᱜᱮᱞ ᱢᱤᱫ ᱠᱷᱮᱞᱚᱸᱰᱤᱭᱟ. ᱠᱚ ᱮᱱᱮᱡ-ᱟ ᱾ ᱪᱤᱸᱰᱩ ᱫᱚ ᱢᱮᱱ ᱞᱮᱠᱷᱟᱱ ᱢᱤᱫ ᱯᱩᱱ ᱠᱚᱬ ᱜᱚᱰᱟ , ᱡᱟᱦᱟᱸᱨᱮ ᱥᱟ.ᱨᱤ ᱛᱟᱥᱟᱫ ᱟᱨᱵᱟᱝ ᱨᱚᱦᱚᱭ ᱟᱠᱟᱫ ᱛᱟᱥᱟᱫ ᱟᱴᱮᱫ ᱠᱚᱜ-ᱟ, ᱚᱱᱠᱟᱱ ᱜᱚᱰᱟ ᱨᱮᱠᱚ ᱠᱷᱮᱞᱚᱸᱰ ᱟ ᱾ ᱚᱱᱟ ᱯᱩᱲᱭᱟ. ᱨᱮᱭᱟᱜ ᱵᱟᱱᱟᱨ ᱯᱟᱦᱴᱟ ᱨᱮ ᱵᱟᱨᱭᱟ ᱠᱟᱛᱮ ᱜᱳᱞ ᱠᱷᱩᱱᱴᱤ ᱛᱟᱦᱮᱸᱱᱟ ᱾

ᱠᱷᱮᱞᱚᱸᱰᱤᱭᱟ. ᱠᱚ ᱫᱟᱨᱟᱭ ᱛᱮ ᱵᱤᱨᱩᱫᱷᱤ ᱜᱟᱫᱮᱞ ᱨᱮᱭᱟᱜ ᱜᱳᱞ ᱥᱮᱫ ᱪᱟᱞᱟᱠ ᱛᱮ ᱵᱚᱞ ᱠᱚ ᱛᱷᱟ.ᱭᱟ. ᱵᱚᱞᱚᱭᱟ, ᱱᱚᱶᱟ ᱜᱮ ᱮᱱᱮᱡ ᱨᱮᱭᱟᱜ ᱦᱩᱫᱤᱥ ᱫᱚ ᱾ ᱠᱷᱮᱞ ᱨᱮ ᱜᱳᱞ ᱫᱩᱫᱩᱜᱤᱡ ᱜᱮ ᱢᱤᱫ ᱦᱚᱲ ᱱᱚᱝᱠᱟᱱ ᱠᱷᱮᱞᱚᱸᱰᱤᱭᱟ. ᱠᱟᱱᱟᱭ, ᱡᱟᱦᱟᱸᱭ ᱵᱚᱞ ᱫᱟᱨᱟᱢ ᱞᱟ.ᱜᱤᱫ ᱟᱡᱟᱜ ᱛᱤᱭ ᱵᱮᱵᱷᱟᱨ ᱫᱟᱲᱮᱭᱟᱜ ᱨᱮᱭᱟᱜ ᱫᱟᱣ ᱢᱮᱱᱟᱜ ᱛᱟᱭᱟ ᱾ ᱜᱟᱫᱮᱞ ᱨᱤᱱ ᱮᱴᱟᱜ ᱠᱷᱮᱞᱚᱸᱰᱤᱭᱟ. ᱠᱚ ᱫᱚ ᱵᱟ.ᱲᱛᱤ ᱞᱮᱠᱟᱛᱮ ᱵᱚᱞ ᱠᱚ ᱵᱟᱡᱟᱣ (ᱛᱷᱟ.ᱭᱟ.) ᱞᱟ.ᱜᱤᱫ ᱛᱮᱫᱚ  ᱟᱠᱚᱣᱟᱜ ᱡᱟᱸᱜᱟ ᱠᱚ ᱵᱮᱵᱷᱟᱨᱟ ᱟᱨ ᱢᱤ-ᱢᱤᱫ ᱵᱮᱲᱟ ᱫᱚ ᱦᱟᱣᱟ ᱨᱮ ᱵᱚᱞ ᱠᱚ ᱟᱴᱠᱟᱣ ᱞᱟ.ᱜᱤᱫ ᱟᱠᱚᱣᱟᱜ ᱵᱚᱦᱚᱜ ᱦᱚᱸ ᱠᱚ ᱵᱮᱵᱷᱟᱨᱟ ᱾ ᱡᱟᱦᱟᱸᱭ ᱜᱟᱫᱮᱞ ᱠᱷᱮᱞ ᱢᱩᱪᱟ.ᱫᱚᱜ ᱟᱨᱵᱟᱝ ᱚᱠᱛᱚ ᱪᱟᱵᱟᱜ ᱫᱷᱟ.ᱵᱤᱡ ᱵᱟ.ᱲᱛᱤᱭ ᱜᱳᱞ ᱠᱟᱜ-ᱟ, ᱩᱱᱤ ᱜᱟᱫᱮᱞ ᱜᱮᱭ ᱡᱤᱛᱠᱟ.ᱨᱚᱜ-ᱟ ᱾ ᱠᱷᱮᱞ ᱛᱷᱩᱠᱟ.ᱢᱚᱜ ᱟᱨᱵᱟᱝ ᱚᱠᱛᱚ ᱪᱟᱵᱟᱜ ᱛᱮ ᱡᱩᱫᱤ ᱥᱠᱚᱨ ᱵᱟᱨᱟᱵᱟ.ᱨᱤ ᱛᱟᱦᱮᱸᱱᱟ  ᱮᱱᱠᱷᱟᱱ ᱚᱱᱟ ᱫᱚ ᱵᱟᱨᱟᱵᱟ.ᱨᱤ ᱟᱨᱵᱟᱝ ᱰᱨᱚ ᱢᱮᱱᱛᱮ ᱠᱚ ᱵᱤᱠᱱᱟ.ᱣᱟ ᱾ ᱟᱨᱵᱟᱝ ᱠᱷᱟᱱ ᱠᱷᱮᱞ ᱟ.ᱰᱤ ᱚᱠᱛᱚᱭ ᱦᱟᱛᱟᱣᱟ ᱾ ᱟᱨ ᱵᱟᱝ ᱠᱷᱟᱱ ᱢᱤ-ᱢᱤᱫ ᱵᱮᱲᱟ ᱫᱚ ᱯᱮᱱᱟᱞᱴᱤ ᱥᱩᱴ ᱟᱣᱩᱴ ᱦᱚᱛᱮᱛᱮ ᱦᱟᱨᱟᱣ ᱡᱤᱛᱠᱟ.ᱨ ᱴᱷᱟ.ᱣᱠᱟ.ᱭ ᱫᱚ ᱡᱚᱛᱚ ᱦᱮᱯᱨᱟᱣᱤᱭᱟ. ᱪᱮᱛᱟᱱ ᱨᱮ ᱞᱟᱫᱮ ᱛᱟᱦᱮᱸᱱᱟ ᱾ 

ᱟᱫᱷᱩᱱᱤᱠ ᱯᱷᱩᱴᱵᱚᱞ ᱫᱚ ᱤᱸᱜᱽᱞᱚᱰ ᱨᱮ ᱫᱤ ᱯᱷᱩᱴᱵᱚᱞ ᱮᱥᱚᱥᱤᱭᱮᱥᱚᱱ ᱜᱟᱶᱛᱟ ᱞᱟ.ᱜᱤᱫ ᱢᱤᱫ ᱨᱤᱛ ᱮ ᱵᱮᱱᱟᱣ ᱠᱮᱜ-ᱟ, ᱟᱨ ᱡᱟᱦᱟᱸ ᱫᱚ ᱑᱘᱖᱓ ᱨᱮ ᱵᱮᱱᱟᱣ ᱮᱱ ᱞᱚᱡᱽ ᱛᱯ ᱫᱤ ᱜᱮᱢ ( laws of the game) / (ᱠᱷᱮᱞᱚᱸᱰ ᱞᱟ.ᱜᱤᱫ ᱨᱤᱛ ) ᱞᱮᱠᱟ ᱛᱮᱜᱮ ᱯᱷᱩᱴᱵᱚᱞ ᱫᱚ ᱮᱱᱮᱡ ᱦᱩᱭᱩᱜ ᱠᱟᱱᱟ ᱾ ᱡᱮᱜᱮᱛᱟ.ᱨᱤ ᱞᱮᱠᱟᱛᱮ ᱯᱷᱩᱴᱵᱚᱞ ᱫᱚ  Federation internationale de football Association  ᱟᱨᱵᱟᱝ ᱮᱥᱚᱥᱤᱭᱮᱥᱚᱱ ᱯᱷᱩᱴᱵᱚᱞ ᱨᱮᱭᱟᱜ ᱡᱟᱦᱟᱸ ᱫᱚ ᱡᱮᱜᱮᱛᱟ.ᱨᱤ ᱢᱟᱨᱟᱝ ᱜᱟᱶᱛᱟ ᱡᱟᱦᱟᱸ ᱫᱚ ᱠᱷᱟᱴᱚ ᱛᱮ FIFA ᱥᱮ ᱯᱷᱤᱯᱟ ᱠᱚ ᱢᱮᱛᱟᱜ ᱠᱟᱱᱟ ᱾ ᱯᱷᱩᱴᱵᱚᱞ ᱠᱷᱮᱞ ᱨᱮᱭᱟᱜ ᱡᱚᱛᱚ ᱠᱷᱚᱱ ᱧᱩᱛᱩᱢᱟᱜ ᱫᱚ ᱡᱮᱜᱮᱛᱟ.ᱨᱤ ᱟᱨᱵᱟᱝ ᱵᱟ.ᱲᱛᱤ ᱦᱚᱲ ᱠᱚ ᱠᱩᱥᱤᱭᱟᱜ ᱫᱚ ᱯᱷᱤᱯᱟ ᱣᱟᱞᱰ ᱠᱚᱯ ᱠᱟᱱᱟ ᱾ ᱡᱟᱦᱟᱸ ᱠᱷᱮᱞᱚᱸᱰ ᱨᱮᱭᱟᱜ ᱥᱟᱯᱲᱟᱣ ᱫᱚ ᱡᱚᱛᱚ ᱯᱩᱱ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ ᱦᱩᱭᱩᱜ-ᱟ ᱾ ᱱᱚᱶᱟ ᱦᱮᱯᱨᱟᱣ ᱫᱚ ᱵᱟ.ᱲᱛᱤ ᱠᱷᱚᱱ ᱵᱟ.ᱲᱛᱤ ᱯᱩᱨᱟ. ᱡᱮᱜᱮᱛ ᱨᱮᱠᱚ ᱧᱮᱞᱟ ᱟᱨ  ᱱᱚᱶᱟ ᱠᱚ ᱧᱮᱞᱮᱫ ᱧᱮᱱᱮᱞᱤᱭᱟ. ᱠᱚᱫᱚ ᱥᱤᱛᱩᱝ ᱫᱤᱱ ᱦᱩᱭᱩᱜ ᱚᱞᱤᱢᱯᱤᱠ ᱠᱚ ᱧᱮᱞᱮᱫ ᱧᱮᱧᱮᱞᱤᱭᱟ. ᱠᱷᱚᱱ ᱦᱚᱸ ᱵᱟᱨ ᱜᱟᱵᱟᱬ ᱵᱟ.ᱲᱛᱤ ᱠᱚ ᱛᱟᱦᱮᱸᱱᱟ ᱾ 

==ᱠᱷᱮᱞᱚᱸᱰ ᱨᱮᱭᱟᱜ ᱥᱟ.ᱨᱤᱛᱮᱫ==
ᱯᱷᱩᱴᱵᱚᱞ ᱛᱤᱱᱟ.ᱝ ᱜᱟᱱ ᱨᱤᱛ ᱥᱟᱶᱛᱮ ᱮᱱᱮᱡ ᱦᱩᱭᱩᱜ-ᱟ ᱡᱟᱦᱟᱸ ᱫᱚ ᱠᱷᱮᱞ ᱨᱮᱭᱟᱜ ᱱᱤᱭᱚᱢ (laws of the game )ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱠᱷᱮᱞ ᱫᱚ ᱢᱤᱫ ᱜᱩᱞ ᱢᱟᱪᱷᱟ ᱵᱚᱞ ᱵᱮᱵᱷᱟᱨ ᱥᱟᱶᱛᱮ ᱠᱚ ᱮᱱᱮᱡ-ᱟ ᱾ ᱡᱟᱦᱟᱸ ᱫᱚ (ᱪᱤᱸᱰᱩ) ᱯᱷᱩᱴᱵᱚᱞ ᱧᱩᱛᱩᱢ ᱛᱮ ᱵᱟᱱᱟᱰᱟᱭ ᱢᱮᱱᱟᱜ-ᱟ ᱾ ᱜᱮᱞ ᱢᱤᱫ ᱠᱮᱞᱚᱸᱰᱤᱭᱟ. ᱠᱚᱣᱟᱜ ᱢᱤᱫ ᱜᱟᱫᱮᱞ ᱛᱟᱦᱮᱸᱱᱟ , ᱡᱟᱦᱟᱸᱭ ᱫᱚ ᱡᱚᱛᱚ ᱠᱷᱮᱞᱚᱸᱰᱤᱭᱟ. ᱜᱮ ᱮᱴᱟᱜ ᱜᱟᱫᱮᱞ ᱯᱟᱦᱴᱟ ᱜᱳᱞ ᱨᱮ ᱵᱚᱞ ᱛᱷᱟ.ᱭᱟ. ᱠᱷᱟ.ᱲ ᱞᱟ.ᱜᱤᱫ ᱠᱩᱨᱩᱢᱩᱴᱩ ᱨᱮᱠᱚ ᱛᱟᱦᱮᱸᱱᱟ ᱟᱨ ᱜᱳᱞ ᱠᱚ ᱟᱢᱮᱴ ᱡᱚᱝ-ᱟ ᱾ ᱡᱟᱦᱟᱸᱭ ᱴᱤᱢ ᱠᱷᱮᱞ ᱛᱟᱞᱟᱨᱮ ᱵᱟ.ᱲᱛᱤ ᱠᱚ ᱜᱳᱞ ᱟ, ᱩᱱᱠᱩ ᱜᱮᱠᱚ ᱡᱤᱛᱠᱟ.ᱨᱚᱜ-ᱟ ᱾ ᱡᱩᱫᱤ ᱵᱟᱱᱟᱨ ᱴᱤᱢ ᱢᱤᱫ ᱥᱚᱢᱟᱱ ᱠᱤᱱ ᱜᱳᱞ ᱠᱷᱟᱱ ᱠᱷᱮᱞ ᱫᱚ ᱰᱨᱚᱜ-ᱟ ᱾ 

==ᱵᱟᱨᱦᱮ ᱡᱚᱱᱚᱲ==
*https://en.m.wikipedia.org/wiki/Football_field_(unit_of_length)
*https://en.m.wikipedia.org/wiki/List_of_types_of_football
*https://en.m.wikipedia.org/wiki/Names_for_association_football
*https://en.m.wikipedia.org/wiki/Underwater_football



[[Category:!Main category]]
[[Category:Sports]]
