'''ᱫᱤᱞᱤᱯ ᱠᱩᱢᱟᱨ''' (ᱡᱟᱱᱟᱢ ᱑᱑ ᱰᱤᱥᱮᱢᱵᱚᱨ, ᱑᱙᱒᱒, ᱡᱟᱱᱟᱢ ᱧᱩᱛᱩᱢ : '''ᱭᱩᱥᱩᱯᱷ ᱠᱷᱟᱱ'''), ᱦᱤᱱᱫᱤ ᱯᱷᱤᱞᱤᱢ ᱨᱤᱱᱤᱡ ᱢᱤᱫ ᱧᱩᱛᱩᱢ ᱟᱱ ᱦᱚᱲ ᱠᱩᱥᱤᱭᱟᱭ ᱠᱷᱮᱞᱚᱸᱰᱤᱭᱟ. ᱠᱟᱱᱟᱭ ᱡᱟᱦᱟᱸᱭ ᱫᱚ ᱵᱷᱟᱨᱚᱛᱤᱭᱟ. ᱥᱚᱝᱥᱚᱫᱽ ᱨᱮᱱᱤᱡ ᱨᱟᱡᱽᱥᱟᱵᱷᱟ ᱥᱚᱦᱮᱛ ᱞᱮᱠᱟᱛᱮᱭ ᱛᱟᱦᱮᱸ ᱦᱩᱭ ᱟᱠᱟᱱᱟ ᱾ ᱫᱤᱞᱤᱯ ᱠᱩᱢᱟᱨ ᱫᱚ ᱟᱡ ᱚᱢᱚᱲ ᱨᱤᱱᱤᱡ ᱢᱤᱫ ᱱᱟᱯᱟᱭ ᱚᱵᱷᱤᱱᱮᱛᱟ ᱢᱮᱱᱛᱮ ᱠᱚ ᱢᱟᱱᱟᱣ ᱵᱟᱛᱟᱣ ᱮᱭᱟ ᱾ ᱫᱤᱥᱚᱢ ᱫᱩᱞᱟ.ᱲ ᱟᱨᱵᱟᱝ ᱫᱩᱠᱷᱟ.ᱞᱤ ᱠᱟ.ᱦᱱᱤ ᱞᱟ.ᱜᱤᱫ ᱞᱟᱯᱷᱟᱝ ᱴᱷᱟᱶ ᱮ ᱟᱢᱮᱴ ᱟᱠᱟᱫ ᱠᱷᱟ.ᱛᱤᱨ ᱩᱱᱤ ᱫᱚ '''ᱴᱨᱮᱡᱤᱰᱤ ᱠᱤᱝ''' ᱢᱮᱱᱛᱮ ᱦᱚᱸᱠᱚ ᱢᱮᱛᱟᱭᱟ ᱾ ᱩᱱᱤ ᱫᱚ ᱵᱷᱟᱨᱚᱛᱤᱭᱟ. ᱯᱷᱤᱞᱤᱢ ᱨᱮᱱᱟᱜ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱥᱚᱱᱢᱟᱱ ᱫᱟᱫᱟ ᱥᱟᱦᱮᱵᱽ ᱯᱷᱟᱞᱠᱮ ᱥᱤᱨᱯᱷᱟ ᱛᱮ ᱢᱟ.ᱱ ᱦᱟᱞᱟᱝ ᱦᱩᱭ ᱟᱠᱟᱱᱟ ᱾ ᱱᱚᱣᱟ ᱵᱷᱮᱜᱮᱫ ᱫᱤᱞᱤᱯ ᱠᱩᱢᱟᱨ ᱫᱚ  ᱯᱟᱠᱤᱥᱛᱟᱱ ᱨᱤᱱᱤᱡ ᱡᱚᱛᱚ ᱠᱷᱚᱱ ᱪᱮᱛᱟᱱ ᱱᱟᱜᱟᱨᱤᱭᱟ. ᱥᱚᱱᱢᱟᱱ ᱢᱤᱥᱚᱱᱼᱮᱼᱤᱢᱛᱤᱭᱟᱡᱽ ᱛᱮᱦᱚᱸ ᱢᱟ.ᱱ ᱦᱟᱞᱟᱝ ᱮ ᱧᱟᱢ ᱟᱠᱟᱜᱼᱟ ᱾

[[File:Dilip Kumar 2006.jpg|thumb|ᱫᱤᱞᱤᱯ ᱠᱩᱢᱟᱨ]]

==ᱡᱤᱭᱚᱱ==

ᱫᱤᱞᱤᱯ ᱠᱩᱢᱟᱨ ᱟᱜ ᱡᱟᱱᱟᱢ ᱡᱚᱦᱚᱜᱟᱜ ᱧᱩᱛᱩᱢ ᱫᱚ ᱭᱩᱥᱩᱯᱷ ᱠᱷᱟᱱ ᱢᱮᱱᱛᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱡᱟᱱᱟᱢ ᱫᱚ ᱯᱮᱥᱟᱣᱚᱨ (ᱱᱤᱛᱚᱜ ᱯᱟᱠᱤᱥᱛᱟᱱ ᱨᱮ) ᱨᱮ ᱦᱩᱭ ᱞᱮᱱᱟ ᱾ ᱩᱱᱤ ᱟᱡ ᱵᱟᱵᱟ ᱫᱚ ᱢᱩᱢᱵᱟ.ᱭ ᱨᱮ ᱦᱮᱡ ᱠᱟᱛᱮᱭ ᱵᱚᱥᱠᱚᱫ ᱞᱮᱱᱟ ᱾ ᱡᱟᱦᱟᱸᱨᱮ ᱩᱱᱤ ᱦᱤᱱᱫᱤ ᱯᱷᱤᱞᱤᱢ ᱨᱮ ᱠᱟ.ᱢᱤᱭ ᱮᱛᱚᱦᱚᱵ ᱠᱮᱜᱼᱟ ᱾ ᱩᱱᱤ ᱟᱡᱟᱜ ᱧᱩᱛᱩᱢ ᱵᱚᱫᱚᱞ ᱠᱟᱛᱮ ᱫᱤᱞᱤᱯ ᱠᱩᱢᱟᱨ ᱮ ᱫᱚᱦᱚ ᱠᱮᱜᱼᱟ ᱪᱮᱫᱟᱜ ᱥᱮ ᱩᱱᱤ ᱦᱤᱱᱫᱤ ᱯᱷᱤᱞᱤᱢ ᱨᱮ ᱵᱟ.ᱲᱛᱤ ᱪᱤᱯᱷᱱᱟ.ᱣ ᱟᱨ ᱡᱤᱛᱠᱟ.ᱨ ᱮ ᱧᱟᱢ ᱢᱟ ᱾ ᱫᱤᱞᱤᱯ ᱠᱩᱢᱟᱨ ᱫᱚ ᱚᱵᱷᱤᱱᱮᱛᱨᱤ (actress) ᱥᱟᱭᱨᱟ ᱵᱟᱱᱳ ᱥᱟᱶ ᱑᱙᱖᱖ ᱥᱟᱞᱮᱨᱮᱭ ᱵᱟᱯᱞᱟ ᱞᱮᱱᱟ ᱾ ᱵᱟᱯᱞᱟ ᱚᱠᱛᱚ ᱨᱮ ᱫᱤᱞᱤᱯ ᱠᱩᱢᱟᱨ ᱫᱚ  ᱔᱔ ᱥᱮᱨᱢᱟ ᱵᱚᱭᱚᱥ ᱟᱨ ᱥᱟᱭᱨᱟ ᱵᱟᱱᱳ ᱫᱚ ᱒᱒ ᱵᱚᱨᱥᱚ ᱩᱢᱮᱨ ᱛᱟᱦᱮᱸ ᱠᱟᱱ ᱛᱟ.ᱠᱤᱱᱟ ᱾ ᱑᱙᱘᱐ ᱨᱮ ᱛᱤᱱᱟ.ᱜ ᱚᱠᱛᱚ ᱞᱟ.ᱜᱤᱫ ᱪᱚ ᱟᱥᱢᱟᱸ ᱥᱟᱶ ᱫᱚᱥᱟᱨ ᱫᱷᱟᱶ ᱦᱚᱸᱭ ᱵᱟᱯᱞᱟ ᱞᱮᱱᱟ ᱾ 

ᱥᱮᱨᱢᱟ ᱒᱐᱐᱐ ᱠᱷᱚᱱ ᱩᱱᱤ ᱫᱚ ᱨᱟᱡᱽᱥᱟᱵᱷᱟ ᱥᱚᱦᱮᱛ ᱦᱚᱸ ᱠᱟᱱᱟᱭ ᱾ 

᱑᱙᱘᱐ ᱨᱮ ᱩᱱᱤ ᱢᱟ.ᱱ ᱦᱟᱞᱟᱝ ᱮ ᱞᱟ.ᱜᱤᱫ ᱢᱩᱢᱵᱟ.ᱭ ᱨᱮᱱᱤᱡ ᱥᱮᱨᱤᱯᱷ ᱢᱮᱱᱛᱮ ᱠᱚ ᱵᱤᱠᱱᱟ.ᱣ ᱠᱮᱫᱮᱭᱟ ᱾ ᱑᱙᱕᱕ ᱥᱟᱞᱮᱨᱮ ᱩᱱᱤ ᱫᱚ ᱫᱟᱫᱟ ᱥᱟᱦᱮᱵᱽ ᱯᱷᱟᱞᱠᱮ ᱥᱤᱨᱯᱷᱟ. ᱛᱮᱠᱚ ᱢᱟ.ᱱ ᱦᱟᱞᱟᱝ ᱠᱮᱫᱮᱭᱟ ᱾ ᱑᱙᱙᱘ ᱨᱮ ᱩᱱᱤ ᱫᱚ ᱯᱟᱠᱤᱥᱛᱟᱱ ᱨᱮᱱᱤᱡ ᱡᱚᱛᱚ ᱠᱷᱚᱱ ᱥᱚᱨᱮᱥ ᱱᱟᱜᱟᱨᱤᱭᱟ. ᱥᱚᱱᱢᱟᱱ ᱱᱤᱥᱟᱱᱼᱮᱼᱤᱢᱛᱤᱭᱟᱡᱽ  ᱦᱚᱸ ᱠᱚ ᱪᱟᱞ ᱟᱫᱮᱭᱟ ᱾

==ᱠᱚᱨᱤᱭᱚᱨ==

ᱩᱱᱤᱭᱟᱜ ᱯᱩᱭᱞᱩ ᱯᱷᱤᱞᱤᱢ ᱫᱚ '''ᱡᱭᱚᱨ ᱵᱷᱟᱴᱟ''' ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱫᱚ ᱑᱙᱔᱔ ᱥᱟᱞᱮᱨᱮ ᱩᱫᱩᱜ ᱥᱚᱫᱚᱨ ᱞᱮᱱᱟ ᱾ ᱑᱙᱔᱙ ᱥᱟᱞᱮᱨᱮ ᱵᱮᱱᱟᱣ ᱞᱮᱱ ᱯᱷᱤᱞᱤᱢ ᱟᱸᱫᱟᱡᱽ ᱨᱮᱭᱟᱜ ᱡᱤᱛᱠᱟ.ᱨ ᱜᱮ ᱩᱱᱤ ᱫᱚ ᱧᱩᱛᱩᱢ ᱮ ᱟᱨᱡᱟᱣ ᱟᱫᱮᱭᱟ ᱾ ᱱᱚᱣᱟ ᱯᱷᱤᱞᱤᱢ ᱨᱮ ᱩᱱᱤ ᱫᱚ ᱨᱟᱡᱽ ᱠᱟᱯᱩᱨ ᱥᱟᱶ ᱮ ᱠᱟ.ᱢᱤ ᱞᱮᱜᱼᱟ ᱾ ᱫᱤᱫᱟᱨ (᱑᱙᱕᱑) ᱟᱨ ᱫᱮᱵᱽᱫᱟᱥ (᱑᱙᱕᱕) ᱱᱚᱝᱠᱟ ᱜᱮ ᱯᱷᱤᱞᱤᱢ ᱨᱮ ᱫᱩᱠᱷᱟ.ᱞᱤ ᱴᱷᱟᱶ ᱨᱮ ᱧᱩᱛᱩᱢ ᱟᱢᱮᱴ ᱠᱷᱟ.ᱛᱤᱨ ᱩᱱᱤ ᱫᱚ ᱴᱨᱮᱡᱤᱰᱤ ᱠᱤᱝ ᱢᱮᱱᱛᱮ ᱠᱚ ᱢᱮᱛᱟᱭᱟ ᱾ ᱢᱩᱜᱽᱞᱮᱼᱮᱼᱟᱡᱚᱢ (᱑᱙᱖᱐) ᱨᱮ ᱩᱱᱤ ᱫᱚ 
ᱢᱩᱜᱚᱞ ᱨᱟᱡᱽ ᱠᱩᱢᱟᱨ ᱡᱟᱦᱟᱝᱜᱤᱨ ᱟᱜ ᱴᱷᱟᱶ ᱮ ᱛᱚᱨᱟᱣ ᱞᱮᱜᱼᱟ ᱾ ᱱᱚᱶᱟ ᱯᱷᱤᱞᱤᱢ ᱫᱚ ᱢᱟᱬᱟᱝ ᱦᱮᱸᱫᱮᱼᱯᱩᱸᱰ  (Black & White) ᱛᱟᱦᱮᱸ ᱠᱟᱱᱟ ᱾ ᱛᱟᱭᱚᱢ ᱛᱮ ᱚᱱᱟ ᱫᱚ ᱨᱚᱝᱜᱤᱱ ᱠᱚ ᱵᱮᱱᱟᱣ ᱠᱮᱜᱼᱟ ᱾ ᱩᱱᱤ ᱫᱚ ᱑᱙᱖᱑ ᱥᱟᱞᱮᱨᱮ ᱜᱚᱝᱜᱟ ᱡᱚᱢᱩᱱᱟ ᱯᱷᱤᱞᱤᱢ ᱦᱚᱸᱭ ᱵᱮᱱᱟᱣ ᱠᱮᱜᱼᱟ ᱡᱟᱦᱟᱸᱨᱮ ᱟᱡ ᱥᱟᱶ ᱟᱡ ᱠᱷᱚᱱ ᱦᱩᱰᱤᱧ ᱤᱡ ᱠᱚᱲᱟ ᱵᱚᱭᱦᱟ ᱱᱟᱥᱤᱨ ᱠᱷᱟᱱ ᱮ ᱠᱟ.ᱢᱤ ᱞᱮᱜᱼᱟ ᱾ 

᱑᱙᱗᱐, ᱑᱙᱘᱐ ᱟᱨ ᱑᱙᱙᱐ ᱥᱟᱞᱮ ᱨᱮ ᱫᱚ ᱩᱱᱤ ᱟ.ᱰᱤ ᱠᱚᱢ ᱯᱷᱤᱞᱤᱢ ᱨᱮᱭ ᱠᱟ.ᱢᱤ ᱟᱠᱟᱜᱼᱟ ᱾ ᱱᱚᱣᱟ ᱚᱠᱛᱚ ᱨᱮᱭᱟᱜ ᱩᱱᱤᱭᱟᱜ ᱧᱩᱛᱩᱢᱟᱱ ᱯᱷᱤᱞᱤᱢ ᱛᱟᱦᱮᱸ ᱠᱟᱱᱟ : ᱵᱤᱫᱷᱟᱛᱟ (᱑᱙᱘᱒), ᱫᱩᱱᱤᱭᱟ (᱑᱙᱘᱔), ᱠᱚᱨᱢᱟ (᱑᱙᱘᱖), ᱤᱡᱡᱚᱛᱫᱟᱨ (᱑᱙᱙᱐) ᱟᱨ ᱥᱚᱣᱫᱟᱜᱚᱨ (᱑᱙᱙᱑) ᱾ (᱑᱙᱙᱘) ᱨᱮ ᱵᱮᱱᱟᱣ ᱞᱮᱱ ᱯᱷᱤᱞᱤᱢ ᱠᱤᱞᱟ ᱩᱱᱤᱭᱟᱜ ᱢᱩᱪᱟ.ᱫ ᱯᱷᱤᱞᱤᱢ ᱛᱟᱦᱮᱸ ᱠᱟᱱᱟ ᱾

ᱩᱱᱤ ᱫᱚ ᱨᱳᱢᱮᱥ ᱥᱤᱯᱯᱤᱭᱟᱜ ᱯᱷᱤᱞᱤᱢ ᱥᱚᱠᱛᱤ ᱨᱮ ᱚᱢᱤᱛᱟᱵᱷ ᱵᱚᱪᱚᱱ ᱥᱟᱞᱟᱜ ᱮ ᱠᱟ.ᱢᱤ ᱞᱮᱜᱼᱟ ᱾ ᱱᱚᱣᱟ ᱯᱷᱤᱞᱤᱢ ᱞᱟ.ᱜᱤᱫ ᱩᱱᱤ ᱫᱚ ᱯᱷᱤᱞᱢᱯᱷᱮᱭᱚᱨ ᱥᱤᱨᱯᱷᱟ. ᱦᱚᱸᱭ ᱧᱟᱢ ᱞᱮᱜᱼᱟ ᱾ ᱩᱱᱤ ᱛᱮᱦᱮᱧ ᱦᱚᱸ ᱯᱷᱤᱞᱢᱤᱭᱟ. ᱢᱮᱱ ᱞᱮᱠᱷᱟᱱ ᱥᱟᱦᱨᱩᱠᱷ ᱠᱷᱟᱱ ᱞᱟ.ᱜᱤᱫ ᱩᱫᱽᱜᱟ.ᱣ ᱦᱚᱨ ᱟᱠᱟᱭ ᱾
[[File:Dilip Kumar Saira Banu still7.jpg|thumb|ᱥᱟᱭᱨᱟ ᱵᱟᱱᱳ ᱥᱟᱶ ᱫᱤᱞᱤᱯ ᱠᱩᱢᱟᱨ]]

==ᱥᱤᱨᱯᱷᱟ.==

'''ᱯᱷᱤᱞᱢᱯᱷᱮᱭᱚᱨ ᱥᱤᱨᱯᱷᱟ.'''


* ᱑᱙᱘᱓ ᱼ ᱯᱷᱤᱞᱢᱯᱷᱮᱭᱚᱨ  ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱥᱚᱠᱛᱤ 

* ᱑᱙᱖᱘ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱴᱠᱚᱨ ᱥᱤᱨᱯᱷᱟ. - ᱨᱟᱢ ᱟᱨ ᱥᱭᱟᱢ 

* ᱑᱙᱖᱕ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱞᱤᱰᱚᱨ ᱾

* ᱑᱙᱖᱒ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱠᱳᱦᱤᱱᱩᱨ ᱾

* ᱑᱙᱘᱕ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱱᱚᱭᱟ ᱫᱚᱣᱨ ᱾

* ᱑᱙᱕᱗ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱫᱮᱵᱽᱫᱟᱥ ᱾ 

* ᱑᱙᱕᱖ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱟᱡᱟᱫᱽ ᱾ 

* ᱑᱙᱕᱔ - ᱯᱷᱤᱞᱢᱯᱷᱮᱭᱚᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱮᱠᱴᱚᱨ ᱥᱤᱨᱯᱷᱟ. - ᱫᱟᱜᱽ ᱾



[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
