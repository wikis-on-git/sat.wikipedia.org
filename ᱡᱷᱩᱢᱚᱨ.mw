'''ᱡᱷᱩᱢᱚᱨ''' ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱢᱤᱫ ᱞᱮᱠᱟᱱ ᱦᱚᱲ ᱮᱱᱮᱡ ᱠᱟᱱᱟ | ᱥᱤᱧᱚᱛ ᱨᱮᱭᱟᱜ [[ᱵᱤᱦᱟᱨ]], [[ᱡᱷᱟᱨᱠᱷᱚᱸᱰ]], [[ᱪᱷᱚᱛᱤᱥᱜᱚᱰ]], [[ᱯᱩᱪᱷᱤ ᱵᱟᱝᱞᱟ]] ᱟᱨ [[ᱳᱰᱤᱥᱟ]] ᱯᱚᱱᱚᱛ ᱠᱚᱨᱮ ᱧᱮᱞᱚᱜ ᱠᱟᱱᱟ | ᱱᱚᱣᱟ ᱦᱚᱲ ᱮᱱᱮᱡ ᱫᱚ ᱢᱩᱬ ᱠᱟᱭᱛᱮ ᱥᱚᱫᱟᱱ ᱠᱷᱩᱴ ᱟᱨ ᱪᱷᱚᱴᱱᱟᱜᱽᱯᱩᱨ ᱨᱤᱱ ᱛᱤᱢᱤᱱ ᱜᱟᱱ ᱟ.ᱫᱤᱵᱟ.ᱥᱤ ᱠᱷᱩᱴ ᱨᱤᱱ ᱠᱚᱣᱟᱜ ᱠᱟᱱᱟ | ᱱᱚᱣᱟ ᱮᱱᱮᱡ ᱫᱚ ᱟᱥᱟᱢ ᱨᱤᱱ ᱪᱟᱦᱟ-ᱵᱟᱜᱟᱱ ᱠᱷᱩᱴ (Tea-garden community of Assam)  ᱠᱚᱣᱟᱜ ᱟ.ᱰᱤ ᱯᱷᱮᱢᱚᱥ ᱮᱱᱮᱡ ᱠᱟᱱᱟ |
== ᱱᱟᱜᱟᱢ ==
ᱡᱷᱩᱢᱚᱨ ᱫᱚ ᱢᱤᱫ ᱢᱟᱨᱮᱱ ᱦᱚᱲ ᱮᱱᱮᱡ ᱠᱟᱱᱟ | ᱱᱚᱣᱟ ᱮᱱᱮᱡ ᱥᱟᱶ ᱡᱚᱯᱚᱲᱟᱣ ᱮᱱᱮᱡ ᱯᱟ.ᱦᱤᱞ ᱢᱮᱥᱳᱞᱤᱛᱷᱤᱠ ᱪᱤᱛᱟ.ᱨ  ᱠᱚᱨᱮᱱᱟᱜ ᱵᱷᱤᱢᱵᱮᱛᱠᱟ ᱫᱷᱤᱨᱤ ᱜᱚᱸᱜᱷᱚᱨ (Bhimbetka rock shelters) ᱠᱚᱨᱮ ᱦᱚᱸ ᱧᱟᱢ ᱟᱠᱟᱱᱟ |
== ᱯᱚᱨᱯᱷᱚᱨᱢᱟᱱᱥ ==
ᱱᱚᱣᱟ ᱫᱚ ᱢᱤᱫ ᱠᱷᱩᱴ ᱮᱱᱮᱡ ᱠᱟᱱᱟ, ᱯᱟᱨᱟᱵᱽ-ᱯᱩᱱᱟ.ᱭ ᱟᱨ ᱪᱟᱥ-ᱨᱟᱠᱟᱵ ᱚᱠᱛᱮ ᱵᱟ.ᱲᱛᱤ ᱠᱟᱭᱛᱮ ᱧᱮᱞᱚᱜ-ᱟ | ᱱᱚᱣᱟ ᱫᱚ ᱯᱷᱟᱸᱠᱟ ᱢᱮᱞᱟᱝᱠᱤ ᱨᱮᱜᱮ ᱡᱟ.ᱥᱛᱤ ᱠᱚ ᱮᱱᱮᱡ-ᱟ | ᱯᱟᱨᱚᱢᱯᱚᱨᱤᱠ ᱥᱮᱨᱮᱧ ᱵᱟᱡᱽᱱᱟ ᱰᱷᱳᱞ, ᱢᱟᱱᱫᱚᱨ, ᱛᱤᱨᱭᱟ.ᱣ, ᱱᱟᱜᱽᱨᱟ/ᱴᱟᱢᱟᱠ, ᱰᱷᱟᱠ, ᱥᱮᱦᱱᱟᱭ ᱮᱢᱟᱱ ᱟᱱᱛᱮ ᱟ.ᱰᱤ ᱨᱟ.ᱥᱠᱟ. ᱜᱮᱠᱚ ᱮᱱᱮᱡ-ᱟ |
ᱡᱟ.ᱥᱛᱤ ᱠᱟᱭᱛᱮ ᱠᱚᱲᱟ ᱦᱚᱯᱚᱱ ᱠᱚᱜᱮ ᱠᱚ ᱮᱱᱮᱡᱟ | ᱮᱱᱮᱡᱤᱭᱟ. ᱠᱚᱫᱚ ᱢᱤᱫ ᱜᱩᱞᱨᱮ ᱟ.ᱪᱩᱨ ᱟᱛᱮᱠᱚ ᱮᱱᱮᱡ ᱟ.ᱪᱩᱨᱟ ᱥᱟᱶᱛᱮ ᱛᱟᱞᱟ ᱨᱮᱫᱚ ᱥᱮᱨᱮᱧᱤᱭᱟ., ᱢᱟ.ᱫᱟ.ᱲᱤᱭᱟ. ᱠᱚᱠᱚ ᱛᱟᱦᱮᱸᱱᱟ |
== ᱞᱮᱠᱟᱱ ==
[[ᱡᱷᱟᱨᱠᱷᱚᱸᱰ]] ᱨᱮᱭᱟᱜ ᱪᱷᱚᱴ ᱱᱟᱜᱽᱯᱩᱨ ᱫᱷᱤᱨᱤ ᱪᱟ.ᱴᱟ.ᱱᱤ ᱮᱞᱟᱠᱟ ᱨᱮ, ᱱᱚᱣᱟ ᱮᱱᱮᱡ ᱨᱮᱭᱟᱜ ᱟ.ᱰᱤ ᱞᱮᱠᱟᱱ ᱧᱮᱞᱚᱜ-ᱟ | ᱚᱱᱟ ᱠᱚᱫᱚ ᱡᱟᱦᱟᱸ ᱞᱮᱠᱟ
᱑.ᱠᱩᱨᱢᱟᱞᱤ ᱡᱷᱩᱢᱚᱨ
᱒. ᱯᱚᱸᱪᱯᱟᱨᱜᱟᱱᱤᱭᱟ ᱡᱷᱩᱢᱚᱨ 
᱓. ᱱᱟᱜᱽᱯᱩᱨᱤ ᱡᱷᱩᱢᱚᱨ
᱔. ᱠᱷᱳᱨᱴᱷᱟ ᱡᱷᱩᱢᱚᱨ

  ᱱᱚᱣᱟ ᱮᱱᱮᱡ ᱨᱮᱭᱟᱜ ᱞᱮᱠᱟᱱ ᱠᱚᱫᱚ ᱡᱟᱭᱜᱟ ᱡᱟ.ᱱᱤ ᱱᱟᱥᱮ ᱡᱩᱫᱟ.-ᱡᱩᱫᱟ. ᱧᱮᱞᱚᱜ ᱠᱟᱱᱟ |
== ᱥᱮᱨᱮᱧ ==
ᱡᱷᱩᱢᱚᱨ ᱥᱮᱨᱮᱧ ᱠᱚᱫᱚ ᱟᱵᱚ ᱢᱟᱱᱣᱟ ᱫᱤᱱᱟ.ᱢ ᱡᱤᱭᱚᱱ ᱨᱮᱭᱟᱜ ᱯᱟ.ᱨᱥᱤ ᱠᱚᱨᱮ ᱠᱷᱚᱱ ᱥᱤᱨᱡᱚᱱ ᱟᱠᱟᱱᱟ ᱟᱨ ᱥᱮᱨᱮᱧ ᱠᱚᱫᱚ ᱫᱩᱞᱟ.ᱲ, ᱨᱟ.ᱥᱠᱟ., ᱫᱤᱱᱟ.ᱱ ᱡᱤᱭᱚᱱ ᱞᱟᱸᱜᱟ ᱦᱚᱲᱢᱚ ᱯᱷᱟᱨᱱᱟᱣ ᱞᱮᱠᱟᱱᱟᱜ ᱠᱚᱜᱮᱠᱚ ᱥᱮᱨᱮᱧ-ᱟ |
== ᱥᱟ.ᱠᱷᱭᱟ.ᱛ ==
