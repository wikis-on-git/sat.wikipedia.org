ᱜᱚᱞᱟᱯ ᱵᱚᱨᱵᱚᱨᱟ (ᱤᱝᱨᱟᱹᱡᱤ: Golap Borbora, ᱡᱟᱱᱟᱢᱺ ᱑᱙᱒᱕ - ᱜᱩᱺ ᱒᱐᱐᱖) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱧᱩᱛᱩᱢᱟᱱ ᱨᱟᱡᱟᱨᱤᱭᱟᱹᱭ ᱛᱟᱦᱮᱸᱠᱟᱱᱟ ᱟᱨ ᱟᱥᱟᱢ ᱨᱮᱱ ᱢᱟᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ| ᱑᱙᱗᱘ ᱥᱮᱨᱢᱟ ᱨᱮ ᱵᱟᱱᱫᱷᱟᱣ ᱞᱮᱱ ᱥᱚᱨᱠᱟᱨ ᱜᱮ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱯᱟᱹᱦᱤᱞ ᱠᱚᱝᱜᱽᱨᱮᱥ ᱵᱤᱨᱩᱫᱷᱤ ᱥᱚᱨᱠᱟᱨᱮ ᱛᱟᱦᱮᱸᱠᱟᱱᱟ<ref name="nenanews">{{cite web | url=http://www.nenanews.com/ANE%20April%201-15,06/oh1.htm | title=Former Assam CM Golap Borbora is no more | publisher=North East News Agency | work=nenanews.com | date=North East News Agency | accessdate=February 02, 2013}}</ref><ref name="in.com">{{cite web | url=http://www.in.com/golap-borbora/profile-107697.html | title=ABOUT GOLAP BORBORA | publisher=In.com India | work=in.com | accessdate=February 02, 2013}}</ref>|
==ᱡᱟᱱᱟᱢ ᱟᱨ ᱵᱚᱸᱥ ᱵᱩᱫᱟᱹ==
᱑᱙᱒᱖ ᱥᱮᱨᱢᱟ ᱨᱮᱭᱟᱜ ᱒᱙ ᱟᱜᱚᱥᱴ ᱢᱟᱹᱦᱤᱛ ᱨᱮ ᱜᱚᱞᱟᱜᱷᱟᱴ ᱦᱚᱱᱚᱛ ᱨᱮ ᱜᱚᱞᱟᱯ ᱵᱚᱨᱵᱚᱨᱟ ᱫᱚᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱴᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱠᱚᱢᱚᱞ ᱵᱚᱨᱵᱟᱨᱟ| ᱩᱱᱤ ᱰᱚ ᱟᱥᱟᱢ ᱨᱮᱭᱟᱜ ᱰᱤᱵᱽᱜᱚᱭ ᱨᱮ ᱢᱮᱱᱟᱜ ᱟᱥᱟᱢ ᱚᱭᱮᱞ ᱠᱚᱢᱯᱟᱱᱤ ᱨᱮᱭᱮ ᱠᱟᱹᱢᱤᱭᱮᱫ ᱠᱟᱱ ᱛᱟᱦᱮᱸᱠᱟᱱᱟ| ᱜᱚᱞᱟᱯ ᱵᱚᱨᱵᱚᱨᱟ ᱜᱮ ᱟᱠᱚ ᱵᱚᱭᱦᱟ ᱢᱩᱫᱽ ᱨᱮ ᱡᱚᱛᱚ ᱦᱚᱲ ᱠᱷᱚᱱ ᱢᱟᱨᱟᱝ ᱩᱛᱟᱹᱨᱤᱡ-ᱮ ᱛᱟᱦᱮᱸᱠᱟᱱᱟ<ref name=" অসম">{{cite book | title= অসমৰ মুখ্যমন্ত্ৰীসকল, পঞ্চম প্ৰকাশ | publisher= ৰাজেন্দ্ৰ মোহন শৰ্মা, চন্দ্ৰ প্ৰকাশ পাণবজাৰ | author=সমীন কলিতা | authorlink= গোলাপ বৰবৰা | year= ছেপ্টেম্বৰ, ২০০৭ | pages=৮১, ৮২, ৮৩}}</ref>
|

==ᱥᱮᱪᱮᱫ==
ᱜᱚᱞᱟᱯ ᱵᱚᱨᱵᱚᱨᱟ ᱫᱚ ᱦᱩᱰᱤᱧ ᱚᱠᱛᱮ ᱨᱮᱭᱟᱜ ᱥᱮᱪᱮᱫ ᱛᱤᱱᱤᱥᱩᱠᱤᱭᱟ ᱠᱷᱚᱱᱮ ᱦᱟᱛᱟᱣ ᱞᱮᱫᱟ| ᱑᱙᱔᱔ ᱥᱮᱨᱢᱟ ᱨᱮ ᱩᱱᱤ ᱫᱚ ᱠᱚᱞᱠᱟᱛᱟ ᱡᱮᱜᱮᱫ ᱵᱤᱨᱫᱟᱹᱜᱟᱲ ᱦᱚᱛᱮ ᱛᱮ ᱚᱨᱟᱢᱚᱜ ᱠᱟᱱ ᱛᱟᱦᱮᱱ ᱢᱮᱴᱨᱤᱠ ᱵᱤᱱᱤᱰᱮ ᱯᱟᱥᱟ ᱞᱮᱫᱟ| ᱩᱱᱤ ᱫᱚ ᱠᱚᱞᱠᱟᱛᱟ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱟᱭᱹᱮᱹᱮᱥᱹ ᱵᱤᱱᱤᱰᱮ ᱯᱟᱥ ᱞᱮᱫᱟ| ᱠᱚᱞᱠᱟᱛᱟ ᱨᱮ ᱛᱟᱦᱮᱸᱠᱟᱱ ᱚᱠᱛᱮ ᱠᱷᱚᱱ ᱜᱮ ᱥᱟᱢᱟᱡᱽᱵᱟᱫᱤ ᱟᱱᱫᱚᱲ ᱨᱮ ᱩᱱᱤᱭᱟᱜ ᱢᱚᱱ ᱫᱚ ᱞᱟᱜᱟᱣ ᱞᱮᱱ ᱛᱟᱭᱟ ᱟᱨ ᱚᱱᱰᱮ ᱜᱮ ᱠᱚᱞᱮᱡᱽ ᱯᱟᱲᱦᱟᱣᱚᱜ ᱫᱚ ᱚᱱᱰᱮ ᱢᱩᱪᱟᱹᱫ ᱞᱮᱱ ᱛᱟᱭᱟ ᱟᱨ ᱑᱙᱔᱗ ᱥᱮᱨᱢᱟ ᱨᱮ ᱟᱥᱟᱢ ᱟᱡᱟᱜ ᱡᱟᱱᱟᱢ ᱡᱟᱭᱜᱟ ᱛᱮᱭᱮ ᱨᱩᱣᱟᱹᱲ ᱦᱮᱡ ᱞᱮᱱᱟ|
==ᱨᱟᱡᱟᱨᱤ==
ᱩᱱ ᱚᱠᱛᱮ ᱟᱥᱟᱢ ᱯᱚᱱᱚᱛ ᱨᱮ ᱠᱚᱝᱜᱽᱨᱮᱥ ᱫᱚᱞ ᱛᱟᱞᱟ ᱨᱮ ᱥᱚᱥᱤᱭᱮᱞ ᱜᱩᱴ ᱧᱩᱛᱩᱢᱟᱱ ᱢᱤᱫᱴᱮᱱ ᱵᱷᱟᱜᱽ ᱛᱟᱦᱮᱸᱠᱟᱱᱟ| ᱠᱚᱞᱠᱟᱛᱟ ᱠᱷᱚᱱ ᱨᱩᱣᱟᱹᱲ ᱦᱮᱡ ᱠᱟᱛᱮ, ᱩᱱᱤ ᱫᱚ ᱚᱱᱟ ᱫᱚᱞ ᱨᱮᱱ ᱨᱟᱹᱥᱤᱭᱟᱹ ᱞᱮᱠᱟ ᱛᱮ ᱥᱮᱞᱮᱫ ᱞᱮᱱᱟᱭ| ᱫᱤᱥᱚᱢ ᱯᱷᱩᱨᱜᱟᱹᱞ ᱛᱟᱭᱱᱚᱢ ᱠᱚᱝᱜᱽᱨᱮᱥ ᱥᱚᱥᱤᱭᱮᱞᱤᱥᱭᱴ ᱫᱚᱞ ᱵᱟᱹᱜᱤ ᱠᱟᱛᱮ ᱩᱱᱠᱩ ᱫᱚ ᱢᱤᱫᱴᱮᱱ ᱱᱟᱣᱟ ᱫᱚᱞ ᱠᱚ ᱵᱟᱱᱫᱷᱟᱣ ᱠᱮᱫᱟ|
===ᱢᱩᱠᱷᱭᱟᱹ ᱢᱚᱱᱛᱨᱤ===
᱑᱙᱗᱘ ᱥᱮᱨᱢᱟ ᱨᱮᱭᱟᱜ ᱢᱟᱨᱪ ᱪᱟᱱᱫᱚ ᱨᱮ ᱟᱥᱟᱢ ᱨᱮᱭᱟᱜ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱡᱚᱱᱚᱛᱟ ᱯᱟᱨᱴᱤ ᱫᱚ ᱕᱓ (ᱢᱚᱬᱮ ᱜᱮᱞ ᱯᱮ) ᱜᱚᱴᱟᱝ ᱢᱟᱹᱪᱤ ᱠᱚ ᱦᱟᱢᱮᱴ ᱞᱮᱫᱟ| ᱚᱱᱟ ᱞᱮᱠᱟ ᱨᱮ ᱩᱱᱤᱭᱟᱜ ᱫᱚᱞ ᱫᱚ ᱵᱤᱫᱷᱟᱱ ᱥᱚᱵᱷᱟ ᱨᱮ ᱡᱚᱛᱚ ᱠᱷᱳᱱ ᱢᱟᱨᱟᱝ ᱫᱚᱞ ᱢᱮᱱᱛᱮ ᱞᱮᱠᱷᱟ ᱞᱮᱱᱟ| ᱑᱙᱗᱘ ᱥᱮᱨᱢᱟ ᱨᱮᱭᱟᱜ ᱑᱒ ᱢᱟᱨᱪ ᱦᱤᱞᱚᱜ ᱜᱚᱞᱟᱯ ᱵᱚᱨᱵᱚᱨᱟ ᱫᱚ ᱟᱥᱟᱢ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱞᱮᱠᱟ ᱛᱮ ᱠᱤᱨᱤᱭᱟᱹᱭ ᱦᱟᱛᱟᱣ ᱞᱮᱫᱟ| ᱚᱱᱟ ᱫᱷᱟᱣ ᱜᱮ ᱟᱥᱟᱢ ᱯᱚᱱᱚᱛ ᱨᱮ ᱯᱟᱹᱦᱤᱞ ᱫᱷᱟᱣ ᱞᱟᱹᱜᱤᱫ ᱠᱚᱝᱜᱽᱨᱮᱥ ᱵᱤᱨᱩᱫᱷᱤ ᱫᱚᱞ ᱨᱮᱱ ᱠᱚ ᱥᱚᱨᱠᱟᱨ ᱠᱚ ᱛᱮᱭᱟᱨ ᱞᱮᱫ ᱛᱟᱦᱮᱸᱠᱟᱱᱟ|

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ: ᱨᱟᱡᱟᱨᱤ]]
