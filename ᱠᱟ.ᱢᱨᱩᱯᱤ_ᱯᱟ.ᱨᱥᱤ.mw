'ᱠᱟ.ᱨᱩᱯᱤ ᱯᱟ.ᱨᱥᱤ ᱫᱚ ᱢᱤᱫᱴᱮᱱ ᱟ.ᱰᱤ ᱥᱮᱫᱟᱭ ᱨᱮᱭᱟᱜ ᱯᱟ.ᱨᱥᱤ ᱠᱟᱱᱟ, ᱚᱠᱟ ᱫᱚ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱥᱮ ᱟᱥᱟᱢ ᱟᱨ ᱠᱚᱭᱮ ᱵᱟᱝᱞᱟ ᱨᱮ ᱨᱚᱲᱚᱜᱚᱜ ᱠᱟᱱ ᱯᱟ.ᱦᱤᱞ ᱟᱨᱡᱚ ᱯᱟ.ᱨᱥᱤ ᱠᱟᱱ। ᱯᱟ.ᱨᱥᱤ ᱥᱟᱬᱮᱥᱤᱭᱟ. ᱠᱚ ᱣᱟᱜ ᱞᱮᱠᱟ ᱛᱮ ᱟᱭᱢᱟ ᱥᱟᱢᱟᱝ ᱥᱤᱧᱚᱛ - ᱤᱭᱩᱨᱚᱯᱤᱭᱟᱱ ᱯᱟ.ᱨᱥᱤ ᱠᱚ ᱡᱮᱞᱮᱠᱟ ᱟᱥᱟᱢᱤᱥ ᱯᱟ.ᱨᱥᱤ ᱨᱮᱱᱟᱜ ᱡᱚᱱᱢᱚ ᱫᱟᱛᱟ ᱠᱟᱱᱟ ᱟᱨ ᱚᱠᱛᱮ ᱱᱟᱯᱤᱛ ᱨᱮ ᱚᱱᱟᱭ ᱮᱞᱟᱝ ᱚᱨᱥᱚᱝ ᱟᱠᱟᱫᱟ। ᱱᱚᱣᱟ ᱠᱟ.ᱢᱨᱩᱯ ᱨᱟᱡᱚᱥᱴᱤ ᱨᱮ ᱯᱟ.ᱦᱤᱞ ᱥᱟᱭᱟᱱᱟᱜ ᱥᱮᱨᱢᱟ ᱠᱷᱚᱱ ᱨᱚᱲᱚᱜᱚᱜ ᱠᱟᱱᱟ, ᱛᱮᱦᱮᱧ ᱯᱟᱪᱷᱮ ᱟᱥᱟᱢ ᱟᱨ ᱠᱚᱭᱮ ᱵᱟᱝᱞᱟ ᱨᱮ ᱪᱟᱞᱟᱜ ᱠᱟᱱᱟ।
==ᱦᱩᱰᱤᱧ ᱯᱟ.ᱨᱥᱤᱠᱚ==
ᱠᱟ.ᱢᱨᱩᱯᱤ ᱯᱟ.ᱨᱥᱤ ᱫᱚ ᱯᱚᱱ ᱵᱷᱟᱜᱽ ᱨᱮ ᱦᱟ.ᱴᱤᱧ ᱟᱠᱟᱱᱟ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ : ᱯᱟᱪᱷᱮ ᱠᱟ.ᱢᱨᱩᱯᱤ (ᱵᱚᱨᱯᱮᱴᱟ ᱴᱚᱴᱷᱟ), ᱛᱟᱞᱟ ᱠᱟ.ᱢᱨᱩᱯᱤ (ᱱᱚᱞᱵᱟᱲᱤ ᱴᱚᱴᱷᱟ), ᱠᱚᱭᱮ ᱠᱟ.ᱢᱨᱩᱯᱤ (ᱯᱟᱴᱥᱟᱞᱟ ᱴᱚᱴᱷᱟ) ᱟᱨ ᱫᱟᱠᱷᱤᱱ ᱠᱟ.ᱢᱨᱩᱯᱤ (ᱯᱚᱞᱟᱥᱵᱟᱲᱤ ᱴᱚᱴᱷᱟ)।
==ᱦᱟᱯᱟᱴᱤᱧ==
ᱵᱨᱤᱴᱤᱥ ᱥᱤᱧᱚᱛ ᱚᱠᱛᱮ ᱨᱮ ᱠᱟᱢᱨᱩᱯ ᱨᱮᱭᱟᱜ ᱢᱤᱫ ᱢᱟᱨᱟᱝ ᱦᱤᱥ ᱟᱥᱟᱢ ᱟᱨ ᱵᱮᱝᱜᱚᱞ ᱨᱮᱭᱟᱜ ᱥᱟᱥᱚᱱ ᱞᱟ.ᱜᱤᱫ ᱮᱴᱟᱜ ᱮᱴᱟᱜ ᱡᱤᱞᱟ. ᱠᱚᱨᱮ ᱠᱮᱪᱟᱜ ᱦᱩᱭᱮᱱᱟ ᱾ ᱵᱟ.ᱭ ᱵᱟ.ᱭ ᱛᱮ ᱢᱤᱫ ᱜᱚᱴᱟᱝ ᱠᱟᱢᱨᱩᱯᱤ ᱯᱟ.ᱨᱥᱤ ᱜᱮ ᱟᱥᱟᱢᱤᱥ ᱟᱨ ᱵᱟᱝᱞᱟ ᱨᱮᱭᱟᱜ ᱦᱩᱰᱤᱧ ᱯᱟ.ᱨᱥᱤ ᱢᱮᱱ ᱛᱮ ᱞᱮᱠᱷᱟᱭᱱᱟ, ᱢᱮᱱ ᱠᱷᱟᱱ ᱱᱚᱣᱟ ᱵᱟᱨᱭᱟ ᱦᱩᱰᱤᱧ ᱯᱟ.ᱨᱥᱤ ᱫᱚ ᱢᱤᱫᱴᱮᱱ ᱠᱟ.ᱢᱨᱩᱯᱤ ᱯᱟ.ᱨᱥᱤ ᱠᱟᱱ ᱜᱮᱭᱟ। ᱛᱮᱦᱮᱧ ᱠᱟ.ᱢᱨᱩᱯᱤ ᱯᱟ.ᱨᱥᱤ ᱫᱚ ᱟᱥᱟᱢᱤᱥ ᱨᱮᱭᱟᱜ ᱦᱩᱰᱤᱧ ᱯᱟ.ᱨᱥᱤ ᱟᱨ ᱵᱟᱝᱞᱟ ᱨᱮᱭᱟᱜ ᱦᱩᱰᱤᱧ ᱯᱟ.ᱨᱥᱤ ᱢᱮᱱ ᱛᱮ ᱵᱟᱨ ᱦᱟ.ᱴᱤᱧ ᱟᱠᱟᱱᱟ।
==ᱴᱷᱚᱱᱚᱠ ᱛᱮᱫ==
ᱡᱚᱛᱚ ᱥᱮᱫᱟᱭ ᱟᱨ ᱛᱟᱞᱱᱟ ᱡᱩᱜᱽ ᱨᱮᱱᱟᱜ ᱟᱥᱟᱢᱤᱥ ᱥᱟᱶᱦᱮᱫ ᱫᱚ ᱠᱟ.ᱢᱨᱩᱯᱤ ᱯᱟ.ᱨᱥᱤ ᱛᱮ ᱚᱞ ᱟᱠᱟᱱᱟ |
