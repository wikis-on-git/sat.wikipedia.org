ᱳᱢ ᱵᱤᱨᱞᱟ (ᱟᱥᱟᱢᱤᱥᱺ ঔম বিৰলা; ᱡᱟᱱᱟᱢᱺ ᱒᱓ ᱱᱚᱵᱷᱮᱢᱵᱚᱨ ᱑᱙᱖᱒) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱨᱟᱡᱟᱨᱤ ᱠᱟᱱᱟᱭ ᱟᱨ ᱩᱱᱤ ᱫᱚ ᱱᱟᱦᱟᱜ ᱑᱗ ᱟᱱᱟᱜ ᱞᱚᱠ ᱥᱚᱵᱷᱟ ᱨᱮᱱ ᱜᱟᱞᱚᱪᱤᱭᱟᱹ ᱦᱚᱸ ᱠᱟᱱᱟᱭ| ᱩᱱᱤ ᱫᱚ ᱨᱟᱡᱟᱥᱛᱷᱟᱱ ᱨᱮᱭᱟᱜ ᱠᱚᱴᱟ-ᱵᱩᱱᱫᱤ ᱞᱚᱠ ᱥᱚᱵᱷᱟ ᱴᱚᱴᱷᱟ ᱠᱷᱚᱱᱮ ᱵᱟᱪᱷᱟᱣ ᱚᱪᱚ ᱞᱮᱱᱟ| ᱩᱱᱤ ᱫᱚ ᱠᱚᱴᱟ ᱮᱛᱚᱢ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱠᱷᱚᱱ ᱨᱟᱡᱚᱥᱛᱷᱟᱱ ᱯᱚᱱᱚᱛ ᱫᱚᱨᱵᱟᱨ ᱞᱟᱹᱜᱤᱫ ᱯᱮ ᱫᱷᱟᱣ ᱠᱚ ᱵᱟᱪᱷᱟᱣ ᱞᱮᱫᱮᱭᱟ| ᱒᱐᱑᱙ ᱥᱮᱨᱢᱟ ᱨᱮᱭᱟᱜ ᱑᱙ ᱡᱩᱱ ᱢᱟᱹᱦᱤᱛ ᱦᱤᱞᱚᱜ ᱨᱟᱥᱴᱨᱤᱭᱟ ᱜᱟᱱᱟ ᱛᱟᱱᱛᱨᱤᱠ ᱢᱚᱨᱪᱟ ᱯᱟᱨᱴᱤ ᱠᱷᱚᱱ ᱡᱤᱛᱟᱹᱣ ᱪᱟᱞᱟᱣ ᱠᱟᱛᱮ ᱑᱗ ᱟᱱᱟᱜ ᱞᱚᱠ ᱥᱚᱵᱦᱟ ᱨᱮ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮᱠᱚ ᱵᱟᱪᱦᱟᱣ ᱵᱟᱦᱟᱞ ᱞᱮᱫᱮᱭᱟ|
==ᱮᱛᱚᱦᱚᱵ ᱡᱤᱭᱚᱱ==
᱑᱙᱖᱒ ᱥᱮᱨᱢᱟ ᱨᱮᱭᱟᱜ ᱒᱓ ᱱᱚᱵᱷᱮᱢᱵᱚᱨ ᱢᱟᱹᱦᱤᱛ ᱦᱤᱞᱚᱜ ᱨᱟᱡᱟᱥᱛᱷᱟᱱ ᱨᱮᱭᱟᱜ ᱠᱚᱴᱟ ᱱᱟᱝᱜᱽᱨᱟᱦᱟ ᱨᱮ ᱳᱢ ᱵᱤᱨᱞᱟ ᱣᱟᱜ ᱡᱟᱱᱟᱢ ᱫᱚ ᱦᱚᱭ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱥᱨᱤ ᱠᱨᱤᱥᱱᱚ ᱵᱤᱨᱞᱟ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱥᱟᱠᱩᱱᱛᱚᱞᱟ ᱫᱮᱵᱤ ᱛᱟᱦᱮᱸᱠᱟᱱ ᱛᱟᱭᱟ| ᱩᱱᱤ ᱫᱚ ᱠᱚᱴᱟ ᱥᱚᱨᱠᱟᱨᱤ ᱵᱮᱯᱟᱨᱤ ᱵᱤᱨᱫᱟᱹ ᱜᱟᱲ ᱠᱷᱚᱱ ᱥᱱᱟᱛᱚᱠ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ| ᱚᱱᱟ ᱛᱟᱭᱚᱢ ᱢᱚᱦᱟ ᱨᱤᱥᱤ ᱫᱟᱭᱟᱱᱚᱱᱫᱟ ᱥᱚᱨᱚᱥᱚᱛᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱮᱢᱹᱮᱹ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ|
==ᱨᱟᱡᱟᱨᱤ ᱡᱤᱭᱚᱢ==
᱒᱐᱐᱓ ᱥᱮᱨᱢᱟ ᱨᱮ ᱮᱛᱚᱢ ᱠᱚᱴᱟ ᱯᱚᱱᱚᱛ ᱫᱚᱨᱵᱟᱨ ᱴᱚᱴᱷᱟ ᱠᱷᱚᱱ ᱨᱟᱡᱚᱥᱛᱟᱱ ᱯᱚᱱᱚᱛ ᱫᱚᱨᱵᱟᱨ ᱛᱮ ᱯᱟᱹᱦᱤᱞ ᱫᱷᱟᱣ ᱞᱟᱹᱜᱤᱫ ᱳᱢ ᱵᱤᱨᱞᱟ ᱫᱚ ᱠᱚ ᱵᱟᱪᱷᱟᱣ ᱞᱮᱫᱮᱭᱟ| ᱩᱱᱤ ᱫᱚ ᱥᱤᱧᱚᱛᱤᱭᱟᱹ ᱡᱟᱹᱛᱨᱤᱭᱟᱹ ᱠᱚᱝᱜᱽᱨᱮᱥ ᱨᱮ ᱥᱟᱱᱛᱤ ᱫᱷᱟᱨᱤᱣᱟᱞ ᱑᱐,᱑᱐᱑ ᱜᱚᱴᱟᱝ ᱵᱷᱚᱴ ᱛᱮᱭᱮ ᱦᱟᱨᱟᱣ ᱞᱮᱫᱮᱭᱟ| ᱒᱐᱐᱘ ᱥᱮᱨᱢᱟ ᱥᱮᱨᱢᱟ ᱨᱮᱭᱟᱜ ᱯᱚᱱᱚᱛ ᱫᱚᱨᱵᱟᱨ ᱵᱟᱪᱷᱱᱟᱣ ᱨᱮ ᱥᱤᱧᱚᱛᱤᱭᱟᱹ ᱡᱟ>ᱛᱨᱤᱭᱟᱹ ᱠᱚᱝᱜᱽᱨᱮᱥ ᱨᱮ ᱨᱟᱢ ᱠᱤᱥᱟᱱ ᱵᱟᱨᱢᱟ ᱫᱚ ᱒᱘,᱓᱐᱐ ᱜᱚᱴᱟᱝᱝ ᱵᱷᱚᱴ ᱛᱮᱭᱮ ᱦᱟᱨᱟᱣ ᱞᱮᱫᱮᱭᱟᱥ| ᱒᱐᱑᱓ ᱥᱮᱨᱢᱟ ᱨᱮᱭᱟᱜ ᱯᱚᱱᱚᱛ ᱫᱚᱨᱵᱟᱨ ᱨᱮ ᱯᱮ ᱫᱷᱟᱣ ᱞᱟᱹᱜᱤᱫ ᱩᱱᱤ ᱫᱚ ᱨᱟᱡᱚᱥᱛᱟᱱ ᱯᱚᱱᱚᱛ ᱫᱚᱨᱵᱟᱨ ᱛᱮᱭᱮ ᱵᱟᱪᱷᱱᱟᱣ ᱚᱪᱚᱭᱮᱱᱟ|᱒᱐᱐᱓ ᱥᱮᱨᱢᱟ ᱠᱷᱚᱱ ᱒᱐᱐᱘ ᱥᱮᱨᱢᱟ ᱦᱟᱹᱵᱤᱡ ᱨᱟᱡᱚᱥᱛᱟᱱ ᱥᱚᱨᱠᱟᱨ ᱨᱮᱱ ᱥᱚᱝᱥᱚᱫᱤᱭᱚ ᱥᱚᱪᱤᱵᱮ ᱛᱟᱦᱮᱸᱠᱟᱱᱟ|

ᱩᱱᱤ ᱫᱚ ᱑᱖ ᱟᱱᱟᱜ ᱟᱨ ᱑᱗ ᱟᱱᱟᱜ ᱫᱤᱥᱚᱢ ᱫᱚᱨᱵᱟᱨ ᱵᱟᱪᱷᱱᱟᱣ ᱨᱮ ᱠᱚᱴᱟ ᱴᱚᱴᱷᱟ ᱠᱷᱚᱱ ᱥᱤᱧᱚᱛᱤᱭᱟᱹ ᱡᱚᱱᱚᱛᱟ ᱯᱟᱨᱴᱤ ᱨᱮᱱ ᱧᱩᱢ ᱵᱮᱜᱟᱨ ᱠᱮᱱᱰᱤᱰᱮᱴ ᱞᱮᱠᱟ ᱛᱮ ᱡᱤᱛᱟᱹᱣ ᱥᱮᱱ ᱞᱮᱱᱟ| ᱥᱟᱝᱥᱚᱫᱽ ᱞᱮᱠᱟ ᱛᱮ ᱩᱱᱤ ᱫᱚ ᱫᱟᱲᱮ ᱰᱤᱯᱟᱹᱴ ᱨᱮᱱ ᱥᱟᱝᱥᱚᱫᱤᱭᱟᱹ ᱠᱚᱢᱤᱴᱤ ᱟᱨ ᱥᱟᱶᱛᱟᱨᱤ ᱦᱤᱠᱮ ᱟᱨ ᱠᱮᱱᱮᱴᱮᱡ ᱢᱚᱱᱛᱨᱚ ᱨᱮᱱ ᱥᱚᱥᱚᱞᱦᱟ ᱠᱚᱢᱤᱴᱤ ᱨᱮᱱ ᱨᱟᱹᱥᱤᱭᱟᱹ ᱦᱚᱸᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱒᱐᱑᱙ ᱥᱮᱨᱢᱟ ᱨᱮᱭᱟᱜ ᱑᱙ ᱡᱩᱱ ᱛᱟᱹᱨᱤᱠᱷ ᱨᱮ ᱑᱗ ᱟᱱᱟᱜ ᱫᱤᱥᱚᱢ ᱫᱚᱨᱵᱟᱨ ᱨᱮ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮᱠᱚ ᱵᱟᱪᱷᱟᱣ ᱵᱟᱦᱟᱞ ᱞᱮᱫᱮᱭᱟ|
