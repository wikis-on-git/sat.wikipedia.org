'''ᱵᱚᱞᱳᱪ ᱦᱚᱲ'''

[[File:Major ethnic groups of Pakistan in 1980.jpg|thumb|ᱵᱚᱞᱳᱪ ᱦᱚᱲ ᱠᱚᱣᱟᱜ ᱚᱛᱱᱮᱛ ᱨᱮᱭᱟᱜ ᱯᱟᱥᱱᱟᱣ (ᱜᱩᱞᱟ.ᱯᱤ ᱨᱚᱝ ᱨᱮ)]]

[[File:Bandera balutxistan Iranià.svg|thumb|ᱵᱚᱞᱳᱪ ᱪᱤᱨ]]

[[File:Balochi traditional dress.jpg|thumb|ᱥᱟᱶᱛᱟᱨᱤ ᱵᱚᱞᱳᱪ ᱫᱚᱛᱚ ᱛᱮ ᱚᱢᱟᱱ ᱨᱤᱱᱤᱡ ᱢᱤᱫ ᱠᱩᱲᱤ]]

[[File:Baluch women jewelery.jpg|thumb|ᱥᱟᱶᱛᱟᱨᱤ ᱵᱚᱞᱳᱪ ᱛᱤᱨᱞᱟ. ᱠᱚᱣᱟᱜ ᱦᱚᱨᱚᱜ ᱥᱟᱯᱟᱵᱽ]]

'''ᱵᱚᱞᱳᱪ''' ᱟᱨᱵᱟᱝ '''ᱵᱚᱞᱩᱪ''' ᱫᱩᱠᱷᱤᱱᱼᱯᱩᱪᱷᱤᱢ ᱯᱟᱠᱤᱥᱛᱟᱱ ᱨᱤᱱ ᱵᱚᱞᱳᱪᱤᱥᱛᱟᱱ ᱴᱚᱴᱷᱟ ᱟᱨ ᱤᱨᱟᱱ ᱨᱤᱱ ᱵᱚᱞᱩᱪᱮᱥᱛᱟᱱ ᱴᱚᱴᱷᱟᱨᱮ ᱵᱚᱥᱠᱚᱫ ᱛᱟᱦᱮᱸᱱ ᱠᱟᱱ ᱢᱤᱫ ᱡᱟ.ᱛᱤ ᱠᱟᱱᱟ ᱠᱚ ᱾ ᱩᱱᱠᱩ ᱫᱚ ᱵᱚᱞᱳᱪ ᱯᱟ.ᱨᱥᱤ ᱠᱚ ᱨᱚᱲᱟ, ᱡᱟᱦᱟᱸ ᱫᱚ ᱤᱨᱟᱱ ᱯᱟ.ᱨᱥᱤ ᱜᱷᱟᱨᱚᱸᱡᱽ ᱨᱮᱭᱟᱜ ᱢᱤᱫ ᱥᱚᱦᱮᱛ ᱠᱟᱱᱟ ᱟᱨ ᱡᱟᱦᱟᱸᱨᱮ ᱟ.ᱰᱤ ᱯᱟ.ᱦᱤᱞ ᱠᱷᱚᱱ ᱦᱮᱡ ᱟ.ᱜᱩ ᱟᱠᱟᱱ ᱯᱟ.ᱨᱥᱤ ᱨᱮᱭᱟᱜ ᱡᱷᱚᱞᱚᱠ ᱧᱮᱞᱚᱜᱼᱟ ᱾ ( ᱡᱟᱦᱟᱸ ᱫᱚ ᱱᱤᱡᱮ ᱵᱚᱭᱫᱤᱠ ᱥᱚᱸᱥᱠᱨᱩᱛ ᱨᱮᱭᱟᱜ ᱟ.ᱰᱤ ᱥᱩᱨ ᱯᱟ.ᱨᱥᱤ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱾ ᱱᱩᱠᱩ ᱫᱚ ᱵᱤᱨ ᱟᱨ ᱜᱤᱛᱤᱞᱚᱛ ᱴᱚᱴᱷᱟ ᱨᱮᱠᱚ ᱛᱟᱦᱮᱸᱱᱟ ᱟᱨ ᱥᱩᱨᱥᱩᱯᱩᱨ ᱜᱟᱶᱛᱟ ᱜᱟᱫᱮᱞ ᱠᱷᱚᱱ ᱫᱚ ᱡᱚᱛᱚ ᱠᱷᱚᱱ ᱵᱷᱮᱜᱟᱨ ᱜᱮ ᱟᱠᱚᱣᱟᱜ ᱩᱯᱨᱩᱢ ᱠᱚ ᱵᱮᱱᱟᱣ ᱟᱠᱟᱜᱼᱟ ᱾ ᱢᱤᱫ ᱵᱨᱟᱦᱩᱭ ᱧᱩᱛᱩᱢᱟᱱ ᱜᱟᱫᱮᱞ ᱦᱚᱸ ᱵᱚᱞᱳᱪ ᱢᱮᱱᱛᱮ ᱠᱚ ᱢᱟᱱᱟᱣ ᱵᱟᱛᱟᱣ ᱠᱚᱣᱟ ᱾ ᱚᱱᱠᱟ ᱫᱚ ᱱᱩᱠᱩ ᱫᱚ ᱢᱤᱫ ᱫᱨᱟᱵᱤᱰ ᱯᱟ.ᱨᱥᱤ ᱜᱷᱟᱨᱚᱸᱡᱽ ᱨᱤᱱ ᱵᱨᱟᱦᱩᱭᱤ ᱧᱩᱛᱩᱢᱟᱱ ᱯᱟ.ᱨᱥᱤ ᱠᱚ ᱨᱚᱲᱟ ᱾

ᱥᱟᱞ ᱒᱐᱐᱙ ᱨᱮ ᱵᱟᱞᱳᱪ ᱡᱟ.ᱛᱤ ᱦᱚᱲ ᱠᱚᱣᱟᱜ ᱜᱩᱴ ᱨᱮ ᱦᱚᱲ ᱮᱞᱮᱞ ᱙᱐ ᱜᱮᱥᱟᱥᱟᱭ ᱦᱚᱲ ᱢᱮᱱᱛᱮ ᱠᱚ ᱚᱱᱢᱟᱱ ᱟᱠᱟᱫ ᱠᱚᱣᱟ ᱾<ref name="pk">[http://www.ethnologue.com/show_country.asp?name=pk Languages of Pakistan], ''Ethnologue.com''.</ref><ref name="ir">[http://www.ethnologue.com/show_country.asp?name=IR Languages of Iran], ''Ethnologue.com'' . Retrieved June 7, 2006.</ref><ref name="Iran Profile, Library of Congress">[http://lcweb2.loc.gov/frd/cs/profiles/Iran.pdf Iran], ''Library of Congress, Country Profile'' . Retrieved December 5, 2009.</ref> ᱩᱱᱠᱩ ᱠᱚᱨᱮ ᱠᱷᱚᱱ ᱯᱟᱞᱮ ᱘᱐% ᱫᱚ ᱯᱟᱠᱤᱥᱛᱟᱱ ᱨᱮᱭᱟᱜ ᱵᱚᱞᱤᱪᱤᱥᱛᱟᱱ ᱴᱚᱴᱷᱟ ᱨᱤᱱ ᱟᱨ ᱒᱕% ᱫᱚ ᱤᱨᱟᱱ ᱨᱮᱭᱟᱜ ᱥᱤᱥᱛᱟᱱ ᱣᱚ ᱵᱚᱞᱤᱪᱤᱥᱛᱟᱱ ᱴᱚᱴᱷᱟ ᱨᱮᱠᱚ ᱛᱟᱦᱮᱸᱱᱟ ᱾ ᱯᱟᱠᱤᱥᱛᱟᱱ ᱨᱮᱭᱟᱜ ᱥᱤᱸᱫᱷ ᱟᱨ ᱯᱚᱧᱡᱟᱵᱽ ᱴᱚᱴᱷᱟ ᱨᱮᱭᱟᱜ ᱫᱩᱠᱷᱤᱱ ᱯᱟᱦᱴᱟ ᱨᱮ ᱦᱚᱸ ᱟ.ᱰᱤ ᱵᱟ.ᱲᱛᱤ ᱵᱚᱞᱳᱪ ᱦᱚᱲ ᱠᱚ ᱛᱟᱦᱮᱸᱱᱟ ᱾ ᱟᱯᱷᱜᱟᱱᱤᱥᱛᱟᱱ, ᱛᱩᱨᱠᱢᱮᱱᱤᱥᱛᱟᱱ, ᱚᱢᱟᱱ, ᱵᱚᱦᱨᱤᱛ, ᱠᱩᱵᱮᱛ ᱟᱨ ᱟᱯᱨᱤᱠᱟ ᱨᱮᱭᱟᱜ ᱛᱤᱱᱟ.ᱜ ᱦᱟ.ᱴᱤᱧ ᱨᱮ ᱦᱚᱸ ᱵᱚᱞᱳᱪ ᱠᱚ ᱧᱟᱢᱚᱜᱼᱟ ᱾ ᱵᱚᱞᱳᱪ ᱦᱚᱲ ᱵᱟ.ᱲᱛᱤ ᱞᱮᱠᱟ ᱛᱮᱫᱚ ᱥᱩᱱᱱᱤ ᱤᱥᱞᱟᱢ ᱞᱮᱠᱟᱛᱮ ᱠᱚ ᱛᱟᱦᱮᱸᱱᱟ ᱾ ᱤᱨᱟᱱ ᱨᱮ ᱥᱤᱭᱟ. ᱠᱚ ᱟ.ᱰᱤ ᱵᱟ.ᱲᱛᱤ ᱢᱮᱱᱟᱜ ᱠᱚᱣᱟ, ᱚᱱᱟᱛᱮ ᱚᱸᱰᱮ ᱱᱩᱠᱩᱣᱟᱜ ᱢᱤᱫ ᱵᱷᱮᱜᱟᱨ ᱛᱮ ᱫᱷᱚᱨᱚᱢ ᱩᱯᱨᱩᱢ ᱢᱮᱱᱟᱜᱼᱟ ᱾
[[File:Balochi festival.jpg|thumb|]]
==ᱢᱩᱬᱩᱛ ᱠᱟᱵᱤᱞᱟ==


ᱵᱚᱞᱳᱪ ᱠᱚᱣᱟᱜ ᱢᱩᱬᱩᱛ ᱠᱟᱵᱤᱞᱟ ᱱᱚᱝᱠᱟ ᱢᱮᱱᱟᱜᱼᱟ :

*'''ᱵᱩᱜᱚᱴᱤ''' (بگٹی‎) : ᱱᱩᱠᱩ ᱫᱚ ᱵᱚᱞᱳᱪ ᱯᱟ.ᱨᱥᱤᱭᱟ. ᱠᱟᱱᱟ ᱠᱚ ᱟᱨ ᱱᱩᱠᱩ ᱫᱚ ᱵᱚᱞᱳᱪᱤᱥᱛᱟᱱ ᱨᱤᱱ ᱡᱚᱛᱚ ᱠᱷᱚᱱ ᱫᱟᱲᱮᱭᱟᱱ ᱠᱟᱵᱤᱞᱟ ᱢᱮᱱᱛᱮ ᱠᱚ ᱢᱟᱱᱟᱣ ᱵᱟᱛᱟᱣ ᱠᱚᱣᱟ ᱾ ᱱᱩᱠᱩᱣᱟᱜ ᱚᱱᱢᱟᱱ ᱮᱞᱮᱞ ᱫᱚ ᱓ ᱜᱮᱥᱟᱥᱟᱭ ᱾


*'''ᱢᱚᱨᱨᱤ''' (مری‎) : ᱱᱩᱠᱩ ᱵᱚᱞᱳᱪ ᱯᱟ.ᱨᱥᱤᱭᱟ. ᱦᱚᱲ ᱯᱟᱠᱤᱥᱛᱟᱱ ᱨᱮᱭᱟᱜ ᱵᱚᱞᱳᱪᱤᱥᱛᱟᱱ ᱨᱮᱭᱟᱜ ᱠᱳᱦᱞᱩ, ᱥᱤᱵᱤ, ᱡᱟᱯᱷᱨᱟᱵᱟᱫᱽ ᱟᱨ ᱱᱚᱥᱤᱨᱟᱵᱟᱫᱽ ᱯᱚᱱᱚᱛ ᱨᱤᱱ ᱵᱚᱥᱠᱚᱫᱤᱭᱟ. ᱠᱟᱱᱟ ᱠᱚ ᱾ ᱱᱩᱠᱩᱣᱟᱜ ᱦᱚᱲ ᱮᱞᱮᱞ ᱫᱚ ᱒ ᱜᱮᱥᱟᱥᱟᱭ ᱢᱮᱱᱛᱮ ᱚᱱᱢᱟᱱᱚᱜ ᱠᱟᱱᱟ ᱾ ᱱᱩᱠᱩ ᱫᱚ ᱯᱷᱩᱨᱜᱟ.ᱞᱚᱜ ᱨᱮᱭᱟᱜ ᱩᱭᱦᱟ.ᱨ ᱞᱮᱠᱟᱛᱮ ᱡᱚᱛᱚ ᱠᱷᱚᱱ ᱵᱚᱛᱚᱨᱟᱱ ᱰᱟᱦᱟᱨ ᱛᱮ ᱞᱟ.ᱰᱷᱟ.ᱭ ᱞᱮᱠᱟᱛᱮ ᱩᱯᱨᱩᱢ ᱛᱟᱠᱚ ᱢᱮᱱᱟᱜᱼᱟ ᱾

*'''ᱢᱮᱸᱜᱚᱞ''' (مینگل‎) : ᱱᱩᱠᱩ ᱫᱚ ᱵᱨᱟᱦᱩᱭᱤ ᱯᱟ.ᱨᱥᱤᱭᱟ. ᱠᱟᱱᱟ ᱠᱚ ᱾ ᱟᱨ ᱱᱩᱠᱩᱣᱟᱜ ᱠᱟᱵᱤᱞᱟ ᱫᱚ ᱮᱴᱟᱜ ᱡᱚᱛᱚ ᱦᱚᱲᱟᱜ ᱠᱷᱚᱱ ᱢᱟᱨᱟᱝ ᱠᱟᱵᱤᱞᱟ ᱢᱮᱱᱛᱮ ᱠᱚ ᱢᱟᱱᱟᱣ ᱵᱟᱛᱟᱣᱟ ᱾ ᱱᱩᱠᱩ ᱫᱚ ᱵᱚᱞᱳᱪᱤᱥᱛᱟᱱ ᱨᱮᱭᱟᱜ ᱪᱚᱜᱚᱭᱤ, ᱠᱷᱩᱡᱽᱫᱟᱨ, ᱠᱷᱟᱱᱟᱛ ᱯᱚᱱᱚᱛ ᱨᱮᱠᱚ ᱛᱟᱦᱮᱸᱱᱟ ᱾


*'''ᱵᱤᱡᱮᱸᱡᱳ''' (بزنجو‎) : ᱱᱩᱠᱩ ᱫᱚ ᱵᱚᱞᱳᱪᱤᱥᱛᱟᱱ ᱨᱮᱭᱟᱜ ᱟᱵᱟᱨᱟᱱ ᱯᱚᱱᱚᱛ ᱨᱮᱠᱚ ᱛᱟᱦᱮᱸᱱᱟ ᱾ ᱱᱚᱣᱟ ᱠᱚᱵᱤᱞᱟ ᱠᱷᱚᱱ ᱢᱤᱫ ᱜᱚᱣᱥ ᱵᱚᱠᱷᱥ ᱵᱤᱡᱮᱸᱡᱳ ᱧᱩᱛᱩᱢᱟᱱ ᱵᱚᱞᱳᱪ ᱨᱟᱥᱴᱨᱚᱵᱟᱫᱤ ᱱᱮᱛᱟ ᱟᱜ ᱩᱯᱨᱩᱢ ᱟ.ᱰᱤ ᱵᱟ.ᱲᱛᱤ ᱛᱟᱦᱮᱸ ᱠᱟᱱᱟ ᱡᱟᱦᱟᱸᱭ ᱫᱚ ᱑᱙᱗᱒-᱗᱓ ᱨᱮ ᱵᱚᱞᱳᱪᱤᱥᱛᱟᱱ ᱨᱤᱱᱤᱡ ᱨᱟᱡᱽᱯᱟᱞ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾


*'''ᱞᱟᱸᱜᱳ''' (لانگو‎) : ᱱᱩᱠᱩ ᱫᱚ ᱵᱚᱞᱳᱪᱤᱥᱛᱟᱱ ᱨᱮᱭᱟᱜ ᱛᱟᱞᱟᱢᱟᱞᱟ ᱨᱮᱠᱚ ᱛᱟᱦᱮᱸᱱᱟ ᱾ ᱞᱟᱸᱜᱳ ᱠᱟᱵᱤᱞᱟ ᱨᱮ ᱢᱩᱬᱩᱛ ᱞᱮᱠᱟ ᱛᱮᱫᱚ ᱵᱚᱞᱳᱪᱤ ᱜᱮᱠᱚ ᱨᱚᱲᱟ ᱤᱠᱷᱟ.ᱱ ᱟᱰᱤ ᱜᱟᱱ ᱦᱚᱲ ᱜᱮ ᱵᱨᱩᱦᱩᱭᱤ ᱦᱚᱸ ᱫᱚᱥᱟᱨ ᱯᱟ.ᱨᱥᱤ ᱞᱮᱠᱟ ᱛᱮᱠᱚ ᱨᱚᱲᱟ ᱾


*'''ᱵᱚᱸᱜᱩᱞᱡᱚᱭᱤ''' (بنگلزی‎) : ᱱᱩᱠᱩ ᱫᱚ ᱢᱤᱫ ᱵᱨᱩᱦᱩᱭᱤ ᱯᱟ.ᱨᱥᱤᱭᱟᱱ ᱠᱚᱵᱤᱞᱟ ᱠᱟᱱᱟ ᱠᱚ ᱾ ᱟᱨ ᱵᱚᱞᱳᱪᱤᱥᱛᱟᱱ ᱨᱤᱱ ᱢᱟᱨᱟᱝ ᱠᱚᱵᱤᱞᱟ ᱢᱮᱱᱛᱮ ᱦᱤᱥᱟ.ᱵᱽ ᱨᱮ ᱦᱟ.ᱡᱩᱜᱼᱟ ᱾


*'''ᱢᱚᱡᱟᱨᱤ''' (مزاری‎) : ᱱᱚᱣᱟ ᱫᱚ ᱵᱚᱞᱳᱪᱤᱥᱛᱟᱱ ᱨᱮᱭᱟᱜ ᱟ.ᱰᱤ ᱢᱟᱨᱮ ᱠᱟᱵᱤᱞᱟ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱾ ᱢᱚᱡᱟᱨᱤ ᱟ.ᱲᱟ. ᱨᱮᱭᱟᱜ ᱢᱮᱱᱮᱛ ᱫᱚ ᱠᱚᱵᱤᱞᱟ ᱯᱟ.ᱨᱥᱤ ᱛᱮ "ᱡᱟᱴᱟᱠᱩᱞ" ᱠᱟᱱᱟ ᱾ ᱱᱩᱠᱩᱣᱟᱜ ᱴᱷᱟᱶ ᱫᱚ ᱯᱚᱸᱡᱟᱵᱽ ᱴᱚᱴᱷᱟᱨᱮ ᱨᱟᱡᱚᱱᱯᱩᱨ ᱯᱚᱱᱚᱛ ᱠᱟᱱᱟ ᱡᱟᱦᱟᱸ ᱫᱚ ᱵᱚᱞᱳᱪᱤᱥᱛᱟᱱ ᱥᱤᱢᱟ. ᱨᱮ ᱯᱟᱲᱟᱣᱜᱼᱟ ᱾


*'''ᱱᱩᱛᱠᱟᱱᱤ''' (نتكانى‎): ᱱᱩᱠᱩ ᱵᱚᱞᱳᱪᱤ ᱠᱟᱵᱤᱞᱟ ᱫᱚ ᱟᱰᱤ ᱯᱟ.ᱦᱤᱞ ᱢᱟᱬᱟᱝ ᱨᱮ ᱵᱚᱞᱳᱪᱤᱥᱛᱟᱱ ᱠᱷᱚᱱ ᱦᱮᱡ ᱠᱟᱛᱮ ᱯᱚᱸᱡᱟᱵᱽ ᱨᱮᱠᱚ ᱵᱟᱥᱟ ᱮᱱᱟ ᱾


*'''ᱞᱚᱜᱟᱨᱤ''' (لغاري‎) : ᱯᱚᱸᱡᱟᱵᱽ ᱟᱨ ᱥᱤᱸᱫᱷ ᱨᱮᱠᱚ ᱵᱟᱥᱟ ᱟᱠᱟᱱ ᱢᱤᱫ ᱵᱚᱞᱳᱪ ᱠᱟᱵᱤᱞᱟ ᱾ ᱱᱩᱠᱩ ᱠᱷᱚᱱ ᱟ.ᱰᱤᱜᱟᱱ ᱜᱮ ᱱᱤᱛᱚᱜ ᱯᱚᱸᱡᱟᱵᱤ, ᱥᱤᱸᱫᱷᱤ ᱟᱨ ᱥᱤᱨᱟᱭᱠᱤ ᱯᱟ.ᱨᱥᱤ ᱠᱚ ᱨᱚᱲ ᱠᱟᱱᱟ ᱤᱠᱷᱟ.ᱱ ᱮᱱ ᱦᱚᱸ ᱟᱠᱚᱣᱟᱜ ᱵᱚᱞᱳᱪᱤ ᱩᱯᱨᱩᱢ ᱫᱚᱠᱚ ᱵᱟᱧᱪᱟᱣ ᱫᱚᱦᱚ ᱟᱠᱟᱫ ᱜᱮᱭᱟ ᱾

==ᱨᱟᱭᱨᱤᱛ==

ᱵᱚᱞᱳᱪ ᱠᱚᱲᱟ ᱦᱚᱯᱚᱱ ᱫᱚ ᱥᱚᱞᱣᱟᱨ ᱫᱚᱛᱚ ᱠᱚ ᱦᱚᱨᱚᱜᱟ ᱾ ᱟᱨ ᱵᱚᱞᱳᱪ ᱴᱩᱯᱨᱤ ᱨᱮᱭᱟᱜ ᱦᱚᱸ ᱟ.ᱰᱤ ᱵᱟ.ᱲᱛᱤ ᱪᱤᱱᱦᱟ.ᱣ ᱢᱮᱱᱟᱜ ᱛᱟᱠᱚᱣᱟ ᱾ ᱵᱚᱞᱳᱪ ᱛᱤᱨᱞᱟ. ᱠᱚᱫᱚ ᱢᱤᱫ ᱞᱮᱠᱟᱱ ᱠᱤᱪᱨᱤᱡ ᱞᱮᱸᱦᱜᱟ ᱠᱚ ᱦᱚᱨᱚᱜᱟ ᱾ ᱡᱟᱦᱟᱸ ᱠᱤᱪᱨᱤᱡ ᱨᱮᱫᱚ ᱵᱟ.ᱲᱛᱤ ᱟ.ᱨᱥᱤ ᱠᱮᱪᱟᱜ ᱞᱟᱜᱟᱣ ᱛᱟᱦᱮᱸᱱᱟ ᱾ ᱛᱤᱨᱞᱟ. ᱠᱚ ᱟᱠᱚᱣᱟᱜ ᱵᱚᱦᱚᱜ ᱫᱚ ᱢᱤᱫ "ᱥᱚᱨᱤᱜᱽ" ᱧᱩᱛᱩᱢᱟᱱ ᱞᱩᱜᱽᱲᱤ ᱛᱮᱠᱚ ᱫᱟᱯᱟᱞ ᱮᱥᱮᱫ ᱠᱟᱜᱼᱟ ᱾ ᱱᱩᱠᱩ ᱴᱷᱮᱱ ᱫᱚ ᱦᱚᱨᱚᱜ ᱥᱟᱯᱟᱵ ᱟ.ᱰᱤ ᱵᱟ.ᱲᱛᱤ ᱜᱮ ᱴᱷᱟᱶ ᱮ ᱧᱟᱢᱟ, ᱵᱟ.ᱲᱛᱤ ᱞᱮᱠᱟ ᱛᱮᱫᱚ  ᱞᱩᱛᱩᱨ ᱨᱮᱠᱚ ᱦᱚᱨᱚᱜᱽ "ᱫᱳᱨ" ᱧᱩᱛᱩᱢᱟᱱ ᱢᱤᱫ ᱦᱟᱢᱟᱞ ᱡᱷᱩᱢᱠᱟ., ᱡᱟᱦᱟᱸ ᱫᱚ ᱥᱳᱱᱟ ᱨᱮᱭᱟᱜ ᱮᱛᱟᱝ ᱱᱟᱱᱦᱟ ᱥᱤᱠᱲᱤ ᱛᱮ ᱵᱚᱦᱚᱜ ᱨᱮ ᱛᱚᱞ ᱦᱩᱭᱩᱜᱼᱟ ᱾ ᱵᱚᱞᱳᱪ ᱦᱚᱲ ᱴᱷᱮᱱ ᱫᱚ ᱫᱷᱟᱨᱢᱤᱠ ᱠᱚᱴᱴᱚᱨᱵᱟᱫᱽ ᱫᱚ ᱟ.ᱰᱤ ᱠᱚᱢ ᱜᱮ ᱧᱮᱞᱚᱜᱼᱟ ᱤᱠᱷᱟ.ᱱ ᱡᱟ.ᱛᱤᱭᱟ.ᱨᱤ ᱩᱭᱦᱟ.ᱨ ᱫᱚ ᱛᱟᱠᱚ ᱟ.ᱰᱤ ᱵᱟ.ᱲᱛᱤ ᱜᱮᱭᱟ ᱾ ᱵᱚᱞᱳᱪᱤᱥᱛᱟᱱ ᱨᱤᱱ ᱤᱨᱟᱱᱤᱭᱟ. ᱟᱨ ᱯᱟᱠᱤᱥᱛᱟᱱᱤ ᱵᱟᱱᱟᱨ ᱯᱟᱦᱴᱟ ᱨᱮᱜᱮ 
ᱵᱷᱮᱯᱮᱜᱮᱫᱚᱜ ᱨᱮᱭᱟᱜ ᱦᱩᱞᱥᱟ.ᱭ ᱛᱟᱞᱟ ᱛᱟᱞᱟ ᱨᱮ ᱦᱩᱭ ᱦᱩᱭ ᱟᱠᱟ ᱛᱟᱦᱮᱸᱱᱟ ᱾ ᱤᱨᱟᱱ ᱨᱮ ᱥᱤᱭᱟ ᱥᱩᱱᱱᱤ ᱯᱷᱮᱯᱮᱜᱮᱫᱚᱜ ᱤᱫᱤ ᱠᱟᱛᱮ ᱩᱱᱠᱩ ᱴᱷᱮᱱ ᱵᱷᱮᱜᱮᱨ ᱵᱷᱮᱜᱟᱨ ᱩᱭᱦᱟ.ᱨ ᱢᱮᱱᱺᱜᱼᱟ ᱾ ᱥᱮᱨᱮᱧ ᱨᱩ ᱵᱚᱞᱳᱪ ᱦᱚᱲ ᱠᱚᱣᱟᱜ ᱞᱟᱠᱪᱟᱨ ᱨᱮᱫᱚ ᱟ.ᱰᱤ ᱢᱟᱱᱚᱛ ᱢᱟᱱᱟᱣ ᱢᱮᱱᱟᱜᱼᱟ ᱟᱨ ᱱᱚᱣᱟ ᱨᱮ ᱰᱷᱳᱞ ᱨᱮᱭᱟᱜ ᱵᱮᱵᱷᱟᱨ ᱟ.ᱰᱤ ᱵᱟ.ᱲᱛᱤ ᱛᱟᱦᱮᱸᱱᱟ ᱾ ᱱᱚᱣᱟ ᱫᱚ ᱵᱚᱞᱳᱪᱤᱥᱛᱟᱱ ᱨᱮ '''ᱫᱳᱦᱳᱞ''' ᱢᱮᱱᱛᱮ ᱠᱚ ᱢᱮᱛᱟᱜᱼᱟ ᱾ 

==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/Baloch_people_in_the_United_Arab_Emirates

https://en.m.wikipedia.org/wiki/Balochistan_conflict

https://en.m.wikipedia.org/wiki/Al_Balushi

https://en.m.wikipedia.org/wiki/Firoud

https://en.m.wikipedia.org/wiki/Kai_Khosrow

https://en.m.wikipedia.org/wiki/Baloch_cuisine

https://en.m.wikipedia.org/wiki/Indo-Iranian_peoples

https://en.m.wikipedia.org/wiki/Baloch_nationalism

https://en.m.wikipedia.org/wiki/List_of_Baloch_tribes

==ᱥᱟ.ᱠᱷᱭᱟ.ᱛ==

https://www.cia.gov/library/publications/the-world-factbook/fields/2075.html#pk

http://iranprimer.usip.org/blog/2013/sep/03/iran-minorities-2-ethnic-diversity

https://www.ethnologue.com/country/AE/languages

https://www.ethnologue.com/country/OM/languages

http://www.central-asia.su/beludz.php

https://en.m.wikipedia.org/wiki/Joshua_Project

http://gulf2000.columbia.edu/images/maps/GulfReligionGeneral_lg.png

http://lcweb2.loc.gov/cgi-bin/query/r?frd/cstdy:@field(DOCID+pk0055)

https://www.cia.gov/library/publications/the-world-factbook/fields/2075.html

https://en.m.wikipedia.org/wiki/Baloch_people#CITEREFDashti,_The_Baloch_and_Balochistan2012

https://en.m.wikipedia.org/wiki/Baloch_people#CITEREFDashti,_The_Baloch_and_Balochistan2012

https://en.m.wikipedia.org/wiki/D._R._Bhandarkar

==ᱵᱟᱦᱨᱮ ᱡᱚᱱᱚᱲ==

https://en.m.wikipedia.org/wiki/Central_Intelligence_Agency

https://curlie.org/Regional/Middle_East/Iran

https://commons.wikimedia.org/wiki/Atlas_of_Iran

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
