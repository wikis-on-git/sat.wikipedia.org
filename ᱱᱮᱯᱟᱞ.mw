
[[File:Nepal (orthographic projection).svg|thumb|ᱱᱮᱯᱟᱞ]]
[[File:Flag of Nepal.svg|thumb|ᱱᱮᱯᱟᱞ ᱡᱟᱹᱛᱤᱭᱟᱹᱨᱤ ᱪᱤᱨ]]

ᱱᱮᱯᱟᱞ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱯᱟᱹᱨᱥᱤ ᱫᱚ [[ᱱᱮᱯᱟᱞᱤ|ᱱᱮᱯᱟᱞᱤ]] ᱠᱟᱱᱟ ᱟᱨ ᱱᱮᱯᱟᱞ ᱨᱤᱱ ᱦᱚᱲ ᱫᱚ ᱱᱮᱯᱟᱞᱤ ᱦᱚᱸ ᱠᱚ ᱢᱮᱛᱟ ᱠᱚᱣᱟ ᱾ ᱱᱚᱸᱰᱮ ᱫᱚ ᱛᱚᱨᱟᱭ ᱨᱮᱱᱟᱜ ᱨᱩᱴᱷᱤ ᱥᱤᱛᱩᱝ ᱟᱨ ᱦᱮᱢᱟᱞᱵᱩᱨᱩ ᱨᱮᱱᱟᱜ ᱨᱮᱭᱟᱲ ᱦᱚᱸ ᱵᱮᱥ ᱟᱹᱭᱠᱟᱹᱣ ᱧᱟᱢᱚᱜ-ᱟ ᱾ᱡᱮᱜᱮᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱩᱥᱩᱞ ᱴᱩᱭ ᱮᱵᱷᱚᱨᱮᱥᱴ ᱢᱮᱱᱟᱜ-ᱟ, ᱡᱟᱦᱟᱸ ᱫᱚ ᱱᱮᱯᱟᱞ ᱟᱨ ᱪᱤᱱ ᱥᱤᱢᱟᱹ ᱨᱮ ᱢᱮᱱᱟᱜ-ᱟ ᱾ ᱱᱮᱯᱟᱞ ᱨᱮᱱᱟᱜ ᱨᱟᱡᱽᱜᱟᱲ ᱫᱚ [[ᱠᱟᱴᱷᱩᱢᱟᱱᱰᱩ|ᱠᱟᱴᱷᱩᱢᱟᱱᱰᱩ]] ᱠᱟᱱᱟ, ᱱᱚᱶᱟ ᱫᱚ ᱚᱸᱰᱮ ᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱾

==ᱱᱟᱜᱟᱢ==
ᱦᱤᱢᱟᱞᱚᱭ ᱴᱷᱟᱶ ᱨᱮ ᱫᱚ ᱑᱐᱐᱐ ᱥᱮᱨᱢᱟ ᱢᱟᱬᱟᱝ ᱛᱮ ᱢᱟᱹᱱᱢᱤ ᱠᱚ ᱦᱮᱡ ᱟᱠᱟᱱᱟ ᱨᱮᱭᱟᱜ ᱯᱚᱨᱢᱟᱱ ᱧᱟᱢᱤᱜ-ᱟ ᱾ ᱦᱩᱭ ᱫᱟᱲᱮᱭᱟᱜ-ᱟ ᱛᱤᱵᱽᱵᱚᱛ ᱵᱚᱨᱢᱟᱭ ᱨᱤᱱ ᱦᱚᱲ ᱒᱔᱐᱐ ᱥᱮᱨᱢᱟ ᱢᱟᱬᱟᱝ ᱠᱚ ᱦᱮᱡ ᱞᱮᱱᱟ ᱾ ᱒᱔᱐᱐ ᱥᱮᱨᱢᱟ ᱢᱟᱬᱟᱝ ᱫᱷᱟᱨᱟ ᱦᱚᱸᱫᱽ-ᱟᱨᱭᱟᱱ ᱡᱟᱹᱛ ᱠᱚ ᱱᱮᱸᱰᱮ ᱵᱚᱞᱚ ᱞᱮᱱ ᱨᱮᱭᱟᱜ ᱦᱚᱸ ᱠᱟᱛᱷᱟ ᱟᱸᱡᱚᱢ ᱵᱟᱲᱟᱜ-ᱟ ᱾ ᱒᱐᱐᱐ ᱥᱮᱨᱢᱟ ᱯᱟᱹᱪᱷᱞᱟᱹ ᱥᱮᱫ ᱨᱮ ᱦᱩᱰᱤᱧ ᱦᱩᱰᱤᱧ ᱯᱮᱱᱚᱛ ᱠᱚ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾

==ᱚᱛᱱᱚ==
ᱱᱮᱯᱟᱞ ᱫᱤᱥᱚᱢ ᱨᱮᱱᱟᱜ ᱨᱩᱯ ᱫᱚ ᱛᱮᱨᱪᱷᱟ ᱥᱚᱢᱟᱫᱷᱟᱨ ᱯᱩᱱᱠᱚᱬ ᱫᱷᱟᱨᱟ ᱾ ᱱᱮᱯᱟᱞ ᱨᱮᱱᱟᱜ ᱚ ᱡᱤᱞᱤᱧ ᱥᱩᱨᱥᱩᱯᱩᱨ ᱘᱐᱐ ᱠᱤᱞᱚᱢᱤᱴᱚᱨ ᱟᱨ ᱚᱥᱟᱨ ᱫᱚ ᱒᱐᱐ ᱠᱤᱞᱚᱢᱤᱴᱚᱨ ᱜᱮᱱ ᱦᱩᱭᱩᱜ-ᱟ ᱾ ᱱᱮᱯᱟᱞ ᱨᱮᱱᱟᱜ ᱚᱛ ᱥᱚᱝ ᱫᱚ ᱡᱚᱛᱚ ᱨᱮ ᱑᱔᱗᱑᱘᱑ ᱵᱟᱜᱩᱱ ᱠᱤᱞᱚᱢᱤᱴᱚᱨ ᱢᱮᱱᱟᱜ-ᱟ ᱾

==ᱥᱟᱶᱛᱟ ᱟᱹᱨᱤ==
ᱱᱮᱯᱟᱞ ᱫᱤᱥᱚᱢ ᱨᱮᱱᱟᱜ ᱥᱟᱶᱛᱟ ᱟᱹᱨᱤ ᱠᱚ ᱫᱚ ᱛᱤᱵᱽᱵᱚᱛ ᱟᱨ ᱥᱤᱧᱚᱛ ᱫᱤᱥᱚᱢ ᱥᱟᱞᱟᱜ ᱢᱮᱥᱟ ᱢᱤᱥᱤ ᱜᱮᱭᱟ ᱾ ᱱᱚᱸᱰᱮ ᱱᱟᱜ ᱦᱚᱨᱚᱜ ᱵᱟᱸᱫᱮ, ᱡᱚᱢ ᱧᱩᱛᱩ ᱡᱚᱛᱚᱣᱟᱜ ᱢᱤᱫ ᱫᱷᱟᱨᱟ ᱜᱮᱭᱟ ᱾ ᱱᱮᱯᱟᱞ ᱫᱤᱥᱚᱢ ᱨᱮᱱᱟᱫ ᱥᱟᱫᱷᱟᱨᱚᱱ ᱡᱚᱢ ᱧᱩ ᱠᱚᱫᱚ ᱪᱷᱚᱞᱟ ᱫᱟᱹᱞ, [[ᱫᱟᱠᱟ|ᱫᱟᱠᱟ]], ᱩᱛᱩ, ᱟᱪᱟᱨ ᱮᱢᱟᱞ ᱠᱚ ᱾ ᱱᱚᱝᱠᱟᱱ ᱡᱚᱢ ᱜᱮ ᱥᱤᱧ ᱦᱚᱸ ᱧᱤᱫᱟᱹ ᱦᱚᱸ ᱠᱚ ᱡᱚᱢᱟ ᱾ ᱡᱤᱞ, ᱦᱟᱹᱠᱩ ᱟᱨ ᱵᱤᱞᱤ ᱠᱚᱦᱚᱸ ᱠᱚ ᱡᱚᱢ ᱜᱮᱭᱟ ᱾


==ᱥᱮᱪᱮᱫ==
ᱱᱮᱯᱟᱞ ᱫᱤᱥᱚᱢ ᱨᱮ ᱫᱚ ᱱᱮᱡᱩᱜᱽ ᱥᱮᱪᱮᱫ ᱨᱟᱬᱟ ᱯᱚᱨᱫᱷᱟᱱ ᱢᱚᱱᱛᱨᱤ ᱡᱚᱝᱵᱟᱦᱟᱫᱩᱨ ᱨᱟᱬᱟ ᱦᱟᱜ ᱵᱤᱫᱮᱥ ᱦᱤᱨᱤ ᱑᱘᱕᱔ ᱥᱟᱞᱮ ᱨᱮ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱢᱟᱬᱟᱝ ᱨᱮ ᱫᱚ ᱛᱤᱢᱤᱱ ᱫᱷᱚᱨᱢᱚ ᱥᱮᱪᱮᱫ ᱜᱮ ᱠᱚ ᱮᱢᱟ ᱠᱚ ᱠᱟᱱ ᱛᱟᱦᱮᱸᱫ ᱾ ᱑᱘᱕᱔  ᱥᱟᱞᱮ ᱨᱮ ᱥᱮᱪᱮᱫ ᱮᱦᱚᱵ ᱞᱮᱱ ᱨᱮᱦᱚᱸ ᱱᱮᱦᱚᱲ ᱠᱚ ᱞᱟᱹᱜᱤᱫ ᱫᱚ ᱥᱮᱪᱮᱫ ᱥᱩᱵᱤᱫᱷᱟ ᱟᱹᱰᱤ ᱵᱟᱝ ᱛᱟᱦᱮᱸ ᱠᱟᱱᱟ ᱾

==ᱯᱷᱮᱰᱟᱛ==

* https://en.m.wikipedia.org/wiki/Nepal
==ᱵᱟᱨᱦᱮ ᱡᱚᱱᱚᱲ==

*http://www.nepal.gov.np of the ''Government of Nepal''
* [http://www.welcomenepal.com/ Official Site of Nepal Tourism Board]

; General information 
* [http://www.bbc.com/news/world-south-asia-12511455 Nepal] from the ''BBC News''

* [https://web.archive.org/web/20090518023657/http://ucblibraries.colorado.edu/govpubs/for/nepal.htm Nepal] from ''UCB Libraries GovPubs''

* [https://www.britannica.com/place/Nepal Nepal] ''Encyclopædia Britannica'' entry

* [http://www.ifs.du.edu/ifs/frm_CountryProfile.aspx?Country=NP Key Development Forecasts for Nepal] from ''International Futures''

[[Category:!Main category]] [[Category:Country]]
