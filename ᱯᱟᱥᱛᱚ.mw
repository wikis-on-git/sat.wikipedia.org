'''ᱯᱟᱥᱛᱚ''' ᱟᱫᱚᱢ ᱚᱠᱛᱮ ᱯᱚᱠᱷᱛᱚ ᱦᱛᱸ ᱢᱮᱱᱚᱜᱚᱜ ᱜᱮᱭᱟ, ᱱᱚᱣᱟ ᱫᱚ ᱯᱮᱥᱛᱳᱱ ᱠᱚᱣᱟᱜ ᱯᱟ.ᱨᱥᱤ ᱠᱟᱱᱟ| ᱱᱚᱣᱟ ᱫᱚ ᱯᱟᱨᱥᱤᱭᱟᱱ ᱥᱟᱶᱦᱮᱫ ᱨᱮ ᱟᱯᱷᱜᱟᱱᱤ ᱢᱮᱱ ᱥᱚᱫᱚᱨ ᱟᱠᱟᱱᱟ ᱟᱨ ᱦᱤᱱᱫᱤ- ᱩᱨᱫᱩ ᱨᱮᱫᱚ ᱯᱟᱴᱷᱟᱱ| ᱱᱚᱣᱟ ᱯᱟ.ᱨᱥᱤ ᱨᱚᱨᱚᱲ ᱦᱚᱲ ᱠᱚᱫᱚ ᱯᱟᱥᱛᱩᱱ ᱥᱮ ᱯᱟᱠᱷᱴᱩᱱ ᱠᱚ ᱜᱮᱭᱟ ᱟᱨ ᱟᱫᱚᱢ ᱚᱠᱛᱮ ᱫᱚ ᱟᱯᱷᱜᱟᱱ ᱥᱮ ᱯᱟᱴᱷᱟᱱ ᱦᱚ'| ᱱᱚᱣᱟ ᱫᱚ ᱥᱟᱢᱟᱝ ᱤᱨᱟᱱᱤᱭᱟᱱ ᱯᱟ.ᱨᱥᱤ ᱠᱟᱱᱟ,  ᱡᱟᱦᱟ ᱫᱚ ᱤᱱᱰᱚ-ᱤᱭᱚᱨᱚᱯᱤᱭᱟᱱ ᱯᱟ.ᱨᱥᱤ ᱜᱷᱟᱨᱟᱡᱽ ᱨᱮ ᱞᱮᱠᱷᱟᱜ ᱠᱟᱱ| ᱯᱟᱥᱛᱚ ᱫᱚ ᱟᱯᱷᱜᱟᱱᱩᱥᱟᱱ ᱨᱮᱭᱟᱜ ᱵᱟᱨᱭᱟ ᱡᱟ.ᱛᱨᱤᱭᱟ. ᱯᱟ.ᱨᱥᱤ ᱢᱩᱫᱽ ᱢᱤᱫ ᱨᱮ ᱢᱤᱫᱴᱮᱱ ᱠᱟᱱᱟ ᱟᱨ ᱱᱚᱣᱟ ᱯᱟᱠᱤᱥᱛᱟᱱ ᱨᱮ ᱫᱚᱥᱟᱨ ᱵᱟ.ᱲᱛᱤ ᱨᱚᱲᱚᱜᱚᱜ ᱯᱟ.ᱨᱥᱤ ᱠᱟᱱᱟ| ᱜᱚᱴᱟ ᱫᱷᱟ.ᱨᱛᱤ ᱨᱮ ᱯᱟᱥᱛᱚ ᱨᱚᱨᱚᱲ ᱠᱚᱮᱟᱜ ᱞᱮᱠᱷᱟ ᱫᱚ ᱔᱕-᱖᱐ ᱢᱤᱞᱤᱭᱚᱱ ᱵᱷᱤᱨᱛᱤ ᱨᱮ ᱦᱩᱭᱩᱜ-ᱟ|
===ᱵᱷᱮᱜᱟᱨ ᱚᱛᱱᱚᱛ ᱨᱮ ᱯᱟᱥᱛᱚᱱ ᱠᱚ===
 ᱡᱟ.ᱛᱨᱤᱭᱟ. ᱯᱟ.ᱨᱥᱤ ᱞᱮᱠᱟ ᱛᱮ ᱯᱟᱥᱛᱚ ᱯᱟ.ᱨᱥᱤ ᱫᱚ,  ᱟᱯᱷᱜᱟᱱᱤᱥᱛᱟᱱ ᱨᱮᱭᱟᱜ ᱥᱟᱢᱟᱝ, ᱮᱛᱚᱢ, ᱟᱨ ᱮᱛᱚᱢ- ᱯᱟᱪᱷᱮ ᱟᱨ ᱦᱚ ᱠᱚᱭᱮ ᱟᱨ ᱯᱟᱪᱷᱮ ᱯᱟᱦᱴᱟ ᱨᱮᱦᱚ ᱨᱚᱲᱚᱜᱚᱜ ᱠᱟᱱᱟ|ᱠᱷᱟᱴᱟᱝ ᱯᱟᱥᱛᱚ ᱨᱚᱨᱚᱲ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱵᱟᱝ ᱧᱟᱢ ᱟᱠᱟᱱᱟ, ᱢᱮᱱ ᱠᱷᱟᱱ ᱟᱭᱢᱟ ᱰᱚᱜᱚᱨ ᱠᱷᱚᱱ ᱵᱟᱰᱟᱭᱚᱜ ᱠᱟᱱᱟ ᱵᱟᱝ ᱢᱟ ᱯᱟᱥᱛᱚ ᱯᱟ.ᱨᱥᱤ ᱫᱚ ᱟᱯᱷᱜᱟᱱᱤᱥᱛᱟᱱ ᱨᱮᱱ  45 ᱠᱷᱚᱱ 60% ᱦᱚᱲ ᱠᱚᱣᱟᱜ ᱜᱚᱜᱚ ᱯᱟ.ᱨᱥᱤ ᱠᱟᱱᱟ|

ᱯᱟᱠᱤᱥᱛᱟᱱ ᱨᱮᱫᱚ, ᱟᱢᱫᱟᱡᱽ 38 ᱱᱤᱡᱩᱛ ᱦᱚᱲ ᱯᱟᱥᱛᱚ ᱯᱟ.ᱨᱥᱤ ᱠᱚ ᱨᱚᱨᱚᱲ ᱠᱟᱱᱟ,  2017 ᱨᱮᱭᱟᱜ ᱦᱚᱲᱞᱮᱠᱷᱟ (census) ᱞᱮᱠᱟ ᱛᱮ, ᱡᱟᱦᱟ ᱫᱚ ᱯᱟᱠᱤᱥᱛᱟᱱ ᱦᱚᱲᱞᱮᱠᱷᱟ  ᱨᱮᱭᱟᱜ  15% ᱦᱤᱥ  ᱠᱟᱱ| ᱰᱷᱮᱨ ᱯᱟᱥᱛᱚ ᱨᱚᱨᱚᱲ ᱦᱚᱲ ᱫᱚ ᱠᱚᱭᱮ ᱯᱟᱪᱷᱮ ᱴᱚᱴᱷᱟ ᱨᱮᱠᱚ ᱜᱤᱨᱟ.ᱵᱟᱥ ᱟᱠᱟᱱᱟ, ᱠᱷᱟᱭᱵᱟᱨ ᱯᱟᱠᱷᱛᱩᱱᱠᱷᱣᱟ ᱟᱨ ᱠᱚᱭᱮ ᱵᱮᱞᱚᱪᱤᱥᱛᱟᱱ ᱠᱚᱨᱮ|ᱟᱨᱦᱚ ᱯᱟᱠᱤᱥᱛᱟᱱ ᱨᱮᱭᱟᱜ ᱢᱟᱨᱟᱝ ᱢᱟᱨᱟᱝ ᱱᱟᱝᱜᱽᱨᱟᱦᱟ ᱠᱚᱨᱮ ᱦᱚ ᱯᱟᱥᱛᱚ ᱨᱚᱨᱚᱲ ᱦᱚᱲ ᱠᱚ ᱜᱤᱨᱟ. ᱵᱟᱥ ᱟᱠᱟᱱᱟ|

===ᱦᱩᱰᱤᱧ ᱯᱟ.ᱨᱥᱤᱠᱚ===
ᱯᱟᱥᱛᱚ ᱯᱟ.ᱨᱥᱤ ᱫᱚ ᱵᱟᱨ ᱵᱷᱟᱜᱽ ᱨᱮ ᱦᱟ.ᱴᱤᱧ ᱟᱠᱟᱱᱟ, ᱮᱛᱚᱢ ᱱᱟᱠᱷᱟ ᱨᱮᱭᱟᱜ ᱫᱚ ''ᱞᱟ.ᱵᱤᱫ" ᱯᱟᱥᱛᱚ ᱟᱨ ᱠᱚᱭᱮ ᱱᱟᱠᱷᱟ ᱨᱮᱱᱟᱜ ᱫᱚ ᱠᱮᱴᱮᱡ "ᱯᱟᱠᱷᱛᱚ" ᱠᱚ ᱢᱮᱛᱟᱣᱟᱜ ᱠᱟᱱᱟ| ᱵᱟᱱᱟᱨ ᱛᱷᱚᱠ ᱜᱮ ᱟᱨᱦᱚ ᱟᱭᱢᱟ ᱦᱩᱰᱤᱧ ᱛᱷᱚᱠ ᱨᱮ ᱦᱟ.ᱴᱤᱧ ᱟᱠᱟᱱᱟ| ᱮᱛᱚᱢ ᱛᱷᱚᱠ ᱨᱮᱱᱟᱜ ᱣᱟᱱᱛᱮᱥᱤ ᱦᱩᱰᱤᱧ ᱯᱟ.ᱨᱥᱤ ᱫᱚ ᱯᱟᱥᱛᱚ ᱯᱟ.ᱨᱥᱤ ᱨᱮᱭᱟᱜ ᱠᱷᱟᱥ ᱦᱩᱰᱤᱧ ᱯᱟ.ᱨᱥᱤ ᱟᱠᱟᱱᱟ|

==ᱮᱛᱚᱢ ᱛᱷᱚᱠ ᱨᱮᱭᱟᱜ ᱦᱩᱰᱤᱧ ᱯᱟ.ᱨᱥᱤᱠᱚ==

* ᱫᱩᱨᱨᱟᱱᱤ ᱦᱩᱰᱤᱧ ᱯᱟ.ᱨᱥᱤ (ᱥᱮ ᱮᱛᱚᱢ ᱦᱩᱰᱩᱧ ᱯᱟ.ᱨᱥᱤ)
*ᱠᱟᱠᱟᱨ ᱦᱩᱰᱤᱧ ᱯᱟ.ᱨᱥᱤ (ᱥᱮ ᱮᱛᱚᱢ- ᱥᱟᱢᱟᱝ ᱦᱩᱰᱤᱧ ᱯᱟ.ᱨᱥᱤ)
*ᱥᱷᱤᱨᱟᱱᱤ ᱦᱩᱰᱤᱧ ᱯᱟ.ᱨᱥᱤ
*ᱢᱟᱨᱣᱟᱛ -ᱵᱮᱛᱛᱟᱱᱤ ᱦᱩᱰᱤᱧ ᱯᱟ.ᱨᱥᱤ
*ᱣᱟᱱᱮᱛᱥᱤ ᱦᱩᱰᱤᱧ ᱯᱟ.ᱨᱥᱤ
==ᱮᱛᱚᱢ ᱨᱮᱭᱟᱱ ᱠᱟᱨᱞᱟᱱᱤ ᱛᱷᱚᱠ==
* ᱠᱟᱛᱛᱟᱠ ᱦᱩᱰᱤᱧ ᱯᱟ.ᱨᱥᱤ
*ᱵᱟᱱᱩᱪᱤ ᱦᱩᱰᱤᱧ ᱯᱟ.ᱨᱥᱤ
*ᱫᱟᱣᱟᱨᱞᱚᱣᱟ ᱦᱩᱰᱤᱧ ᱯᱟ.ᱨᱥᱤ
*ᱢᱟᱥᱤᱫᱽᱣᱚᱞᱟ ᱦᱩᱰᱤᱧ ᱯᱟ.ᱨᱥᱤ
*ᱧᱟᱡᱤᱨᱣᱚᱞᱟ ᱦᱩᱰᱤᱧ ᱯᱟ.ᱨᱥᱤ
==ᱠᱚ'ᱭᱮ' ᱛᱷᱚᱠ ᱨᱮᱭᱟᱜ ᱦᱩᱰᱤᱧ ᱯᱟ.ᱨᱥᱤᱠᱚ==
*ᱛᱟᱞᱢᱟ ᱜᱷᱤᱞᱡᱤ ᱦᱩᱰᱤᱧ ᱯᱟ.ᱨᱥᱤ (ᱥᱮ ᱠᱚᱭᱮ - ᱯᱟᱪᱷᱮ ᱦᱩᱰᱤᱧ ᱯᱟ.ᱨᱥᱤ
*ᱠᱚᱭᱮ ᱯᱟᱥᱴᱟ ᱨᱮᱱᱟᱜ ᱦᱩᱰᱤᱧ ᱯᱟ.ᱨᱥᱤ
*ᱭᱟᱥᱩᱯᱷᱡᱟᱭ ᱦᱩᱰᱤᱧ ᱯᱟ.ᱨᱥᱤ
==ᱠᱚᱭᱮ ᱯᱟᱥᱴᱟ ᱠᱟᱨᱞᱟᱱᱤ ᱦᱩᱰᱤᱧ ᱯᱟ.ᱨᱥᱤᱠᱚ==
*ᱛᱟᱱᱤᱣᱚᱞᱟ ᱦᱩᱰᱤᱧ ᱯᱟ.ᱨᱥᱤ
*ᱠᱷᱳᱛᱤ ᱦᱩᱰᱤᱧ ᱯᱟ.ᱨᱥᱤ
*ᱡᱥᱫᱽᱨᱟᱱ ᱦᱩᱰᱤᱧ ᱯᱟ.ᱨᱥᱤ
*ᱵᱟᱝᱥᱟ-ᱚᱨᱟᱠᱡᱟᱭ-ᱛᱩᱨᱤ-ᱡᱟᱡᱤ-ᱢᱟᱝᱜᱟᱞ ᱦᱩᱰᱤᱧ ᱯᱟ.ᱨᱥᱤ
*ᱟᱯᱷᱨᱤᱫᱤ ᱦᱩᱰᱤᱧ ᱯᱟ.ᱨᱥᱤ
*ᱠᱷᱚᱜᱽᱭᱟᱱᱤ ᱯᱟ.ᱨᱥᱤ
*ᱣᱟᱨᱫᱟᱠ ᱦᱩᱰᱤᱧ ᱯᱟ.ᱨᱥᱤ
===ᱥᱟᱶᱦᱮᱫ===
ᱯᱟᱥᱛᱚ ᱨᱚᱨᱚᱲ ᱦᱚᱲ ᱠᱚᱣᱟᱜ ᱟ.ᱰᱤ ᱥᱮᱫᱟᱭ ᱠᱷᱚᱱ ᱢᱚᱪᱟ ᱨᱚᱲ ᱟ.ᱜᱩ ᱥᱟᱶᱦᱟᱫ ᱛᱟᱦᱮ ᱠᱟᱱ ᱛᱟᱠᱚᱣᱟ, ᱡᱮ ᱞᱮᱠᱟ ᱠᱟ.ᱦᱛᱩᱠ, ᱠᱟ.ᱦᱱᱤ ᱟᱨ ᱚᱱᱚᱲᱦᱮᱠᱚ| ᱚᱞᱟᱜ ᱯᱟᱥᱛᱚ ᱥᱟᱶᱦᱮᱫ ᱦᱟᱨᱟᱵᱩᱨᱩ ᱫᱚ 17 ᱥᱮᱱᱥᱩᱨᱤ ᱨᱮ ᱧᱮᱞ ᱟᱠᱟᱱᱟ| ᱠᱷᱩᱥᱟᱞ ᱠᱷᱟᱱ ᱠᱷᱟᱛᱛᱟᱠ (1613–1689), ᱩᱱᱤ ᱥᱟᱶᱛᱮ, ᱨᱚᱦᱚᱢᱥᱱ ᱵᱟᱵᱟ (1650–1715), ᱛᱟᱠᱤᱱ ᱢᱟᱨᱟᱝ ᱯᱟᱥᱛᱚ ᱠᱚᱵᱤ ᱢᱩᱫᱽ ᱨᱮ ᱠᱤᱱ ᱞᱮᱠᱷᱟᱜ ᱠᱟᱱᱟ| ᱵᱟᱱᱟᱨ ᱠᱚᱵᱤ ᱜᱮ ᱱᱟᱦᱟᱜ ᱠᱷᱟᱭᱵᱟᱨ ᱯᱟᱠᱷᱛᱩᱱᱠᱷᱣᱟ ᱴᱚᱴᱷᱟ ᱨᱮᱱ ᱠᱤᱱ ᱛᱟᱦᱮ ᱠᱟᱱᱟ|ᱟᱦᱢᱟᱫᱽ ᱥᱟᱦ ᱫᱩᱨᱨᱟᱱᱤ  (1722–1772), ᱚᱠᱛᱮ ᱠᱷᱚᱱ ᱜᱮ ᱯᱟᱥᱛᱚ ᱯᱟ.ᱨᱥᱤ ᱟᱫᱟᱞᱚᱛ ᱠᱚᱨᱮ ᱞᱟᱲᱪᱟᱲᱚᱜ ᱮᱦᱚᱵ ᱞᱮᱱᱟ| ᱯᱟ.ᱦᱤᱞ ᱯᱟᱥᱛᱚ ᱯᱟᱲᱦᱟᱜ ᱯᱚᱛᱚᱵ ᱫᱚ ᱟᱦᱢᱚᱫᱽ ᱥᱷᱟᱦ ᱫᱩᱨᱨᱟᱱᱤ ᱚᱠᱛᱮ ᱨᱮ ᱢᱚᱦᱢᱚᱫᱽ ᱠᱟᱠᱟᱨ ᱦᱚᱛ ᱛᱮ '''ᱢᱟᱨᱤᱯᱷᱟᱛ-ᱟᱞ-ᱟᱯᱷᱜᱟᱱᱤ'' (ᱯᱟᱥᱛᱚ ᱟ.ᱠᱤᱞ [ᱯᱟᱥᱛᱚ]") ᱧᱩᱛᱩᱢ ᱛᱮ ᱪᱷᱟᱯᱟ ᱥᱚᱫᱚᱨ ᱞᱮᱱᱟ|   

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
