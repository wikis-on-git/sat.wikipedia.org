ᱢᱤᱠᱷᱟᱭᱤᱞ ᱵᱽᱞᱟᱫᱤᱢᱤᱨᱚᱵᱷᱤᱪ ᱢᱤᱥᱩᱥᱛᱤᱱ (ᱤᱝᱨᱟᱹᱡᱤᱺ Mikhail Vladimirovich Mishustin, ᱨᱟᱥᱤᱭᱟᱱ: Михаил Владимирович Мишустин, IPA: [mʲɪxɐˈiɫ vɫɐˈdʲimʲɪrəvʲɪtɕ mʲɪˈʂusʲtʲɪn]; ᱡᱟᱱᱟᱢᱺ ᱓ ᱢᱟᱨᱪ ᱑᱙᱖᱖) ᱫᱚ ᱨᱟᱥᱤᱟᱭ ᱫᱤᱥᱚᱢ ᱨᱮᱱ ᱨᱟᱡᱟᱨᱤᱭᱟᱱ ᱟᱨ ᱠᱟᱹᱣᱰᱤ ᱟᱹᱨᱤᱭᱟᱱ ᱠᱟᱱᱟᱭ, ᱚᱠᱚᱭ ᱫᱚ ᱑᱖ ᱡᱟᱱᱩᱣᱟᱨᱤ [[᱒᱐᱒᱐]] ᱢᱟᱹᱦᱤᱛ ᱠᱷᱚᱱ ᱨᱟᱥᱤᱭᱟᱱ ᱨᱮᱱ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟ ᱛᱮ ᱫᱟᱭᱤᱠ ᱵᱷᱟᱨᱮ ᱜᱚᱜ-ᱟᱠᱟᱫ| ᱱᱤᱭᱟᱹ ᱞᱟᱦᱟ ᱒᱐᱑᱐ ᱠᱷᱚᱱ ᱒᱐᱒᱐ ᱥᱮᱨᱢᱟ ᱦᱟᱹᱵᱤᱡ ᱩᱱᱤ ᱫᱚ ᱥᱮᱞᱮᱫ ᱠᱷᱟᱡᱟᱧᱪᱤ ᱥᱮᱣᱟ ᱨᱮᱱ ᱰᱤᱨᱮᱠᱴᱚᱨ ᱞᱮᱠᱟ ᱛᱮᱭᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱠᱟᱱᱟ| ᱑᱕ ᱡᱟᱱᱩᱣᱟᱨᱤ ᱒᱐᱒᱐ ᱢᱟᱹᱦᱤᱛ ᱦᱤᱞᱚᱜ ᱨᱟᱥᱤᱭᱟ ᱨᱮᱱ ᱫᱤᱥᱚᱢ ᱜᱚᱢᱠᱮ ᱵᱷᱞᱟᱫᱤᱢᱤᱨ ᱯᱩᱛᱤᱱ ᱫᱚ ᱥᱮᱞᱮᱫ ᱨᱟᱹᱥᱤᱭᱟ ᱫᱤᱥᱚᱢ ᱨᱮᱱ ᱢᱩᱠᱷᱭᱟᱹ ᱞᱮᱠᱟ ᱛᱮ ᱫᱤᱢᱛᱨᱤ ᱢᱮᱫᱽᱣᱮᱫᱮᱣ ᱦᱩᱫᱟᱹ ᱟᱲᱟᱜ ᱜᱤᱰᱤ ᱛᱟᱭᱚᱢ ᱢᱤᱠᱷᱟᱭᱤᱞ ᱢᱤᱥᱩᱥᱛᱤᱱ ᱫᱚᱭ ᱧᱩᱢ ᱨᱟᱠᱟᱵ ᱞᱮᱫᱮᱭᱟ| ᱩᱱᱤᱟᱭᱜ ᱵᱟᱦᱟᱞᱤ ᱫᱚ ᱑᱖ ᱡᱟᱱᱩᱣᱟᱨᱤ ᱫᱩᱢᱟ ᱯᱚᱱᱚᱛ ᱨᱮ ᱦᱩᱭ ᱞᱮᱱᱟ, ᱟᱨ ᱩᱱ ᱦᱤᱞᱚᱜ ᱜᱮ ᱟᱹᱯᱤᱥ ᱠᱦᱚᱱ ᱦᱚᱸ ᱠᱚ ᱞᱟᱹᱭ ᱥᱟᱰᱮ ᱞᱮᱫᱟ|
