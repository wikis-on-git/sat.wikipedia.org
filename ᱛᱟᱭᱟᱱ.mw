[[File:Mugger crocodile (Crocodylus palustris).jpg|thumb|ᱛᱟᱭᱟᱱ]]

'''ᱛᱟᱭᱟᱱ''' (en: Mugger Crocodile) ᱫᱚ ᱢᱤᱫ ᱫᱟᱜ ᱨᱤᱱᱤᱡ ᱡᱩᱭᱟᱹᱞᱤ ᱠᱟᱱᱟᱭ ᱾ ᱱᱩᱠᱩᱣᱟᱜ ᱥᱟᱬᱮᱥᱤᱭᱟᱹ ᱧᱩᱛᱩᱢ ᱫᱚ ᱠᱨᱚᱠᱰᱟᱭᱞᱩᱥ ᱯᱟᱞᱩᱥᱴᱨᱤᱥ (Crocodylus Palustris) ᱾ ᱱᱩᱠᱩ ᱫᱚ ᱯᱩᱠᱷᱨᱤ,  ᱱᱟᱹᱭ ᱫᱷᱟᱨᱮ, ᱫᱚᱨᱮᱭᱟ ᱫᱷᱟᱨᱮ ᱮᱢᱟᱱ ᱠᱚ ᱨᱮ ᱠᱚ ᱧᱮᱞᱚᱜ-ᱟ<ref name="Da Silva and Lenin, 2010">Da Silva, A. and Lenin, J. (2010). [http://www.iucncsg.org/365_docs/attachments/protarea/17_C-f8ad64af.pdf "Mugger Crocodile ''Crocodylus palustris''], pp. 94–98 in S.C. Manolis and C. Stevenson (eds.) ''Crocodiles. Status Survey and Conservation Action Plan''. 3rd edition, Crocodile Specialist Group: Darwin.</ref> ᱾ ᱵᱟᱰᱟᱭ ᱛᱤᱭᱩᱜ ᱨᱮ ᱯᱮ ᱞᱮᱠᱟᱱ ᱛᱟᱭᱟᱱ ᱢᱮᱱᱟᱜ ᱠᱚᱣᱟ :- ᱪᱟᱯᱲᱟ ᱢᱚᱪᱟ ᱛᱟᱭᱟᱱ, ᱴᱷᱚᱱᱴᱟ ᱢᱚᱪᱟ ᱛᱟᱭᱟᱱ, ᱰᱟᱺᱜᱨᱤ ᱢᱚᱪᱟ ᱛᱟᱭᱟᱱ ᱾ ᱢᱚᱪᱟ ᱨᱮᱱᱟᱜ ᱜᱚᱲᱦᱚᱱ ᱞᱮᱠᱟᱛᱮ ᱜᱮ ᱠᱚ ᱦᱟᱹᱴᱤᱧ ᱟᱠᱟᱫ ᱠᱚᱣᱟ ᱾

==ᱨᱩᱯᱨᱚᱝ==
ᱟᱺᱰᱤᱭᱟᱹ ᱛᱟᱭᱟᱱ ᱫᱚ ᱔-᱕ ᱢᱤᱴᱚᱨ ᱜᱟᱱ ᱠᱚ ᱡᱤᱞᱤᱧᱟ ᱟᱨ ᱮᱸᱜᱟ ᱛᱟᱭᱟᱱ ᱫᱚ ᱩᱱᱠᱩ ᱠᱷᱚᱱ ᱠᱚ ᱠᱷᱟᱴᱚ ᱜᱮᱭᱟ ᱾ <ref>[http://www.arkive.org/mugger/crocodylus-palustris/ Mugger (''Crocodylus palustris'')]. Arkive. Retrieved on 2013-04-13.</ref> ᱰᱟᱺᱜᱽᱨᱤ ᱢᱚᱪᱟ ᱛᱟᱭᱟᱱᱟᱜ ᱫᱚ ᱡᱚᱛᱚ ᱛᱟᱭᱟᱱ ᱠᱚᱨᱮ ᱠᱷᱚᱱ ᱢᱚᱪᱟ ᱫᱚ ᱛᱟᱠᱚ ᱥᱮᱬᱟ ᱜᱮᱭᱟ, ᱰᱟᱺᱜᱽᱨᱤ ᱞᱮᱠᱟ ᱫᱷᱟᱨᱟ ᱜᱮ, ᱚᱱᱟᱛᱮ ᱧᱩᱛᱩᱢ ᱦᱚᱸ ᱚᱱᱠᱟ ᱜᱮ ᱠᱚ ᱫᱚᱦᱚ ᱟᱠᱟᱫᱟ ᱾ ᱱᱩᱠᱩᱣᱟᱜ ᱦᱟᱨᱛᱟ ᱫᱚ ᱢᱚᱴᱟ ᱜᱮ ᱵᱟᱠᱞᱟᱜ ᱯᱚᱥᱟᱜ ᱫᱟᱨᱮ ᱞᱮᱠᱟ ᱨᱟᱝᱜᱟ-ᱪᱚᱝᱜᱟ ᱾ ᱦᱚᱲᱢᱚ ᱨᱮᱱᱟᱜ ᱨᱚᱝ ᱫᱚ ᱦᱟᱹᱞᱠᱟᱹ ᱦᱮᱸᱫᱮ ᱟᱨ ᱛᱤᱢᱤᱱ ᱜᱟᱱ ᱠᱚᱣᱟᱜ ᱫᱚ ᱱᱟᱥᱮ ᱥᱟᱥᱟᱝ ᱾ 
==ᱡᱚᱢ-ᱧᱩ==
ᱛᱟᱭᱟᱱ ᱫᱚ ᱟᱹᱰᱤ ᱪᱟᱞᱟᱠ ᱥᱮᱫᱽᱨᱟ ᱡᱤᱭᱟᱹᱞᱤ ᱠᱟᱱᱟ  ᱠᱚ ᱾ ᱟᱠᱚᱣᱟᱜ ᱡᱚᱢ ᱞᱟᱹᱜᱤᱫ ᱟᱹᱰᱤ ᱪᱟᱞᱟᱠ ᱛᱮ ᱠᱚ ᱥᱮᱸᱫᱽᱨᱟ ᱠᱚᱣᱟ ᱾ ᱛᱟᱭᱟᱱ ᱫᱚ ᱞᱚᱥᱚᱫ ᱡᱚᱵᱨᱟ ᱠᱚᱨᱮ ᱠᱚ ᱩᱠᱩ ᱠᱚᱜ-ᱟ ᱟᱨ ᱡᱚᱢ ᱦᱤᱡᱩᱜ ᱨᱮᱭᱟᱜ ᱠᱚ ᱛᱟᱬᱟᱜ ᱠᱟᱜ-ᱟ ᱾ ᱦᱮᱡ ᱞᱱ ᱠᱷᱟᱱ ᱜᱮ ᱴᱟᱴᱠᱟ ᱠᱚ ᱠᱷᱟᱢᱪᱟᱣ ᱜᱚᱫ ᱠᱟᱠᱚᱣᱟ ᱾ ᱱᱩᱠᱩ ᱫᱚ [[ᱦᱟᱹᱠᱩ|ᱦᱟᱹᱠᱩ]], [[ᱪᱮᱬᱮ|ᱪᱮᱬᱮ]], [[ᱵᱤᱧ|ᱵᱤᱧ]], [[ᱦᱚᱨᱚ]], [[ᱨᱚᱴᱮ]] ᱮᱢᱟᱱ ᱮᱢᱟᱱ ᱡᱤᱭᱟᱹᱞᱤ ᱡᱚᱢ ᱠᱟᱛᱮ ᱠᱚ ᱵᱟᱧᱪᱟᱣᱜ-ᱟ ᱾

==ᱡᱟᱱᱟᱢ==
[[ᱨᱟᱵᱟᱝ ᱨᱤᱛᱩ|ᱨᱟᱵᱟᱝ ᱨᱤᱛᱩ]] ᱨᱮ ᱛᱟᱭᱟᱱ ᱫᱚ ᱠᱚ ᱵᱤᱞᱤᱭᱟ ᱾ ᱮᱸᱜᱟ ᱛᱟᱭᱟᱱ ᱫᱚ ᱟᱠᱚᱣᱟᱜ ᱵᱟᱥᱟ ᱟᱨᱵᱟᱝ ᱨᱚᱦᱚᱲ ᱨᱚ ᱰᱷᱚᱰᱟ ᱦᱟᱠᱟᱫ ᱴᱷᱮᱱ ᱠᱚ ᱵᱤᱞᱤᱭᱟ ᱾ ᱛᱟᱭᱟᱱ ᱦᱚᱯᱚᱱᱟᱜ ᱡᱟᱱᱟᱝ ᱫᱚ ᱵᱤᱞᱤ ᱞᱚᱞᱚᱭ ᱡᱚᱠᱷᱟᱱ ᱵᱤᱞᱤ ᱨᱮᱱᱟᱜ ᱞᱚᱞᱚ ᱪᱮᱛᱟᱱ ᱨᱮ ᱵᱷᱟᱹᱨᱭᱟᱹᱜ-ᱟ ᱾ ᱰᱟᱺᱜᱨᱤ ᱢᱚᱪᱟ ᱛᱟᱭᱟᱱᱟᱜ ᱵᱚᱦᱚᱜ ᱫᱚ ᱢᱟᱹᱱᱢᱤ ᱠᱷᱚᱱ ᱦᱚᱸ ᱢᱟᱨᱟᱝ ᱜᱮ ᱠᱷᱟᱹᱛᱤᱨ, ᱢᱟᱹᱱᱢᱤ ᱠᱚ ᱞᱟᱹᱜᱤᱫ ᱟᱱᱟᱴ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ ᱾ <ref>[http://crocodilian.com/cnhc/cst_cpal_dh_map.htm Current Distribution of ''Crocodylus palustris'']. Crocodile Species List. Retrieved on 2013-04-13.</ref>

==ᱵᱟᱨᱦᱮ ᱡᱚᱱᱚᱲ==
* [http://www.crocodilian.com/ Crocodilian Online]
* [http://www.flmnh.ufl.edu/cnhc/cbd.html Crocodilian Biology Database]
* [http://www.nit.com.au/travel/story.aspx?id=3696 Crocodile Attacks in Australia]
* [http://news.bbc.co.uk/2/hi/science/nature/680840.stm BBC news finds powerful agent in crocodile blood]
* [http://www.scmp.com/lifestyle/fashion-luxury/article/2096381/worlds-most-expensive-handbag-sells-hong-kong-over-us377000 World’s most expensive handbag sells in Hong Kong for over US$377,000 – a Hermès white crocodile] (31 May 2017), '''South China Morning Post'''

==ᱥᱟᱹᱠᱷᱭᱟᱹᱛ==

[[Category:!Main category]]
