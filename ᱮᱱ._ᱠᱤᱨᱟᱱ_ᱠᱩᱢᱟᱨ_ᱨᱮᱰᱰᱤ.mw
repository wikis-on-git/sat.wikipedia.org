{{Infobox officeholder
| name = ᱮᱱ. ᱠᱤᱨᱟᱱ ᱠᱩᱢᱟᱨ ᱨᱮᱰᱰᱤ 
| office1       = ᱟᱱᱫᱷᱨᱚ ᱯᱨᱚᱫᱮᱥ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ 
| order1        = ᱑᱖ ᱟᱹᱱᱤᱡ
| image= Kiran Kumar Reddy.JPG
| term_start1 = ᱒᱕ ᱱᱮᱵᱷᱮᱢᱵᱚᱨ ᱒᱐᱑᱐
| term_end1 = ᱑ ᱢᱟᱨᱪ ᱒᱐᱑᱔
| predecessor1  = [[ᱠᱮ. ᱨᱳᱥᱮᱭᱤᱭᱟᱜ]]
| successor1    = [[ᱫᱤᱥᱚᱢ ᱜᱚᱢᱠᱮ ᱥᱟᱥᱚᱥ]]
| office2       = [[Andhra Pradesh Legislative Assembly|Speaker of the Andhra Pradesh Legislative Assembly]] 
| term_start2   = ᱡᱩᱱ ᱒᱐᱐᱙ 
| term_end2     = ᱱᱚᱵᱷᱮᱢᱵᱚᱨ ᱒᱐᱑᱐
| predecessor2  = [[ᱠᱮ. ᱟᱨ. ᱥᱩᱨᱮᱥ ᱨᱮᱰᱰᱤ]] 
| successor2    = [[ᱱᱚᱫᱮᱸᱫᱽᱞᱟ ᱢᱚᱱᱳᱦᱚᱨ]] 
| signature = Signature_Of_Kiran_Kumar_Reddy.png
| party = [[Indian National Congress]]
| birth_date = {{Birth date and age|df=y|1960|9|13}}
| birth_place = [[ᱦᱟᱭᱫᱨᱵᱟᱫᱽ]], [[ᱟᱱᱫᱷᱨᱚ ᱯᱨᱚᱫᱮᱥ]], [[ᱥᱤᱧᱚᱛ]]<br/>(ᱱᱤᱛᱚᱜ ᱫᱚ [[ᱛᱮᱞᱮᱝᱜᱟᱱᱟ]], [[ᱥᱤᱧᱚᱛ]])
}}

'''ᱱᱚᱞᱞᱟᱨᱤ ᱠᱤᱨᱟᱱ ᱠᱩᱢᱟᱨ ᱨᱮᱰᱰᱤ''' (ᱡᱟᱱᱟᱢ ᱺ ᱑᱓ ᱥᱮᱯᱴᱮᱢᱵᱚᱨ ᱑᱙᱖᱐, [[ᱦᱟᱭᱫᱨᱟᱵᱟᱫᱽ]] ᱨᱮ) ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱨᱟᱡᱽᱟᱹᱭᱤᱛ ᱱᱮᱛᱟ ᱠᱟᱱᱟᱭ ᱾ ᱟᱨ [[ᱟᱱᱫᱷᱨᱚ ᱯᱨᱚᱫᱮᱥ]] ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ ᱞᱮᱠᱟᱛᱮᱭ ᱠᱟᱹᱢᱤ ᱟᱠᱟᱫ-ᱟ ᱾ ᱱᱩᱭ ᱫᱚ ᱯᱩᱱ ᱫᱷᱟᱣ ᱟᱱᱫᱷᱨᱚ ᱯᱨᱚᱫᱮᱥ ᱵᱤᱫᱷᱟᱱ ᱥᱚᱵᱷᱟ ᱞᱟᱹᱜᱤᱫ ᱮ ᱵᱟᱪᱷᱚᱱ ᱟᱠᱟᱱᱟ ᱾ ᱯᱷᱮᱵᱽᱨᱩᱣᱟᱨᱤ ᱒᱐᱑᱔ ᱨᱮ [[ᱛᱮᱞᱮᱝᱜᱟᱱᱟ]] ᱯᱚᱱᱚᱛ ᱩᱫᱩᱜ ᱥᱚᱫᱚᱨ ᱮᱱ ᱛᱟᱭᱚᱢ ᱩᱱᱤ ᱫᱚ ᱠᱚᱸᱜᱽᱨᱮᱥ ᱠᱷᱚᱱ ᱤᱥᱛᱤᱯᱷᱟᱭ ᱦᱟᱛᱟᱣ ᱠᱮᱫ-ᱟ ᱾ 

==ᱮᱛᱚᱦᱚᱵ ᱡᱤᱭᱚᱱ==

ᱠᱤᱨᱚᱬ ᱠᱩᱢᱟᱨ ᱨᱮᱰᱰᱤ ᱨᱤᱱ ᱟᱭᱳ ᱵᱟᱵᱟ ᱫᱚ ᱥᱚᱨᱳᱡᱚᱢᱢᱟ ᱟᱨ ᱮᱱ. ᱚᱢᱚᱨᱱᱟᱛᱷ ᱢᱮᱱᱛᱮ ᱧᱩᱛᱩᱢ ᱟᱹᱠᱤᱱᱟ ᱾ ᱚᱢᱚᱨᱱᱟᱛᱷ ᱨᱮᱰᱰᱤ ᱦᱚᱸ ᱠᱚᱸᱜᱽᱨᱮᱥ ᱯᱟᱴᱤ ᱨᱤᱱᱤᱡ ᱥᱚᱦᱮᱛ ᱮ ᱛᱟᱦᱮᱸ ᱟᱠᱟᱱᱟ ᱾ ᱟᱨ ᱯᱤ. ᱵᱷᱤ. ᱱᱚᱨᱚᱥᱤᱢᱦᱟ ᱨᱟᱣ ᱟᱜ ᱠᱟᱹᱢᱤᱠᱛᱚ ᱨᱮ ᱠᱮᱵᱤᱱᱮᱴ ᱢᱚᱱᱛᱨᱤ ᱦᱚᱸᱭ ᱛᱟᱦᱮᱸ ᱦᱩᱭ ᱟᱠᱟᱱᱟ ᱾ ᱚᱢᱚᱨᱱᱟᱛᱷ ᱨᱮᱰᱰᱤ ᱫᱚ [[ᱤᱱᱫᱤᱨᱟ ᱜᱟᱱᱫᱷᱤ]] ᱟᱨ [[ᱯᱤ. ᱵᱷᱤ. ᱱᱚᱨᱚᱥᱤᱢᱦᱟ ᱨᱟᱣ]] ᱛᱤᱠᱤᱱ ᱤᱡ ᱟᱹᱰᱤ ᱥᱩᱯᱩᱨ ᱯᱟᱹᱛᱟᱹᱛᱤᱭᱟᱹ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜ ᱛᱟᱭᱟ ᱾ ᱱᱩᱭ ᱨᱤᱱ ᱜᱷᱟᱨᱚᱸᱡᱽ ᱫᱚ [[ᱪᱤᱛᱛᱩᱨ]] ᱦᱚᱱᱚᱛ ᱨᱮᱱᱟᱜ ᱠᱚᱞᱤᱠᱤᱨᱤ ᱥᱩᱨ ᱨᱮ ᱢᱮᱱᱟᱜ ᱱᱚᱜᱚᱨᱤᱯᱚᱞᱞᱮ ᱟᱹᱛᱩ ᱠᱷᱚᱱ ᱠᱟᱱᱟ ᱠᱚ ᱾ <ref>[http://www.business-standard.com/india/news/andhra-cm-rosaiah-resigns/117006/on "Andhra CM Rosaiah resigns citing personal reasons"], ''Business Standard'', 24 November 2010.</ref> ᱠᱤᱨᱚᱬ ᱟᱜ ᱯᱟᱲᱦᱟᱣ ᱫᱚ ᱦᱟᱭᱫᱽᱨᱟᱵᱟᱽ ᱯᱚᱵᱽᱞᱤᱠ ᱟᱥᱲᱟ ᱠᱷᱚᱱ ᱦᱩᱭ ᱞᱮᱱ ᱛᱟᱦᱮᱸᱫ ᱟᱨ ᱯᱨᱤᱭᱩᱱᱤᱵᱷᱚᱨᱥᱤᱴᱤ (ᱤᱱᱴᱚᱨ) ᱫᱚ ᱥᱮᱸᱴ ᱡᱚᱱᱥ ᱡᱩᱱᱤᱭᱚᱨ ᱵᱤᱨᱫᱟᱹᱜᱟᱲ, ᱦᱟᱭᱫᱽᱨᱟᱵᱟᱫᱽ ᱠᱷᱚᱱ ᱾ref>[http://articles.timesofindia.indiatimes.com/2010-07-09/hyderabad/28277980_1_n-kiran-kumar-reddy-ysr-high-command "Cong mulling a Reddy CM to stop Jaganaut?"], ''The Times of India'', 9 July 2010.</ref>   ᱱᱤᱡᱟᱢ ᱵᱤᱨᱫᱟᱹᱜᱟᱲ ᱠᱷᱚᱱ ᱵᱤ. ᱠᱚᱢ ᱮ ᱥᱟᱹᱛ ᱠᱮᱫ-ᱟ ᱟᱨ ᱚᱥᱢᱟᱱᱤᱭᱟᱹ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱞᱚ ᱠᱚᱞᱮᱡᱽ ᱠᱷᱚᱱ ᱮᱞᱮᱞᱵᱤ ᱠᱚᱨᱟᱣ ᱠᱮᱫ ᱟᱭ ᱾ ᱱᱩᱭ ᱫᱚ ᱦᱟᱭᱫᱽᱨᱟᱵᱟᱫᱽ ᱨᱮᱱᱟᱜ ᱟᱱᱰᱚᱨ - ᱒᱒ ᱥᱟᱣᱩᱛᱷ ᱡᱳᱱ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱟᱨ ᱚᱥᱢᱟᱱᱤᱭᱟᱹ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱠᱨᱤᱠᱮᱴ ᱴᱤᱢ ᱢᱩᱛᱟᱹᱱ ᱦᱚᱸᱭ ᱛᱟᱦᱮᱸ ᱦᱩᱭ ᱟᱠᱟᱱᱟ ᱾ <ref>[http://www.hindu.com/2010/08/17/stories/2010081763070300.htm "Highlight people's problems, Speaker tells parties "], ''The HINDU'', 17 Aug 2010.</ref><ref>[https://cricketarchive.com/Archive/Players/445/445259/445259.html Career statistics of Reddy from Cricketarchive]</ref>  ᱱᱩᱭ ᱛᱤᱱᱟᱹᱝ ᱫᱤᱱ ᱞᱟᱹᱜᱤᱫ ᱫᱚ ᱪᱚᱱᱱᱮ ᱨᱮ ᱱᱮᱱᱟᱜ ᱵᱮᱥᱟᱸᱛ ᱛᱷᱤᱣᱚᱥᱚᱯᱷᱤᱠᱚᱞ ᱟᱥᱲᱟ ᱨᱮ ᱦᱚᱸᱭ ᱯᱟᱲᱦᱟᱣ ᱟᱠᱟᱱᱟ ᱾  

==ᱨᱟᱹᱡᱽᱟᱹᱨᱤ ᱡᱤᱭᱚᱱ==

ᱠᱤᱨᱚᱬ ᱨᱮᱰᱰᱤ ᱫᱚ ᱯᱩᱭᱞᱩ ᱫᱷᱟᱣ ᱑᱙᱘᱙ ᱢᱮ ᱨᱮ ᱟᱡ ᱵᱟᱵᱟ ᱦᱟᱜ ᱜᱩᱨ ᱛᱟᱭᱚᱢ, ᱟᱱᱫᱷᱨᱚ ᱯᱨᱚᱫᱮᱥ ᱵᱤᱫᱷᱟᱱ ᱥᱚᱵᱷᱟ ᱞᱟᱹᱜᱤᱫ ᱮ ᱵᱟᱪᱷᱚᱱ ᱞᱮᱱᱟ ᱾ ᱑᱙᱘᱙, ᱑᱙᱙᱙ ᱟᱨ ᱒᱐᱐᱔ ᱨᱮ ᱵᱚᱭᱮᱞᱯᱟᱰᱩ ᱠᱷᱚᱱ ᱮ ᱡᱤᱛᱠᱟᱹᱨ ᱞᱮᱱ ᱛᱟᱦᱮᱸᱫ ᱾ ᱑᱙᱙᱔ ᱨᱮ ᱛᱤᱱ ᱡᱚᱦᱚᱜ ᱠᱚᱸᱜᱽᱨᱮᱥ ᱪᱤᱛᱛᱩᱨ ᱦᱚᱱᱚᱛ ᱨᱮ ᱧᱩᱛᱩᱢ ᱦᱚᱸ ᱵᱟᱝ ᱛᱟᱦᱮᱸ ᱞᱮᱱᱟ, ᱱᱩᱭ ᱮ ᱦᱟᱨᱟᱣ ᱮᱱᱟ ᱾ ᱒᱐᱐᱙ ᱨᱮ ᱯᱤᱞᱮᱨᱩ ᱠᱷᱚᱱ ᱵᱟᱪᱷᱱᱟᱣ ᱮ ᱡᱤᱛᱠᱟᱹᱨ ᱮᱱᱟ ᱾ ᱱᱩᱭ ᱫᱚ ᱣᱟᱭ. ᱮᱥ. ᱨᱟᱡᱽᱥᱮᱠᱷᱚᱨ ᱨᱮᱰᱰᱤ ᱭᱤᱡ ᱯᱟᱸᱡᱟᱭᱤᱭᱟᱹ ᱢᱮᱱᱛᱮ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ ᱛᱟᱭᱟ ᱾  ᱒᱐᱐᱔ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱕ ᱥᱮᱨᱢᱟ ᱞᱟᱹᱜᱤᱫ ᱱᱩᱭ ᱫᱚ ᱪᱤᱯ ᱵᱤᱟᱭᱤᱯᱤ ᱞᱮᱠᱟᱛᱮᱭ ᱛᱟᱦᱮᱸ ᱠᱟᱱᱟ ᱾ ᱤᱱᱟᱹ ᱛᱟᱭᱚᱢ ᱱᱩᱭ ᱫᱚ ᱵᱤᱫᱷᱟᱱ ᱥᱚᱵᱷᱟ ᱨᱤᱱᱤᱡ ᱥᱚᱵᱷᱟᱯᱚᱛᱤᱭ ᱵᱮᱱᱟᱣ ᱮᱱᱟ ᱾ 

===ᱵᱤᱫᱷᱟᱱᱥᱚᱵᱷᱟ ᱥᱚᱵᱷᱟᱯᱚᱛᱤ===

ᱟᱱᱫᱷᱨᱚ ᱯᱨᱚᱫᱮᱥ ᱟᱥᱮᱢᱵᱽᱞᱤ ᱨᱤᱱᱤᱡ ᱑᱓ ᱟᱱᱟᱜ ᱥᱮᱥᱳᱱ ᱨᱤᱱᱤᱡ ᱥᱚᱵᱷᱟᱯᱚᱛᱤ ᱞᱮᱠᱟᱛᱮ ᱠᱤᱨᱚᱬ ᱠᱩᱢᱟᱨ ᱨᱮᱰᱰᱤ ᱫᱚ ᱡᱩᱱ ᱒᱐᱐᱙ ᱨᱮᱭ ᱵᱟᱪᱷᱚᱱ ᱮᱱᱟ ᱾ ᱱᱩᱭᱟᱜ ᱵᱟᱪᱷᱱᱟᱣ ᱨᱮᱱᱟᱜ ᱥᱚᱢᱚᱨᱛᱷᱚᱱ ᱫᱚ ᱣᱟᱭ. ᱮᱥ. ᱨᱟᱡᱽᱥᱮᱠᱷᱚᱨ ᱨᱮᱰᱰᱤ, ᱯᱨᱚᱡᱟ ᱨᱟᱡᱽᱡᱚᱢ ᱯᱟᱴᱤ ᱨᱤᱱᱤᱡ ᱪᱤᱨᱚᱧᱡᱤᱵᱤ, 
AAMAM ᱨᱤᱱᱤᱡ ᱱᱮᱛᱟ ᱚᱠᱚᱵᱽᱨᱩᱫᱽᱫᱷᱤᱱ ᱳᱣᱮᱥᱤ ᱟᱨ ᱚᱥᱚᱫᱩᱫᱽᱫᱷᱤᱱ ᱳᱣᱮᱥᱤ ᱟᱛᱮᱛᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾
