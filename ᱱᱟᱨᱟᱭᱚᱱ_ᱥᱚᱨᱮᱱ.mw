ᱱᱟᱨᱟᱭᱚᱬ ᱥᱚᱨᱮᱱ (ᱛᱚᱲᱮ ᱥᱩᱛᱟ.ᱢ)

     ᱥᱟᱱᱛᱟᱲᱤ ᱥᱟᱶᱦᱮᱫ ᱥᱟ.ᱲᱤᱢ ᱨᱤᱱᱤᱡ ᱥᱤᱧ ᱪᱟᱸᱫᱚ ᱧᱩᱛᱩᱢᱟᱱ ᱜᱟ.ᱠᱷᱩᱲ ᱚᱱᱚᱞᱤᱭᱟ. ᱟᱨᱵᱟᱝ ᱥᱚᱢᱟᱡᱽ ᱥᱩᱥᱟ.ᱨᱤᱭᱟ. ᱢᱟ.ᱱ ᱱᱟᱨᱟᱭᱟᱬ ᱥᱚᱨᱮᱱ ᱛᱚᱲᱮ ᱥᱩᱛᱟ.ᱢ ᱫᱚ ᱾ ᱟᱡᱟᱜ ᱠᱟ.ᱢᱤ ᱟᱨ ᱚᱞ ᱵᱮᱞ ᱫᱚ ᱡᱚᱛᱚ ᱠᱷᱚᱱ ᱡᱩᱫᱟ. ᱜᱮ ᱛᱟᱭᱟ ᱾ ᱟᱡ ᱚᱠᱚᱭ ᱠᱚ ᱠᱩᱥᱤ ᱟᱭ ᱠᱟᱱᱟ ᱥᱮ ᱵᱟᱠᱚ ᱠᱩᱥᱤ ᱟᱭ ᱠᱟᱱᱟ, ᱚᱱᱟ ᱥᱮᱫ ᱫᱚ ᱢᱚᱴᱷᱮ ᱜᱮ ᱵᱟᱭ ᱢᱮᱫ ᱞᱩᱛᱩᱨᱟᱜ ᱠᱟᱱ ᱛᱟᱦᱮᱸᱫ ᱾ 'ᱥᱟᱶᱦᱮᱫᱤᱭᱟ. ᱯᱮᱱᱥᱚᱱ' ᱧᱟᱢᱤᱡ (ᱡᱤᱭᱚᱱ ᱵᱷᱩᱨ) ᱯᱟ.ᱦᱤᱞ ᱩᱛᱟ.ᱨ ᱟ.ᱫᱤᱵᱟ.ᱥᱤ ᱫᱚ ᱱᱟᱨᱟᱭᱚᱬ ᱥᱚᱨᱮᱱ ᱛᱚᱲᱮ ᱥᱩᱛᱟ.ᱢ ᱜᱮᱭ ᱛᱟᱦᱮᱸ ᱠᱟᱱᱟ ᱾

==[[ᱡᱟᱱᱟᱢ]]==

    ᱒᱘ ᱚᱠᱴᱳᱵᱚᱨ ᱑᱙᱒᱓ ᱥᱟᱞᱮᱨᱮ ᱥᱟᱱᱛᱟᱲ ᱯᱟᱨᱜᱟᱱᱟ ᱨᱮᱭᱟᱜ ᱪᱷᱳᱴᱚ ᱟᱥᱤᱞᱟ ᱟ.ᱛᱩᱨᱮᱭ ᱡᱟᱱᱟᱢ ᱞᱮᱱᱟ ᱢᱟ.ᱱ ᱱᱟᱨᱟᱭᱚᱬ ᱥᱚᱨᱮᱱ ᱫᱚ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟ ᱫᱚ ᱨᱚᱜᱷᱩᱵᱤᱨ ᱥᱚᱨᱮᱱ ᱟᱨ ᱟᱭᱳ ᱫᱚ ᱥᱤᱛᱟ ᱥᱚᱨᱮᱱ (ᱦᱮᱸᱵᱽᱨᱚᱢ) ᱢᱮᱱᱛᱮ ᱛᱟᱦᱮᱸ ᱠᱟᱱᱟ ᱾ ᱡᱟᱱᱟᱢ ᱛᱟᱨᱟ ᱠᱷᱚᱱ ᱜᱮ ᱵᱷᱟᱨᱚᱛᱤᱭᱟ. ᱥᱚᱸᱥᱠᱨᱩᱛᱤ ᱨᱮᱭᱟᱜ ᱦᱚᱭ ᱦᱤᱥᱤᱫ ᱮ ᱥᱟᱶᱦᱮᱫ ᱟᱠᱟᱣᱟᱱᱟ ᱾ ᱟᱡ ᱴᱷᱮᱱ ᱮᱴᱟᱜ ᱯᱟ.ᱨᱥᱤ ᱭᱟᱜ ᱫᱷᱚᱨᱚᱢ ᱯᱩᱛᱷᱤ, ᱢᱟᱦᱟ ᱠᱟᱵᱽᱭᱚ ᱠᱚ ᱨᱮᱭᱟᱜ ᱚᱨᱥᱚᱝ ᱯᱟᱲᱟᱣ ᱞᱮᱱᱛᱮ ᱟᱡᱟᱜ ᱚᱞ ᱠᱚᱨᱮ ᱫᱚ ᱚᱱᱟ ᱠᱚ ᱨᱮᱭᱟᱜ ᱡᱷᱚᱞᱚᱠ ᱧᱮᱞ ᱧᱟᱢᱚᱜ-ᱟ ᱾

==ᱚᱞᱚᱜ ᱯᱟᱲᱦᱟᱣ==
ᱱᱟᱨᱟᱭᱚᱬ ᱥᱚᱨᱮᱱ ᱫᱚ ᱑᱙᱔᱒ ᱥᱟᱞᱮᱨᱮ ᱢᱮᱴᱨᱤᱠ ᱮ ᱯᱟᱥ ᱞᱮᱜ-ᱟ ᱾ ᱩᱱᱤᱭᱟᱜ ᱚᱞᱚᱜ ᱡᱤᱭᱚᱱ ᱫᱚ ᱯᱟᱠᱩᱲ ᱱᱟᱜᱟᱨ ᱨᱮ ᱵᱤᱛᱟ.ᱣ ᱞᱮᱱᱟ ᱾ ᱵᱤ. ᱮ. ᱨᱮ ᱟᱡᱟᱜ ᱚᱱᱚᱨᱥ ᱫᱚ ᱤᱸᱜᱽᱞᱤᱥ ᱛᱟᱦᱮᱸ ᱠᱟᱱᱟ ᱾ 

==ᱚᱞ-ᱵᱮᱞ==
ᱱᱟᱨᱟᱭᱚᱬ ᱥᱚᱨᱮᱱ ᱫᱚ ᱛᱤᱱ ᱡᱚᱦᱚᱜ ᱠᱟᱲᱤᱫᱟᱥ ᱱᱮᱢᱚᱨᱤᱭᱟᱞ ᱩᱱᱩᱥᱩᱞ ᱟᱥᱲᱟ ᱨᱮᱭ ᱯᱟᱲᱦᱟᱣᱜ ᱠᱟᱱ ᱛᱟᱦᱮᱸᱫ ᱩᱱ ᱡᱚᱦᱚᱜ ᱛᱤᱱᱟ.ᱝ ᱜᱟᱱ ᱜᱟᱛᱮᱭ ᱧᱟᱢ ᱞᱮᱫ ᱠᱚᱣᱟ ᱾ ᱩᱱᱠᱩ ᱠᱚ ᱢᱟ.ᱫᱽᱨᱮ ᱢᱤᱫ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱥᱩᱥᱤᱞ ᱡᱟᱨᱡᱮᱥ ᱥᱚᱨᱮᱱ (ᱯᱟᱣᱞ ᱡᱩᱡᱷᱟᱨ ᱥᱚᱨᱮᱱ ᱤᱡ ᱛᱟᱞᱟ ᱵᱚᱭᱦᱟ) ᱩᱱᱤ ᱦᱚᱸ ᱱᱚᱝᱠᱟ ᱜᱮ ᱱᱟᱯᱟᱭ ᱚᱞᱚᱜ ᱥᱮᱫ ᱜᱮᱭ ᱢᱚᱦᱰᱟ ᱞᱮᱱ ᱛᱟᱦᱮᱸᱫ ᱾ ᱩᱱ ᱠᱷᱚᱱ ᱜᱮ ᱱᱚᱝᱠᱟᱱ ᱠᱟᱛᱷᱟ ᱫᱚ ᱠᱤᱱ ᱮᱛᱚᱦᱚᱵ ᱞᱮᱜ-ᱟ ᱟᱨ ᱟᱥᱲᱟ ᱯᱟᱛᱷᱟᱢ ᱠᱚᱨᱮ ᱟ.ᱠᱤᱱᱟᱜ ᱚᱱᱚᱞ ᱠᱚ ᱪᱷᱟᱯᱟ ᱞᱟ.ᱜᱤᱫ ᱠᱤᱱ ᱮᱢ ᱞᱮᱜ-ᱟ ᱾ 

==ᱪᱷᱟᱯᱟ ᱟᱠᱟᱱ ᱯᱩᱛᱷᱤ==
᱑. ᱜᱤᱨᱟ. (ᱚᱱᱚᱬᱦᱮᱸ ᱯᱩᱛᱷᱤ) ᱑᱙᱕᱔
᱒. ᱟᱥᱟᱲ ᱵᱤᱱᱛᱤ (ᱚᱱᱚᱬᱦᱮ ᱯᱩᱛᱷᱤ) ᱑᱙᱗᱗ 
᱓. ᱠᱤᱨᱛᱟᱱ ᱠᱟᱞᱤ (ᱚᱱᱚᱬᱦᱮ ᱯᱩᱛᱷᱤ) ᱑᱙᱘᱑
᱔. ᱢᱟᱭᱟᱡᱟᱞ (ᱥᱟᱥᱟᱯᱲᱟᱣ ᱠᱟ.ᱦᱱᱤ ᱯᱩᱛᱷᱤ)
᱕. ᱰᱟᱦᱟᱨ ᱫᱷᱩᱲᱩ (ᱠᱟ.ᱦᱱᱤ ᱯᱩᱛᱷᱤ)
᱖. ᱪᱩᱨᱩᱡ ᱪᱟᱣᱞᱮ (ᱠᱟ.ᱦᱱᱤ ᱯᱩᱛᱷᱤ) 
᱗. ᱵᱤᱱ ᱥᱟᱨ ᱢᱟᱭᱟᱢ (ᱜᱟᱭᱟᱱ ᱯᱩᱛᱷᱤ)
᱘. ᱪᱟᱢᱯᱟ ᱵᱟᱦᱟ (ᱜᱟᱭᱟᱱ ᱯᱩᱛᱷᱤ)
᱙. ᱢᱟᱴᱷᱟ ᱥᱩᱲᱟ (ᱜᱟᱢ ᱠᱟ.ᱦᱱᱤ ᱯᱩᱛᱷᱤ) 
᱑᱐. ᱜᱟᱯᱲᱟᱢ ᱠᱟᱛᱷᱟ ᱮᱢᱟᱱ  ᱾                                                            

==ᱥᱟᱹᱠᱷᱭᱟᱹᱛ==

http://www.allindiaaseca.org/books/narayan-soren.html

[[Category:!Main category]]
