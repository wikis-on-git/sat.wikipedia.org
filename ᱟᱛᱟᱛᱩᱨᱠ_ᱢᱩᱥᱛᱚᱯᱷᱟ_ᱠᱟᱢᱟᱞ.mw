[[File:Ataturk1930s.jpg|thumb|ᱟᱛᱟᱛᱩᱨᱠ ᱢᱩᱥᱛᱚᱯᱷᱟ ᱠᱟᱢᱟᱞ]]
[[File:Signature of Mustafa Kemal Atatürk.svg|thumb|ᱟᱛᱟᱛᱩᱨᱠ ᱢᱩᱥᱛᱚᱯᱷᱟ ᱠᱟᱢᱟᱞ]]

'''ᱟᱛᱟᱛᱩᱨᱠ ᱢᱩᱥᱛᱚᱯᱷᱟ ᱠᱟᱢᱟᱞ'''

'''ᱠᱟᱢᱟᱞ ᱟᱛᱟᱛᱩᱨᱠ''' ᱩᱨᱯᱷ '''ᱢᱩᱥᱛᱚᱯᱷᱟ ᱠᱟᱢᱟᱞ ᱯᱟᱥᱟ''' (᱑᱘᱘᱑ - ᱑᱙᱓᱘) ᱫᱚ ᱦᱟᱹᱞᱤ [[ᱛᱩᱨᱠᱤ]] ᱨᱤᱱᱤᱡ ᱥᱤᱨᱡᱚᱱᱤᱭᱟᱹ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱭᱟ ᱾ ᱛᱩᱨᱠᱤ ᱨᱤᱱᱤᱡ ᱥᱟᱢᱨᱟᱡᱭᱚᱵᱟᱫᱤ ᱥᱟᱥᱚᱠ ᱫᱚᱥᱟᱨ ᱥᱩᱞᱛᱟᱱ ᱚᱵᱽᱫᱩᱞ ᱦᱚᱢᱤᱫᱽ ᱟᱜ ᱯᱟᱥᱟ ᱩᱞᱴᱟᱹᱣ ᱠᱟᱛᱮ ᱚᱸᱰᱮ ᱠᱟᱢᱟᱞᱟᱜ ᱥᱟᱶᱛᱟᱨᱤ, ᱨᱟᱡᱽ-ᱟᱹᱨᱤᱭᱟᱹ, ᱟᱨ ᱠᱟᱹᱣᱰᱤ ᱵᱮᱵᱚᱥᱛᱟ ᱛᱚᱸᱜᱮ ᱫᱚᱦᱚᱭ ᱞᱟᱹᱜᱤᱫ ᱡᱟᱦᱟᱸ ᱦᱩᱞᱥᱟᱹᱭ ᱠᱟᱹᱢᱤ ᱩᱱᱤᱭ ᱛᱚᱨᱟᱣ ᱞᱮᱜᱼᱟ ᱚᱱᱟ ᱱᱟᱜᱟᱢᱮᱛ ᱠᱟᱹᱢᱤ ᱜᱮ ᱩᱱᱤᱭᱟᱜ ᱧᱩᱛᱩᱢ ᱫᱚ ᱢᱮᱱᱮᱛᱟᱱᱟᱜ ᱮ ᱯᱚᱨᱢᱟᱱ ᱞᱮᱜᱼᱟ ᱾

==ᱡᱟᱱᱟᱢ ᱟᱨ ᱜᱤᱫᱽᱨᱟᱹ ᱚᱠᱛᱚ==

ᱠᱟᱢᱟᱞ ᱯᱟᱥᱟ ᱦᱟᱜ ᱡᱟᱱᱟᱢ ᱫᱚ ᱑᱙ ᱢᱮ ᱑᱘᱘᱑ ᱥᱟᱞᱮᱨᱮ ᱥᱮᱞᱳᱱᱤᱠᱟ ᱨᱮᱭᱟᱜ ᱢᱤᱫ ᱪᱟᱹᱥᱤ ᱚᱲᱟᱜ ᱨᱮ ᱦᱩᱭ ᱞᱮᱱᱟ ᱾ ᱩᱱᱤ ᱟᱡ ᱟᱭᱳ ᱣᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱡᱩᱵᱮᱭᱫᱟ ᱟᱨ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱚᱞᱤ ᱨᱟᱡᱟ ᱛᱟᱦᱮᱸ ᱠᱟᱱᱟ ᱾ ᱚᱞᱤ ᱨᱟᱡᱟ ᱫᱚ ᱥᱚᱞᱳᱱᱤᱠᱟ ᱨᱮᱭᱟᱜ ᱪᱩᱸᱜᱤ ᱚᱯᱷᱤᱥ ᱨᱮ ᱠᱞᱚᱨᱠ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱜᱤᱫᱽᱨᱟᱹ ᱨᱮᱭᱟᱜ ᱧᱩᱛᱩᱢ ᱫᱚ ''ᱢᱩᱥᱛᱚᱯᱷᱟ'' ᱛᱟᱦᱮᱸ ᱠᱟᱱᱟ ᱾ ᱡᱟᱱᱟᱢ ᱠᱟᱛᱮ ᱛᱤᱱᱟᱹᱜ ᱥᱮᱨᱢᱟ ᱛᱟᱭᱚᱢ ᱠᱷᱟᱱ ᱜᱮ ᱵᱟᱵᱟ ᱫᱚᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱟᱭᱳ ᱡᱩᱵᱮᱭᱫᱟ ᱫᱚ ᱫᱷᱚᱨᱚᱢ ᱪᱮᱛᱟᱱ ᱨᱮ ᱥᱮᱪᱮᱫ ᱦᱚᱪᱚᱭᱮ ᱞᱟᱹᱜᱤᱫ ᱩᱭᱦᱟᱹᱨ ᱠᱟᱛᱮ ᱢᱚᱫᱚᱨᱥᱮ ᱨᱮᱭ ᱵᱷᱩᱨᱛᱤ ᱠᱟᱫᱮᱭᱟ ᱾ ᱚᱸᱰᱮ ᱟᱡ ᱨᱤᱱ ᱪᱮᱛᱟᱱ ᱪᱟᱱᱚᱪ ᱪᱮᱛᱮᱫᱤᱭᱟᱹ ᱠᱚᱣᱟᱜ ᱟᱡ ᱪᱮᱛᱟᱱ ᱨᱮ ᱦᱟᱞᱵᱟᱞ (ᱨᱮᱜᱤᱝ) ᱠᱮᱫ ᱠᱷᱟᱹᱛᱤᱨ ᱩᱱᱤ ᱫᱚ ᱜᱩᱡᱩᱜ ᱟᱨᱵᱟᱝ ᱜᱚᱡ ᱠᱚ ᱫᱷᱟᱹᱵᱤᱡ ᱮ ᱟᱬᱜᱚ ᱮᱱᱟ ᱾ ᱥᱩᱢᱩᱝ ᱜᱮᱢᱤᱫ ᱥᱮᱨᱢᱟ ᱵᱚᱭᱚᱥ ᱨᱮᱜᱮ ᱩᱱᱤ ᱩᱱᱟᱹᱜ ᱦᱟᱹᱲᱩᱣᱟᱹ (ᱫᱟᱞ ᱯᱟᱦᱟᱨ ᱮᱫᱤᱡ) ᱭ ᱦᱩᱭ ᱮᱱᱟ ᱫᱚ ᱩᱱᱤ ᱚᱸᱰᱮ ᱠᱷᱚᱱ ᱩᱰᱩᱠ ᱜᱤᱰᱤ ᱦᱩᱭ ᱟᱫ ᱠᱚᱣᱟ ᱾ ᱛᱟᱭᱚᱢ ᱛᱮ ᱩᱱᱤ ᱢᱮᱱᱤᱥᱴᱚᱨ ᱨᱮᱭᱟᱜ ᱥᱚᱭᱱᱤᱠ ᱟᱥᱲᱟ ᱨᱮᱠᱚ ᱵᱷᱩᱨᱛᱤ ᱠᱟᱫᱮᱭᱟ ᱾ ᱤᱠᱷᱟᱹᱱ ᱚᱸᱰᱮ ᱦᱚᱸ ᱩᱱᱤᱭᱟᱜ ᱜᱩᱡᱩᱜ ᱢᱮᱴᱟᱣᱜ ᱨᱮᱭᱟᱜ ᱚᱡᱽ ᱫᱚ ᱛᱚᱸᱜᱮ ᱛᱟᱦᱮᱸ ᱮᱱ ᱜᱮ ᱛᱟᱭᱟ ᱾ ᱤᱠᱷᱟᱹᱱ ᱥᱮᱱᱟ ᱥᱮᱪᱮᱫᱚᱜ ᱨᱮ ᱢᱚᱱᱮ ᱛᱟᱭ ᱞᱟᱜᱟᱣ ᱮᱱ ᱠᱷᱟᱹᱛᱤᱨ ᱩᱱᱤᱭᱟᱜ ᱯᱚᱲᱦᱚᱱ ᱛᱚᱸᱜᱮ ᱛᱟᱦᱮᱸ ᱮᱱᱟ ᱾

==ᱥᱮᱱᱟ ᱥᱮᱪᱮᱫ==
[[File:Ataturk-birth-house.jpg|thumb|The house where Atatürk was born in the [[Ottoman Empire|Ottoman]] city of [[Thessaloniki|Selanik]] (Thessaloniki in present-day [[Greece]])]]
[[File:Ali Riza Efendi memorial house in Kodzadzik, Macedonia.JPG|thumb|The reconstructed house of Atatürk's paternal grandparents, in the [[Ottoman Empire|Ottoman]] village of [[Kodžadžik|Kocacık]] ([[Kodžadžik]] in present-day [[North Macedonia]])]]
ᱠᱚᱲᱟ ᱜᱤᱫᱽᱨᱟᱹ ᱢᱩᱥᱛᱚᱯᱷᱟ ᱦᱟᱹᱲᱩᱣᱟᱹ ᱫᱚ ᱱᱤᱦᱟᱹᱛᱤ ᱜᱮᱭ ᱛᱟᱦᱮᱸ ᱠᱟᱱᱟ ᱤᱠᱷᱟᱹᱱ ᱮᱞᱠᱷᱟ ᱨᱮ ᱩᱱᱤᱭᱟᱜ ᱨᱤᱦᱤᱴ ᱦᱟᱦᱟᱲᱟ ᱜᱮ ᱛᱟᱦᱮᱸ ᱠᱟᱱᱟ ᱾ ᱢᱟᱪᱮᱛᱟᱜ ᱦᱮᱸᱫᱮ ᱯᱟᱴᱟᱨᱮ ᱠᱩᱠᱞᱤ ᱚᱞ ᱵᱟᱲᱟᱭ ᱛᱮᱠᱷᱟᱱ ᱜᱮ ᱩᱱᱤ ᱫᱚ ᱚᱱᱟ ᱢᱚᱪᱟ ᱛᱮᱜᱮ ᱞᱟᱹᱭ ᱠᱟᱛᱮᱭ ᱥᱚᱞᱦᱮ ᱜᱚᱫ ᱠᱟᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟᱨᱮ ᱠᱟᱢᱟᱞ ᱟᱜ ᱜᱟᱱ ᱫᱟᱲᱮ ᱧᱮᱞ ᱠᱟᱛᱮ ᱟᱥᱲᱟ ᱨᱤᱱᱤᱡ ᱮᱞᱠᱷᱟ ᱢᱟᱪᱮᱛ ᱠᱮᱯᱴᱚᱱ ᱢᱩᱥᱛᱚᱯᱷᱟ ᱩᱯᱷᱮᱫᱤ ᱫᱚ ᱧᱩᱛᱩᱢ ᱟᱹᱨᱩ ᱠᱟᱛᱮ ᱠᱟᱢᱟᱞ ᱮ ᱫᱚᱦᱚ ᱠᱮᱫ ᱛᱟᱭᱟ ᱾ ᱤᱱᱟᱹ ᱛᱟᱭᱚᱢ ᱠᱷᱟᱱ ᱜᱮ ᱩᱱᱤ ᱫᱚ ᱠᱟᱢᱟᱞ ᱯᱟᱥᱟ ᱧᱩᱛᱩᱢ ᱛᱮᱭ ᱩᱯᱨᱩᱢ ᱤᱫᱤᱭᱮᱱᱟ ᱾ ᱜᱮᱭᱟᱭ ᱥᱮᱨᱢᱟ ᱵᱚᱪᱷᱚᱨ ᱨᱮ ᱢᱳᱱᱟᱥᱛᱤᱨ ᱨᱮᱭᱟᱜ ᱯᱨᱟᱭᱢᱟᱨᱤ ᱥᱚᱭᱱᱤᱠ ᱟᱥᱲᱟ ᱨᱮ ᱮᱛᱚᱦᱚᱵᱟᱜ ᱥᱮᱱᱟ ᱥᱮᱪᱮᱫ ᱟᱢᱮᱴ ᱠᱮᱫ ᱛᱟᱭᱚᱢ ᱩᱱᱤ ᱫᱚ ᱠᱚᱱᱥᱴᱮᱱᱴᱤᱱᱳᱯᱞ ᱥᱴᱟᱯ ᱵᱤᱨᱫᱟᱹᱜᱟᱲ (ᱣᱟᱨ ᱮᱠᱟᱰᱮᱢᱤ) ᱞᱟᱯᱷᱟᱝ ᱥᱮᱱᱟ ᱥᱮᱪᱮᱫ ᱞᱟᱹᱜᱤᱫ ᱵᱷᱮᱡᱟ ᱦᱩᱭ ᱮᱱᱟ ᱾ ᱤᱱᱟᱹ ᱫᱤᱱ ᱨᱮᱫᱚ ᱠᱚᱱᱥᱴᱮᱱᱴᱤᱱᱳᱯᱞ ᱨᱮ ᱚᱵᱽᱫᱩᱞ ᱦᱚᱢᱤᱫᱽ (ᱫᱚᱥᱟᱨ) ᱨᱤᱡ ᱥᱚᱞᱛᱚᱱᱚᱛ ᱮ ᱛᱟᱦᱮᱸ ᱠᱟᱱᱟ ᱾ ᱟᱨ ᱩᱱᱤ ᱫᱚ ᱥᱩᱞᱛᱟᱱ ᱢᱮᱱᱛᱮ ᱠᱚ ᱢᱮᱛᱟᱭ ᱠᱟᱱ ᱛᱟᱦᱮᱸᱫ ᱾

==ᱵᱚᱛᱚᱱ ᱥᱟᱶ ᱥᱟᱹᱜᱟᱹᱭ==

ᱚᱸᱰᱮ ᱩᱱᱤ ᱯᱚᱲᱦᱚᱱ ᱥᱟᱶᱼᱥᱟᱶᱛᱮ ᱵᱟᱹᱲᱤᱡ ᱦᱚᱨ ᱨᱮ ᱫᱟᱬᱟ ᱟᱠᱟᱭ ᱛᱟᱦᱮᱸ ᱮᱱᱟ ᱾ ᱛᱤᱱᱟᱹᱝ ᱫᱤᱱ ᱫᱚ ᱵᱚᱫᱽᱢᱟᱥ ᱛᱮ ᱯᱮᱨᱮᱡ ᱡᱤᱭᱚᱱ ᱮ ᱠᱷᱟᱸᱰᱟᱣ ᱠᱮᱫ ᱛᱟᱭᱚᱢ ᱩᱱᱤ ᱫᱚ ᱵᱚᱛᱚᱱ ᱧᱩᱛᱩᱢᱟᱱ ᱢᱤᱫ ᱫᱟᱱᱟᱝ ᱦᱩᱞᱥᱟᱹᱭ ᱜᱟᱫᱮᱞ ᱨᱤᱱᱤᱡ ᱯᱩᱭᱞᱩ ᱥᱚᱦᱮᱫ ᱮ ᱵᱮᱱᱟᱣ ᱮᱱᱟ ᱟᱨ ᱛᱤᱱᱟᱹᱝ ᱫᱤᱱ ᱛᱟᱭᱚᱢ ᱠᱷᱟᱱ ᱜᱮ ᱚᱱᱟ ᱨᱤᱱᱤᱡ ᱱᱮᱛᱟ ᱦᱚᱸᱭ ᱵᱮᱱᱟᱣ ᱮᱱᱟ ᱾ ᱵᱚᱛᱚᱱ ᱟᱜ ᱡᱚᱥ ᱢᱤᱫ ᱯᱟᱦᱴᱟ ᱫᱚ ᱥᱩᱞᱛᱟᱱ ᱟᱜ ᱛᱟᱱᱟᱥᱟᱦᱤ ᱟᱨ ᱫᱚᱥᱟᱨ ᱯᱟᱦᱴᱟ ᱫᱚ ᱵᱤᱫᱮᱥ ᱠᱚᱣᱟᱜ ᱥᱚᱰᱚᱡᱚᱱᱛᱨᱚ ᱨᱮᱦᱮᱫ ᱥᱟᱶ ᱢᱩᱪᱟᱹᱫᱽ ᱨᱮᱭᱟᱜ ᱾ ᱢᱤᱫ ᱫᱤᱱ ᱜᱟᱫᱮᱞ ᱟᱜ ᱫᱩᱯᱲᱩᱵ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱤᱱᱟᱹ ᱚᱠᱛᱚ ᱨᱮ ᱚᱠᱚᱭ ᱫᱟᱱᱟᱝ ᱥᱮᱱᱟ ᱪᱚ ᱥᱩᱞᱛᱟᱱ ᱵᱮᱣᱨᱟᱭ ᱮᱢᱟ ᱫᱮᱭᱟ ᱟᱨ ᱡᱚᱛᱚ ᱯᱟᱹᱭᱛᱟᱹᱨᱤᱭᱟᱹ ᱚᱯᱷᱤᱥᱚᱨ ᱦᱟᱹᱲᱤ ᱠᱟᱛᱮ ᱡᱤᱦᱚᱞ ᱠᱚ ᱵᱷᱮᱡᱟ ᱠᱮᱫ ᱠᱚᱣᱟ ᱾ ᱪᱟᱞᱟᱜ ᱠᱟᱱ ᱠᱟᱱᱩᱱ ᱞᱮᱠᱟᱛᱮ ᱡᱩᱜᱩᱜ ᱥᱟᱡᱟ ᱠᱚ ᱮᱢ ᱫᱟᱲᱮᱭᱟᱠᱚᱣᱟ ᱦᱩᱱᱟᱹᱝ, ᱤᱠᱷᱟᱹᱱ ᱞᱤᱪᱟᱹᱲ ᱩᱨᱦᱟᱹᱨ ᱥᱩᱞᱛᱟᱱ ᱴᱷᱮᱱ ᱵᱚᱛᱚᱨ ᱛᱟᱦᱮᱸ ᱠᱟᱱᱟ ᱫᱚ ᱯᱟᱞᱮ ᱱᱚᱝᱠᱟ ᱞᱮᱠᱷᱟᱱ ᱫᱤᱥᱚᱢ ᱨᱮ ᱦᱩᱞ ᱥᱮᱸᱜᱮᱞ ᱵᱟᱝ ᱡᱩᱞ ᱨᱟᱠᱟᱵ ᱟᱛᱚ ᱾ ᱡᱟᱦᱟᱸ ᱠᱷᱟᱹᱛᱤᱨ ᱢᱩᱪᱟᱹᱫ ᱨᱮ ᱩᱱᱤ ᱫᱚ ᱡᱚᱛᱚ ᱦᱚᱲ ᱤᱠᱟᱹ ᱠᱟᱠᱚ ᱨᱮᱭᱟᱜ ᱮ ᱴᱷᱟᱹᱣᱠᱟᱹ ᱠᱮᱜᱼᱟ ᱾

==ᱤᱠᱟᱹ ᱛᱟᱭᱚᱢ ᱦᱚᱸ ᱚᱱᱟ ᱠᱟᱹᱢᱤᱨᱮ==

ᱚᱱᱠᱟ ᱜᱮ ᱮᱴᱟᱜ ᱫᱩᱥᱤ ᱞᱮᱠᱟᱜᱮ ᱠᱟᱢᱟᱞ ᱦᱚᱸ ᱤᱠᱟᱹ ᱨᱮᱠᱚ ᱟᱲᱟᱜ ᱠᱟᱫᱮᱭᱟ ᱾ ᱤᱱᱟᱹ ᱛᱟᱭᱚᱢ ᱥᱩᱞᱛᱟᱱ ᱫᱚ ᱫᱨᱩᱡᱽ ᱡᱟᱛᱤᱭᱟᱜ ᱦᱩᱞᱥᱟᱹᱨ ᱟᱠᱚᱴ ᱞᱟᱹᱜᱤᱫ ᱛᱮ ᱩᱱᱠᱩ ᱫᱚ ᱫᱟᱢᱟᱥᱠᱚᱥ ᱮ ᱵᱷᱮᱡᱟ ᱠᱮᱫ ᱠᱚᱣᱟ ᱾ ᱚᱸᱰᱮ ᱠᱟᱢᱟᱞ ᱫᱚ ᱠᱟᱹᱢᱤ ᱢᱟ ᱟᱹᱰᱤ ᱱᱟᱯᱟᱭ ᱜᱮᱭ ᱠᱟᱹᱢᱤ ᱠᱮᱜᱼᱟ ᱾ ᱤᱠᱷᱟᱹᱱ ᱪᱟᱹᱭᱼᱪᱚᱞᱚᱱ ᱞᱮᱠᱟᱛᱮ ᱠᱚᱥᱛᱟᱱᱛᱤᱭᱟᱸ ᱭ ᱨᱩᱣᱟᱹᱲ ᱮᱱ ᱠᱷᱟᱱ ᱜᱮ ᱩᱱᱤ ᱫᱚ ᱥᱛᱟᱢᱵᱩᱞ ᱨᱮ ᱢᱤᱫ ᱠᱷᱩᱸᱫᱽᱲᱤ ᱦᱟᱛᱟᱣ ᱠᱟᱛᱮ ᱵᱚᱛᱚᱱ -ᱚ-ᱦᱩᱨᱤᱭᱚᱛ ᱯᱟᱨᱴᱤ ᱠᱟᱹᱢᱤᱥᱟᱲᱟ ᱡᱷᱤᱡ ᱠᱟᱛᱮ ᱚᱱᱟᱨᱮ ᱯᱷᱩᱨᱜᱟᱹᱞ ᱨᱮᱭᱟᱜ ᱩᱠᱩ ᱜᱟᱶᱛᱟ ᱨᱮᱭᱟᱜ ᱠᱟᱹᱢᱤᱭ ᱮᱛᱚᱦᱚᱵ ᱠᱮᱜᱼᱟ ᱾ ᱱᱤᱭᱟᱹ ᱚᱠᱛᱚ ᱨᱮ ᱩᱱᱤ ᱱᱚᱶᱟᱭ ᱵᱟᱰᱟᱭ ᱧᱟᱢ ᱠᱮᱜᱼᱟ ᱫᱚ ᱢᱚᱠᱫᱩᱱᱤᱭᱟᱹ ᱨᱮ ᱥᱩᱞᱛᱟᱱ ᱵᱤᱨᱩᱫᱷ ᱠᱟᱛᱮ ᱠᱷᱩᱞᱟᱹ ᱦᱩᱞᱥᱟᱹᱭ ᱦᱩᱭᱩᱜ ᱞᱟᱹᱜᱤᱫ ᱾ ᱚᱠᱛᱚ ᱨᱮᱭᱟᱜ ᱛᱟᱠ ᱵᱟᱪᱷᱟᱣ ᱠᱟᱛᱮ ᱠᱟᱢᱟᱞ ᱫᱚ ᱥᱩᱞᱛᱟᱱ ᱨᱤᱱ ᱯᱷᱟᱹᱫᱽ ᱠᱷᱚᱱ ᱰᱤᱜᱟᱹ ᱦᱟᱛᱟᱣ ᱠᱟᱛᱮ ᱡᱟᱯᱷᱟ, ᱢᱤᱨᱩᱫᱟ, ᱟᱨ ᱮᱛᱷᱮᱱᱥ ᱥᱮᱫ ᱛᱮ ᱨᱩᱯ ᱟᱹᱨᱩ ᱠᱟᱛᱮ ᱦᱩᱞᱥᱟᱹᱭ ᱨᱮᱭᱟᱜ ᱛᱟᱞᱢᱟ ᱥᱚᱞᱳᱱᱤᱠᱟᱭ ᱥᱮᱱ ᱥᱮᱴᱮᱨ ᱮᱱᱟ ᱾ ᱤᱠᱷᱟᱹᱱ ᱚᱸᱰᱮ ᱩᱱᱤ ᱠᱚ ᱪᱤᱱᱦᱟᱹᱣ ᱠᱮᱫᱮᱭᱟ ᱾

==ᱟᱯᱚᱱ ᱡᱤᱭᱚᱱ==

ᱚᱱᱠᱟ ᱢᱟ ᱠᱟᱢᱟᱞ ᱯᱟᱥᱟᱦᱟᱜ ᱡᱤᱭᱚᱱ ᱨᱮ ᱯᱩᱱᱭᱟᱹ ᱠᱩᱲᱤ ᱦᱚᱯᱚᱱ ᱥᱟᱶ ᱩᱱᱤᱭᱟᱜ ᱫᱩᱯᱩᱞᱟᱹᱲ ᱥᱟᱹᱜᱟᱹᱭ ᱛᱟᱦᱮᱸ ᱠᱟᱱᱟ ᱤᱠᱷᱟᱹᱱ ᱵᱟᱯᱞᱟ ᱫᱚ ᱩᱱᱤ ᱠᱷᱟᱹᱞᱤ ᱞᱚᱛᱤᱯᱷᱤ ᱩᱥᱥᱟᱠᱤ ᱥᱟᱶ ᱮ ᱵᱟᱯᱞᱟ ᱮᱱᱟ ᱾ ᱡᱩᱫᱤ ᱦᱚᱸ ᱠᱟᱢᱟᱞ ᱨᱤᱱ ᱢᱤᱫ ᱦᱚᱸ ᱦᱚᱯᱚᱱ ᱵᱟᱠᱚ ᱦᱩᱭ ᱞᱮᱱᱟ ᱟᱨ ᱮᱨᱟ ᱛᱟᱭ ᱵᱤᱱ ᱦᱚᱯᱚᱱ ᱜᱮᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱮᱨᱟᱦᱟᱜ ᱜᱩᱨ ᱛᱟᱭᱚᱢ ᱢᱩᱥᱛᱟᱯᱷᱟ ᱠᱟᱢᱟᱞ ᱯᱟᱥᱟ ᱫᱚ ᱛᱤᱥ ᱦᱚᱸ ᱵᱟᱭ ᱵᱟᱯᱞᱟ ᱞᱮᱱᱟ ᱾ ᱡᱤᱭᱚᱱ ᱨᱮᱭᱟᱜ ᱮᱠᱞᱟ ᱚᱠᱛᱚ ᱥᱟᱦᱟᱭ ᱞᱟᱹᱜᱤᱫ ᱩᱱᱤ ᱜᱮᱯᱮ ᱜᱚᱴᱟᱝ ᱴᱩᱣᱟᱹᱨ ᱜᱤᱫᱟᱹᱨᱟᱭ ᱟᱯᱱᱟᱨ ᱠᱮᱫ ᱠᱚᱣᱟ ᱾ ᱟᱨ ᱩᱱᱠᱩ ᱟᱹᱰᱤ ᱱᱟᱯᱟᱭ ᱛᱮᱭ ᱡᱚᱛᱚᱱ ᱦᱟᱨᱟ ᱠᱮᱫ ᱠᱚᱣᱟ ᱾ ᱱᱩᱠᱩ ᱜᱮᱯᱮ ᱜᱚᱴᱟᱝ ᱜᱤᱫᱽᱨᱟᱹ ᱠᱷᱚᱱ ᱜᱮᱵᱟᱨ ᱦᱚᱲ ᱫᱚ ᱠᱩᱲᱤ ᱜᱤᱫᱽᱨᱟᱹ ᱠᱚ ᱛᱟᱦᱮᱸ ᱠᱟᱱᱟ ᱟᱨ ᱢᱤᱫ ᱦᱚᱲ ᱜᱮ ᱠᱚᱲᱟ ᱜᱤᱫᱽᱨᱟᱹ ᱫᱚᱭ ᱛᱟᱦᱮᱸ ᱠᱟᱱᱟ ᱾

==ᱟᱨ ᱦᱚᱸ ᱧᱮᱞ ᱢᱮ==
https://en.m.wikipedia.org/wiki/%C4%B0leri

https://en.m.wikipedia.org/wiki/Kemalism

https://en.m.wikipedia.org/wiki/List_of_covers_of_Time_magazine_(1920s)

https://en.m.wikipedia.org/wiki/Turkish_War_of_Independence

https://en.m.wikipedia.org/wiki/Young_Turks
==ᱥᱟᱹᱠᱷᱭᱟᱹᱛ==

==ᱵᱟᱦᱨᱮ ᱡᱚᱱᱚᱲ==

https://www.youtube.com/watch?v=UWzyr6pUAfw

https://web.archive.org/web/20090614091504/http://www.bitolatourist.info/things/museum/ataturk.html

https://archive.org/details/gov.archives.arc.651784

http://purl.org/pressemappe20/folder/pe/000726
[[Category:!Main category]]
