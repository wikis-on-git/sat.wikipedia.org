{{Infobox settlement
| name                            = ᱠᱚᱴᱚᱠ 
| other_name                      = Cuttack
| settlement_type                 = ᱥᱤᱴᱤ
| translit_lang1_info             = 
| image_skyline                   = Montage1.png
| image_alt                       = 
| image_caption                   = ᱜᱷᱩᱲᱤ ᱞᱮᱠᱟᱛᱮ ᱪᱮᱛᱟᱱ ᱞᱮᱸᱜᱟ ᱯᱟᱦᱴᱟ ᱠᱷᱚᱱ ᱠᱚᱴᱚᱠ ᱨᱤᱱᱤᱡ ᱫᱮᱵᱤ ᱪᱚᱱᱰᱤ ᱢᱩᱫᱽᱨᱤ,  ᱵᱟᱨᱚᱵᱟᱴᱤ ᱠᱤᱞᱞᱚ ᱫᱩᱣᱟ.ᱨ, ᱵᱟ.ᱞᱤ ᱡᱟᱛᱨᱟ ᱨᱮᱭᱟᱜ ᱥᱟ.ᱜᱩᱱ ᱫᱟᱨᱟᱢ ᱦᱚᱨ, ᱵᱟᱨᱚᱵᱟᱴᱤ ᱥᱴᱟᱰᱤᱭᱚᱢ, ᱵᱟᱵᱟ ᱫᱷᱚᱵᱽᱲᱮᱥᱣᱚᱨ ᱢᱚᱦᱟᱫᱮᱵᱽ ᱢᱩᱫᱽᱨᱤ, ᱢᱚᱦᱟᱱᱚᱫᱤ ᱱᱟ.ᱭᱨᱮ ᱡᱚᱵᱽᱨᱟ ᱜᱮᱨᱮᱡᱽ ᱨᱮᱭᱟᱜ ᱢᱤᱫ ᱪᱤᱛᱟ.ᱨ, ᱳᱰᱤᱥᱟ ᱩᱱᱩᱥᱩᱞ ᱫᱚᱨᱵᱟᱨᱥᱟᱲᱟ ᱾
| nicknames                       = <center>'''The Silver City<br>The Millennium City'''</center>
| pushpin_map                     = India Odisha#India
| pushpin_label_position          = 
| pushpin_map_alt                 = 
| pushpin_map_caption             = Location in Odisha, India
| coordinates                     = {{coord|20|31|25|N|85|47|17|E|display=inline,title}}
| subdivision_type                = ᱫᱤᱥᱚᱢ
| subdivision_name                = {{IND}}
| subdivision_type1               = ᱯᱚᱱᱚᱛ
| subdivision_type2               = ᱦᱮᱰᱠᱩᱣᱟᱴᱚᱨ
| subdivision_name1               = [[ᱳᱰᱤᱥᱟ]]
| subdivision_name2               = [[ᱠᱚᱴᱚᱠ]]
| established_title               = ᱛᱷᱟᱯᱚᱱ
| established_date                = ᱙᱘᱙ CE
| founder                         = ᱠᱤᱝ ᱢᱟᱨᱠᱚᱛᱚ ᱠᱮᱥᱚᱨᱤ
| named_for                       = Ancient military cantonment of [[ᱩᱛᱠᱚᱲ]]
| government_type                 = [[Municipal Corporations in India|ᱢᱩᱱᱤᱥᱤᱯᱟᱞ ᱠᱚᱨᱯᱳᱨᱮᱥᱳᱱ]]
| governing_body                  = [[Cuttack Municipal Corporation|ᱠᱚᱴᱚᱠ ᱢᱩᱱᱤᱥᱤᱯᱟᱞ ᱠᱚᱨᱯᱚᱨᱮᱥᱚᱱ(CMC)]]
| leader_title1                   = [[ᱯᱟᱨᱞᱤᱭᱟᱢᱮᱴ ᱥᱚᱦᱮᱛ]]
| leader_name1                    = '''ᱵᱷᱟᱨᱛᱨᱩᱦᱚᱨᱤ ᱢᱚᱦᱚᱛᱟᱵᱽ''', ([[Biju Janata Dal|BJD]])
| leader_title2                    = ᱠᱚᱞᱮᱠᱴᱚᱨ ᱟᱨ ᱰᱤᱥᱴᱨᱤᱠᱴ ᱢᱟᱡᱤᱥᱴᱨᱮᱴ
| leader_name2                     = ᱢᱟ.ᱱ ᱚᱨᱚᱵᱤᱸᱫᱽ ᱚᱜᱨᱚᱣᱟᱞ, [[Indian Administrative Service|IAS]]
| leader_title                   = [[Cuttack Municipal Corporation|Commissioner]]
| leader_name                    = 
| unit_pref                       = Metric
| area_footnotes                  = 
| area_total_km2                  = 
| area_metro_km2                  = 3932
| area_rank                       = 
| elevation_footnotes             = 
| elevation_m                     = 36
| population_total                = 2,624,470
| population_as_of                = 2011
| population_footnotes            = <ref name="pop">{{cite web|title=Cities having population 1 lakh and above|url=http://censusindia.gov.in/2011-prov-results/paper2/data_files/India2/Table_2_PR_Cities_1Lakh_and_Above.pdf|publisher=Census of India, Government of India|accessdate=2 November 2011}}</ref>
| population_density_km2          = 666
| population_metro                = 
| population_rank                 = 
| population_demonym              = Kataki
| demographics_type1              = ᱯᱟ.ᱨᱥᱤ
| demographics1_title1            = ᱟ.ᱢᱟ.ᱞᱮᱛ
| timezone1                       = [[Indian Standard Time|IST]]
| utc_offset1                     = +5:30
| postal_code_type                = [[Postal Index Number|ZIP code(s)]]
| postal_code                     = 7530xx/754xxx
| area_code                       = 0671
| area_code_type                  = Telephone code
| registration_plate              = OD-05
| blank_name_sec1                 = [[UN/LOCODE]]
| blank_info_sec1                 = IN CUT
| website                         = {{URL|cmccuttack.gov.in}}
| footnotes                       = 
| leader_title3                   = [[Bhubaneswar-Cuttack Police Commissionerate|ᱰᱮᱯᱭᱩᱴᱤ ᱠᱚᱢᱤᱥᱚᱱᱚᱨ ᱳᱯᱷ ᱯᱳᱞᱤᱥ]]
| leader_name3                    = ᱢᱟ.ᱱ ᱟᱠᱷᱤᱞᱮᱥᱣᱚᱨ ᱥᱤᱝ, [[Indian Police Service|IPS]]
| demographics1_info1             = [[ᱳᱰᱤᱭᱟ ᱯᱟᱹᱨᱥᱤ|ᱳᱰᱤᱭᱟ.]]
}}

'''ᱠᱚᱴᱚᱠ''' ᱥᱤᱧᱚᱛ ᱨᱮᱭᱟᱜ ᱳᱰᱤᱥᱟ ᱯᱚᱱᱚᱛ ᱨᱮ ᱢᱤᱫ ᱱᱟᱜᱟᱨ ᱠᱟᱱᱟ ᱾ ᱱᱚᱣᱟ ᱫᱚ ᱠᱚᱴᱚᱠ ᱦᱚᱱᱚᱛ ᱛᱟᱞᱟᱨᱮ ᱦᱟ.ᱡᱩᱜᱼᱟ ᱾ ᱠᱚᱴᱚᱠ ᱫᱚ ᱳᱰᱤᱥᱟ ᱨᱮᱭᱟᱜ ᱢᱤᱫ ᱢᱟᱨᱮ ᱱᱟᱜᱟᱨ ᱠᱟᱱᱟ ᱾ ᱡᱟᱦᱟᱸ ᱫᱚ ᱨᱩᱯᱟ. ᱱᱟᱜᱟᱨ (Silver city) ᱧᱩᱛᱩᱢ ᱛᱮᱦᱚᱸ ᱩᱯᱨᱩᱢ ᱛᱟᱭ ᱢᱮᱱᱟᱜᱼᱟ ᱾ ᱱᱚᱣᱟ ᱨᱮᱭᱟᱜ ᱱᱟᱜᱟᱢ ᱫᱚ ᱢᱤᱫ ᱜᱮᱥᱟᱭ ᱥᱮᱨᱢᱟ ᱠᱷᱚᱱ ᱦᱚᱸ ᱵᱟ.ᱲᱛᱤ ᱢᱟᱨᱮ ᱜᱮᱭᱟ ᱾ ᱥᱩᱯᱩᱨ ᱟᱨᱮ ᱥᱚᱛᱟᱵᱽᱫᱷᱤ ᱫᱷᱟᱟ.ᱵᱤᱡ ᱠᱚᱴᱚᱠ ᱫᱚ ᱳᱰᱤᱥᱟ ᱨᱮᱭᱟᱜ ᱨᱟᱡᱽᱜᱟᱲ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱟᱨ ᱛᱮᱦᱮᱧ ᱫᱚ ᱚᱸᱰᱮᱱᱟᱜ ᱵᱮᱯᱟᱨᱤ ᱨᱟᱡᱽᱜᱟᱲ ᱞᱮᱠᱟᱛᱮ ᱵᱟᱱᱟᱰᱟᱭ ᱢᱮᱱᱟᱜᱼᱟ ᱾ ᱠᱮᱥᱚᱨᱤ ᱵᱚᱝᱥᱚ ᱚᱠᱛᱚ ᱨᱮ ᱱᱚᱰᱮ ᱵᱮᱱᱟᱣ ᱮᱱ ᱥᱚᱭᱱᱤᱠ ᱥᱤᱵᱤᱨ ᱠᱚᱴᱚᱠ ᱟᱜ ᱧᱩᱛᱩᱢ ᱞᱮᱠᱟᱛᱮ ᱱᱚᱣᱟ ᱱᱟᱜᱟᱨ ᱨᱮᱭᱟᱜ ᱧᱩᱛᱩᱢ ᱫᱚ ᱫᱚᱦᱚ ᱞᱮᱱᱟ ᱾ ᱱᱚᱰᱮᱱᱟᱜ ᱠᱤᱞᱟ, ᱢᱩᱫᱽᱨᱤ ᱟᱨ ᱥᱟᱧᱪᱟᱣᱥᱟᱲᱟ ᱴᱩᱨᱤᱥᱴ ᱠᱚᱭ ᱢᱩᱦᱤᱛ ᱠᱚᱣᱟ ᱾ ᱠᱚᱴᱚᱠ ᱫᱚ ᱱᱤᱛᱚᱜᱟᱜ ᱳᱰᱤᱥᱟ ᱨᱮᱭᱟᱜ ᱛᱟᱞᱟᱡᱩᱜᱤᱭᱟ. ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱫᱚ ᱯᱚᱫᱽᱢᱟᱵᱚᱛᱤ ᱢᱮᱱᱛᱮ ᱦᱚᱸᱠᱚ ᱢᱮᱛᱟᱦᱟᱜ ᱛᱟᱦᱮᱸᱫ ᱾ ᱱᱚᱣᱟ ᱱᱟᱜᱟᱨ ᱫᱚ ᱢᱟᱦᱟᱱᱚᱫᱤ ᱟᱨ ᱚᱱᱟ ᱨᱮᱭᱟᱜ ᱥᱚᱦᱚᱫ ᱱᱟᱺᱭ ᱠᱟᱛᱷᱳᱡᱚᱰᱤ ᱨᱮᱭᱟᱜ ᱧᱟᱯᱟᱢ ᱴᱚᱴᱷᱟᱨᱮ ᱵᱮᱱᱟᱣ ᱟᱠᱟᱱᱟ ᱾

==ᱱᱟᱜᱟᱢ==

ᱠᱚᱴᱚᱠ ᱱᱟᱜᱟᱨ ᱨᱮᱭᱟᱜ ᱛᱷᱟᱯᱚᱱ ᱫᱚ ᱠᱮᱥᱨᱤ ᱨᱟᱡᱽᱵᱚᱝᱥᱚ ᱨᱤᱱᱤᱡ ᱥᱚᱢᱨᱟᱴ ᱱᱨᱩᱯ ᱠᱮᱥᱨᱤ ᱜᱮ ᱥᱟᱞ ᱙᱘᱙ ᱤ. ᱨᱮᱭ ᱛᱷᱟᱯᱚᱱ ᱞᱮᱫᱼᱟ ᱾ ᱥᱟᱞ ᱑᱐᱐᱒ ᱨᱮ ᱥᱚᱢᱨᱟᱴ ᱢᱚᱨᱠᱚᱴ ᱠᱮᱥᱨᱤ ᱫᱚ ᱱᱟᱜᱟᱨ ᱵᱟᱱ ᱠᱷᱚᱱ ᱮ ᱵᱟᱧᱪᱟᱣ ᱞᱟ.ᱜᱤᱫ ᱫᱷᱤᱨᱤ ᱨᱮᱭᱟᱜ ᱠᱟᱸᱛ ᱮ ᱵᱮᱱᱟᱣ ᱞᱮᱫᱼᱟ ᱾ ᱥᱩᱯᱩᱨ ᱑᱐᱐᱐ ᱥᱮᱨᱢᱟ ᱫᱷᱟ.ᱵᱤᱡ ᱠᱚᱴᱚᱠ ᱫᱚ ᱳᱰᱤᱥᱟ ᱨᱮᱭᱟᱜ ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ ᱾ ᱜᱚᱝ ᱵᱚᱝᱥᱤ ᱥᱟᱶᱛᱮ ᱥᱩᱨᱭᱟ ᱵᱚᱝᱥᱤ ᱥᱟᱢᱨᱟᱡᱚ ᱨᱮᱭᱟᱜ ᱨᱟᱡᱽᱜᱟᱲ ᱦᱚᱸ ᱠᱚᱴᱚᱠ ᱜᱮ ᱛᱟᱦᱮᱸ ᱠᱟᱱᱟ ᱾ ᱳᱰᱤᱥᱟ ᱨᱤᱱᱤᱡ ᱢᱩᱪᱟ.ᱫ ᱦᱤᱱᱫᱩ ᱨᱟᱡᱟ ᱢᱩᱠᱩᱸᱫᱽᱫᱮᱵᱽ ᱛᱟᱭᱚᱢ ᱫᱚ ᱠᱚᱴᱚᱠ ᱱᱟᱜᱟᱨ ᱯᱩᱭᱞᱩ ᱫᱚ ᱤᱥᱞᱟᱢᱤᱭᱟ. ᱟᱨ ᱛᱟᱭᱚᱢ ᱛᱮᱫᱚ ᱥᱟᱦᱡᱟᱦᱟᱸᱱᱟᱜ ᱥᱟᱥᱚᱱ ᱱᱟᱝ ᱨᱮ ᱢᱩᱜᱚᱞ ᱥᱚᱞᱛᱚᱱᱚᱛ ᱟᱜ ᱜᱚᱵᱚᱞ ᱨᱮ ᱛᱟᱦᱮᱸ ᱠᱟᱱᱟ ᱾ ᱡᱟᱦᱟᱸ ᱨᱮᱫᱚ ᱱᱚᱣᱟ ᱢᱤᱫ ᱞᱟᱯᱷᱟᱝ ᱴᱷᱟᱶ ᱨᱮᱭᱟᱜ ᱢᱟᱱᱟᱣ ᱵᱟᱛᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱑᱗᱕᱐ ᱫᱷᱟ.ᱵᱤᱡ ᱳᱰᱤᱥᱟ ᱫᱚ ᱢᱚᱨᱟᱴᱷᱟ ᱠᱚᱣᱟᱨ ᱜᱚᱵᱚᱞ ᱨᱮ ᱦᱮᱡ ᱮᱱ ᱥᱟᱶ ᱥᱟᱶ ᱛᱮ ᱠᱚᱴᱚᱠ ᱦᱚᱸ ᱩᱱᱠᱩᱣᱟᱜ ᱜᱚᱵᱚᱞ ᱨᱮ ᱦᱮᱡ ᱮᱱᱟ ᱾ ᱤᱱᱟ. ᱛᱟᱭᱚᱢ ᱥᱟᱞ ᱑᱘᱐᱓ ᱤ. ᱨᱮ ᱠᱚᱴᱚᱠ ᱫᱚ ᱤᱸᱜᱽᱨᱟ.ᱡᱽ ᱠᱚᱣᱟᱜ ᱜᱚᱵᱚᱞ ᱨᱮ ᱦᱮᱡ ᱮᱱᱟ ᱾ ᱑᱘᱒᱖ ᱥᱟᱞᱮᱨᱮ ᱱᱚᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱭᱟᱜ ᱨᱟᱡᱽᱜᱟᱲ ᱵᱮᱱᱟᱣ ᱮᱱᱟ ᱾ ᱫᱤᱥᱚᱢ ᱯᱷᱩᱨᱜᱟ.ᱞ ᱮᱱ ᱛᱟᱭᱚᱢ ᱑᱙᱔᱘ ᱥᱟᱞᱮᱨᱮ ᱳᱰᱤᱥᱟ ᱨᱮᱭᱟᱜ ᱨᱟᱡᱽᱜᱟᱲ ᱫᱚ ᱠᱚᱴᱚᱠ ᱠᱷᱚᱱ ᱵᱷᱩᱵᱽᱱᱮᱥᱣᱚᱨ ᱠᱚ ᱩᱪᱟ.ᱲ ᱤᱫᱤ ᱠᱮᱫᱼᱟ ᱾

==ᱢᱩᱬᱩᱛ ᱧᱮᱢᱮᱞ ᱴᱷᱟᱶ==

===ᱵᱟᱨᱵᱟᱴᱤ ᱠᱤᱞᱟ===

ᱱᱚᱣᱟ ᱫᱚ ᱠᱚᱴᱚᱠ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱥᱟᱸᱜᱷᱟᱨᱮᱛ ᱴᱚᱴᱷᱟ ᱠᱟᱱᱟ ᱾ ᱢᱟᱦᱟᱱᱚᱫᱤ ᱠᱟᱛᱟ ᱨᱮ ᱵᱮᱱᱟᱣ ᱟᱠᱟᱱ ᱱᱚᱣᱟ ᱠᱤᱞᱟ ᱫᱚ ᱟ.ᱰᱤ ᱱᱟᱯᱟᱭ ᱛᱮ ᱥᱟᱡᱟᱣ ᱟᱠᱟᱱ ᱫᱩᱣᱟ.ᱨ ᱟᱨ ᱟᱨᱮ ᱛᱟᱞᱟ ᱫᱚᱞᱟᱱ ᱞᱟ.ᱜᱤᱫ ᱧᱩᱛᱩᱢ ᱵᱟ.ᱲᱛᱤᱭᱟ ᱾ ᱱᱚᱣᱟ ᱫᱚ ᱜᱚᱝ ᱵᱚᱝᱥᱚ ᱑᱔ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮᱭ ᱵᱮᱱᱟᱣ ᱚᱪᱚ ᱞᱮᱫᱼᱟ ᱾ ᱞᱟ.ᱰᱷᱟ.ᱭ ᱚᱠᱛᱚ ᱨᱮ ᱜᱟᱰᱟ ᱨᱮᱭᱟᱜ ᱵᱟᱱᱟᱨ ᱠᱟᱛᱟᱨᱮ ᱵᱮᱱᱟᱣ ᱟᱠᱟᱱ ᱵᱟᱱᱟᱨ ᱠᱤᱞᱟ ᱱᱚᱣᱟ ᱠᱤᱞᱟᱭ ᱨᱩᱠᱷᱤᱭᱟ. ᱮᱫ ᱛᱟᱦᱮᱸᱫ ᱾ ᱱᱤᱛᱚᱜ ᱫᱚ ᱱᱚᱣᱚ ᱠᱤᱞᱟ ᱥᱟᱶ ᱢᱤᱫ ᱡᱮᱜᱮᱛᱟ.ᱨᱤᱭᱟ. ᱥᱴᱟᱰᱤᱭᱚᱢ ᱢᱮᱱᱟᱜᱼᱟ ᱾ ᱕ ᱮᱠᱚᱨ ᱨᱮ ᱯᱟᱥᱱᱟᱣ ᱟᱠᱟᱱ ᱱᱚᱣᱟ ᱥᱴᱟᱰᱤᱭᱚᱢ ᱨᱮ ᱓᱐᱐᱐᱐ ᱠᱷᱚᱱ ᱦᱚᱸ ᱵᱟ.ᱲᱛᱤ ᱦᱚᱲ ᱠᱚ ᱫᱩᱲᱩᱵ ᱫᱟᱲᱮᱭᱟᱜᱼᱟ ᱾ ᱱᱚᱰᱮ ᱠᱷᱮᱞ ᱦᱮᱯᱨᱟᱣ ᱟᱨ ᱞᱟᱠᱪᱟᱨ ᱠᱟ.ᱢᱤᱦᱚᱨᱟ ᱥᱟᱯᱲᱟᱣ ᱟᱠᱟ ᱜᱮ ᱛᱟᱦᱮᱸᱱ ᱠᱟᱱᱟ ᱾

===ᱯᱚᱨᱚᱢᱦᱚᱝᱥᱱᱟᱛᱷ ᱢᱩᱫᱽᱨᱤ===

ᱵᱷᱚᱜᱚᱵᱟᱱ ᱥᱤᱵᱽ ᱮ ᱟᱞᱟᱭ ᱟᱠᱟᱱ ᱱᱚᱣᱟ ᱢᱩᱫᱽᱨᱤ ᱠᱚᱴᱚᱠ ᱨᱮᱭᱟᱜ ᱵᱟᱦᱨᱮ ᱯᱟᱦᱴᱟ ᱨᱮ ᱢᱮᱱᱟᱜᱼᱟ ᱾ ᱚᱸᱰᱮ ᱫᱚ ᱢᱤᱫ ᱟ.ᱰᱤ ᱢᱟᱨᱟᱝ ᱵᱷᱩᱜᱟ.ᱜ ᱢᱮᱱᱟᱜᱼᱟ ᱡᱟᱦᱟᱸ ᱠᱷᱚᱱ ᱫᱚ ᱟᱡ ᱛᱮᱜᱮ ᱫᱟᱜ ᱞᱤᱸᱜᱤᱱ ᱠᱟᱱᱟ ᱾ ᱱᱚᱣᱟ ᱢᱟᱨᱟᱝ ᱵᱷᱩᱜᱟ.ᱜ ᱫᱚ ᱱᱚᱣᱟ ᱢᱩᱫᱽᱨᱤ ᱨᱮᱭᱟᱜ ᱢᱤᱫ ᱟᱞᱟᱫᱟ ᱨᱩᱯ ᱠᱟᱱᱟ ᱾ ᱱᱚᱣᱟ ᱫᱚ ᱟ.ᱰᱤ ᱢᱟᱨᱟᱝ ᱜᱚᱨᱚᱵᱽ ᱨᱮᱭᱟᱜ ᱠᱟᱛᱷᱟ ᱢᱮᱱᱛᱮ ᱠᱚ ᱞᱟ.ᱭᱟ ᱾

===ᱫᱷᱚᱣᱞᱮᱥᱣᱚᱨ ᱢᱩᱫᱽᱨᱤ===

ᱢᱟᱦᱟᱱᱚᱫᱤ ᱨᱮᱭᱟᱜ ᱢᱤᱫ ᱰᱷᱤᱯ ᱨᱮ ᱢᱮᱱᱟᱜ ᱫᱷᱚᱣᱞᱮᱥᱣᱚᱨ ᱢᱩᱫᱽᱨᱤ ᱵᱷᱚᱜᱚᱵᱟᱱ ᱥᱤᱵᱽ ᱵᱚᱸᱜᱟ ᱟᱭ ᱞᱟ.ᱜᱤᱫ ᱧᱩᱛᱩᱢ ᱟᱱᱟᱜᱼᱟ ᱾ ᱱᱚᱣᱟ ᱢᱩᱫᱽᱨᱤ ᱫᱚ ᱴᱩᱨᱤᱥᱴ ᱢᱩᱦᱤᱛ ᱦᱚᱸ ᱠᱟᱱᱟ ᱾

===ᱢᱤᱣᱡᱤᱭᱚᱢ===

ᱢᱟᱦᱟᱱᱚᱫᱤ ᱫᱷᱟᱨᱮ ᱨᱮ ᱳᱰᱤᱥᱟ ᱨᱮᱭᱟᱜ ᱯᱟ.ᱦᱤᱞ ᱵᱤᱨᱟᱥᱚᱛ ᱮ ᱥᱚᱫᱚᱨ ᱮᱫ ᱢᱤᱣᱡᱤᱭᱚᱢ ᱠᱚᱴᱚᱠ ᱨᱮᱭᱟᱜ ᱫᱚ ᱢᱤᱫ ᱧᱩᱛᱩᱢᱟᱱ ᱴᱩᱨᱤᱥᱴ ᱛᱟᱞᱢᱟ ᱠᱟᱱᱟ ᱾ ᱵᱟ.ᱞᱤᱡᱟᱛᱨᱟ ᱢᱟᱴ ᱥᱩᱨ ᱨᱮ ᱵᱮᱱᱟᱣ ᱟᱠᱟᱱ ᱱᱚᱣᱟ ᱢᱤᱣᱡᱤᱭᱚᱢ ᱧᱮᱞ ᱞᱟ.ᱜᱤᱫ ᱛᱮ ᱟ.ᱰᱤ ᱦᱚᱲᱟᱜ ᱵᱷᱤᱲ ᱛᱟᱦᱮᱸᱱᱟ ᱾ ᱱᱚᱰᱮ ᱥᱨᱤᱞᱚᱝᱠᱟ, ᱤᱱᱰᱚᱱᱮᱥᱤᱭᱟ ᱮᱢᱟᱱ ᱫᱤᱥᱚᱢ ᱥᱟᱶ ᱳᱰᱤᱥᱟ (ᱠᱚᱲᱤᱝᱜᱚ) ᱨᱮᱭᱟᱜ ᱫᱚᱨᱮᱭᱟ ᱥᱟᱶ ᱢᱟᱨᱮ ᱥᱟ.ᱜᱟ.ᱭ ᱨᱮᱭᱟᱜ ᱪᱚᱨᱚᱠ ᱵᱮᱣᱨᱟ ᱧᱮᱞ ᱧᱟᱢᱚᱜᱼᱟ ᱾

===ᱱᱮᱛᱟᱡᱤᱭᱟᱜ ᱡᱟᱱᱟᱢᱛᱷᱟᱱ ᱢᱤᱣᱡᱤᱭᱚᱢ===

ᱱᱮᱛᱟᱡᱤ ᱥᱩᱵᱟᱥ ᱪᱚᱸᱫᱽᱨᱚ ᱵᱳᱥ ᱟᱜ ᱡᱟᱱᱟᱢ ᱛᱷᱟᱱ ᱨᱮ ᱩᱱᱤᱭᱟᱜ ᱱᱟᱜᱟᱢ ᱟᱨ ᱩᱱᱤᱭᱟᱜ ᱵᱤᱨᱟᱥᱚᱛ ᱠᱚ ᱧᱮᱞᱚᱜ ᱠᱟᱱ ᱢᱤᱫ ᱱᱟᱯᱟᱭ ᱪᱚᱨᱚᱠ ᱢᱤᱣᱡᱤᱭᱚᱢ ᱵᱮᱱᱟᱣ ᱟᱠᱟᱱᱟ, ᱡᱟᱦᱟᱸ ᱫᱚ ᱥᱩᱵᱟᱥ ᱟᱜ ᱱᱮᱛᱟᱡᱤ ᱵᱮᱱᱟᱣᱜ ᱫᱷᱟ.ᱵᱤᱡᱟᱜ ᱥᱟᱸᱜᱷᱟᱨ ᱮ ᱩᱫᱩᱜ ᱥᱚᱫᱚᱨᱟ ᱾

===ᱟᱱᱚᱸᱫᱽ ᱵᱷᱚᱵᱚᱱ ᱢᱤᱣᱡᱤᱭᱚᱢ===

ᱳᱰᱤᱥᱟ ᱨᱤᱱᱤᱡ ᱵᱤᱨᱦᱚᱯᱚᱱ ᱵᱤᱡᱩ ᱯᱚᱴᱱᱟᱭᱚᱠ ᱟᱜ ᱡᱟᱱᱟᱢ ᱛᱷᱟᱱ ᱟᱱᱚᱸᱫᱽ ᱵᱷᱚᱵᱚᱱ ᱫᱚ ᱱᱤᱛᱚᱜ ᱢᱤᱫ ᱢᱤᱣᱡᱤᱭᱚᱢ ᱨᱮ ᱟ.ᱨᱩ ᱦᱩᱭ ᱟᱠᱟᱱᱟ ᱾ ᱵᱟᱨᱵᱟᱴᱤ ᱫᱤᱨᱜᱽ ᱥᱩᱨ ᱨᱮ ᱢᱮᱱᱟᱜ ᱱᱚᱣᱟ ᱢᱤᱣᱡᱤᱭᱚᱢ ᱫᱚ ᱵᱤᱡᱩ ᱯᱚᱴᱱᱟᱭᱚᱠ ᱟᱜ ᱡᱩᱞᱩᱜ ᱯᱚᱨᱥᱳᱱᱟᱞᱤᱴᱤᱭ ᱥᱚᱫᱚᱨᱟ ᱾

===ᱱᱟ.ᱭ ᱫᱷᱟᱨᱮ ᱨᱮ ᱠᱟᱸᱛ===

᱑᱑ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮ ᱨᱟᱡᱟ ᱢᱚᱨᱟᱠᱟᱛ ᱠᱮᱥᱨᱤ ᱫᱚ ᱱᱟ.ᱭ ᱨᱮ ᱫᱷᱤᱨᱤ ᱨᱮᱭᱟᱜ ᱠᱟᱸᱛ ᱮ ᱵᱮᱱᱟᱣ ᱚᱪᱚ ᱞᱮᱫᱼᱟ ᱾ ᱚᱱᱟ ᱠᱟᱸᱛ ᱠᱷᱟ.ᱛᱤᱨ ᱜᱮ ᱱᱚᱣᱟ ᱱᱟᱜᱟᱨ ᱫᱚ ᱵᱟᱱ ᱨᱮᱭᱟᱜ ᱢᱩᱦᱤᱢ ᱠᱷᱚᱱ ᱵᱟᱧᱪᱟᱣ ᱫᱚᱲᱮ ᱟᱠᱟᱱᱟ ᱾ ᱚᱱᱟ ᱠᱷᱟ.ᱛᱤᱨ ᱜᱮ ᱱᱚᱣᱟ ᱱᱟᱜᱟᱨ ᱫᱚ ᱨᱟᱡᱽᱜᱟᱲ ᱠᱚ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾ ᱱᱚᱣᱟᱭ ᱥᱚᱫᱚᱨᱟ ᱫᱚ ᱱᱚᱣᱟ  ᱜᱮ ᱚᱱᱟ ᱚᱠᱛᱚ ᱨᱮᱭᱟᱜ ᱢᱤᱫ ᱟ.ᱰᱤ ᱥᱚᱨᱮᱥ ᱩᱛᱱᱟ.ᱣ ᱠᱟᱱᱟ ᱾ 

===ᱞᱟᱞᱵᱟᱜᱽ ᱢᱚᱦᱚᱞ===

ᱠᱟᱛᱷᱚᱡᱚᱰᱤ ᱫᱷᱟᱨᱮ ᱨᱮ ᱵᱮᱱᱟᱣ ᱟᱠᱟᱱ ᱱᱚᱣᱟ ᱢᱚᱦᱚᱞ ᱫᱚ ᱠᱚᱴᱚᱠ ᱨᱮᱭᱟᱜ ᱢᱤᱫ ᱜᱚᱨᱚᱵᱽ ᱟᱱᱟᱜ ᱥᱟ.ᱠᱷᱤ ᱞᱮᱠᱟᱛᱮ ᱛᱟᱦᱮᱸ ᱟᱠᱟᱱᱟ ᱾ ᱵᱟᱨᱵᱟᱴᱤ ᱫᱩᱨᱜᱽ ᱛᱟᱭᱚᱢ ᱫᱚ ᱱᱚᱣᱟ ᱜᱮ ᱥᱟᱥᱚᱱ ᱨᱮᱭᱟᱜ ᱢᱤᱫ ᱧᱩᱛᱩᱢᱟᱱ ᱛᱟᱞᱢᱟ ᱛᱟᱦᱮᱸ ᱟᱠᱟᱱᱟ ᱾ ᱑᱗ ᱟᱱᱟᱜ ᱥᱚᱫᱤ ᱨᱮ ᱵᱮᱱᱟᱣ ᱟᱠᱟᱱ ᱱᱚᱣᱟ ᱢᱚᱦᱚᱞ ᱫᱚ ᱟ.ᱰᱤ᱾ᱞᱮᱠᱟᱱ ᱧᱩᱛᱩᱢᱟᱱ ᱨᱟᱡᱟ ᱠᱚᱣᱟᱜ ᱵᱟᱥᱟ ᱞᱮᱠᱟᱛᱮ ᱛᱟᱦᱮᱸ ᱟᱠᱟᱱᱟ ᱾ ᱑᱙᱔᱒ ᱠᱷᱚᱱ ᱑᱙᱖᱐ ᱫᱷᱟ.ᱵᱤᱡ ᱱᱚᱣᱟ ᱫᱚ ᱳᱰᱤᱥᱟ ᱨᱤᱱᱤᱡ ᱨᱚᱡᱽᱯᱟᱞ ᱟᱜ ᱵᱟᱥᱟ  ᱛᱟᱦᱮᱸ ᱠᱟᱱᱟ ᱾

===ᱨᱮᱵᱷᱮᱱᱥᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ===

ᱨᱮᱵᱷᱮᱱᱥᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ  ᱫᱚ ᱳᱰᱤᱥᱟ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱮ ᱥᱮᱪᱮᱫ ᱴᱷᱟᱶ ᱠᱟᱱᱟ ᱾ ᱥᱟᱞ ᱑᱘᱖᱘ ᱨᱮ ᱵᱮᱱᱟᱣ ᱟᱠᱟᱱ ᱱᱚᱣᱟ ᱵᱤᱨᱫᱟ.ᱜᱟᱲ ᱫᱚ ᱒᱐᱐᱖ ᱥᱟᱞᱮᱨᱮ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮᱭᱟᱜ ᱢᱟᱱᱟᱣ ᱵᱟᱛᱟᱣ ᱫᱚᱭ ᱧᱟᱢ ᱠᱮᱫᱼᱟ ᱾ 

ᱱᱚᱣᱟ ᱠᱚ ᱥᱟᱶ ᱥᱟᱶᱛᱮ ᱪᱚᱰᱚᱜᱚᱝᱜᱚ ᱫᱩᱨᱜᱽ, ᱢᱚᱫᱷᱩᱥᱩᱫᱚᱱ ᱢᱤᱣᱡᱤᱭᱚᱢ, ᱥᱚᱣᱨᱟᱡᱽᱡᱚ ᱟᱥᱨᱚᱢ, ᱠᱚᱱᱤᱠᱟ ᱨᱟᱡᱚᱵᱟᱴᱤ ᱟ.ᱰᱤ ᱞᱮᱠᱟᱱᱟᱜ ᱱᱚᱰᱮᱱᱟᱜ ᱢᱚᱦᱚᱛ ᱟᱱᱟᱜ ᱴᱩᱨᱤᱥᱴ ᱴᱚᱴᱷᱟ ᱠᱟᱱᱟ ᱾

==ᱯᱟᱨᱟᱵᱽ==

ᱵᱟ.ᱞᱤᱡᱟᱛᱨᱟ ᱫᱚ ᱠᱚᱴᱚᱠ ᱨᱮᱭᱟᱜ ᱟ.ᱰᱤ ᱢᱟᱨᱮ ᱟᱨ ᱧᱩᱛᱩᱢᱟᱱ ᱯᱟᱨᱟᱵᱽ ᱠᱟᱱᱟ ᱾ ᱢᱟᱨᱮ ᱞᱟ.ᱣᱠᱟ ᱵᱟ.ᱱᱤᱡ ᱨᱤᱛ ᱩᱫᱩᱜ ᱥᱚᱫᱚᱨ ᱞᱟ.ᱜᱤᱫ ᱱᱚᱣᱟ ᱯᱟᱨᱟᱵᱽ ᱫᱚ ᱘ ᱢᱟᱦᱟᱸ ᱫᱷᱟ.ᱵᱤᱡ ᱪᱟᱞᱟᱜᱼᱟ, ᱡᱟᱦᱟᱸᱨᱮ ᱫᱤᱱᱟ.ᱢ ᱦᱤᱞᱚᱜ ᱞᱟᱠᱷ ᱦᱚᱲᱟᱜ ᱵᱷᱤᱲ ᱯᱮᱨᱮᱡ ᱛᱟᱦᱮᱸᱱᱟ ᱾ ᱱᱚᱣᱟ ᱫᱚ ᱠᱚᱴᱚᱠ ᱨᱮᱭᱟᱜ ᱡᱚᱛᱚ ᱠᱷᱚᱱ ᱩᱯᱨᱩᱢ ᱯᱟᱨᱟᱵᱽ ᱠᱟᱱᱟ ᱾ ᱱᱚᱣᱟ ᱥᱟᱶ ᱥᱟᱶᱛᱮ ᱫᱩᱨᱜᱟᱯᱩᱡᱟ, ᱫᱤᱯᱟᱵᱚᱞᱤ, ᱦᱚᱞᱤ, ᱨᱚᱢᱡᱟᱱ, ᱤᱫᱽ ᱮᱢᱟᱱ ᱟ.ᱰᱤ ᱞᱮᱠᱟᱱ ᱯᱟᱨᱟᱵᱽ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱾ ᱠᱚᱴᱚᱠ  ᱨᱮᱭᱟᱜ ᱯᱟᱨᱟᱵᱽ ᱨᱮᱭᱟᱜ ᱢᱤᱫ ᱥᱚᱨᱮᱡ ᱡᱤᱱᱤᱥ ᱫᱚ ᱱᱚᱣᱟ ᱠᱟᱱᱟ ᱚᱸᱰᱮᱱᱟᱜ ᱞᱟᱠᱪᱟᱨ ᱫᱚ ᱢᱤᱫ ᱜᱮᱭᱟ ᱾ ᱫᱷᱚᱨᱚᱢ ᱨᱮᱱᱟᱜ ᱛᱚᱱᱚᱞ ᱠᱷᱚᱱ ᱥᱟᱺᱜᱤᱧ ᱨᱮ ᱡᱚᱛᱚ ᱦᱚᱲ ᱢᱤᱫ ᱯᱟᱨᱟᱵᱽ ᱢᱟᱱᱟᱣ ᱨᱮᱠᱚ ᱨᱚᱝ ᱠᱚᱜᱼᱟ ᱾

==ᱦᱮᱡᱥᱮᱱ==

===ᱦᱚᱭ ᱦᱚᱨ===

ᱱᱚᱣᱟ ᱨᱮᱭᱟᱜ ᱥᱩᱨ ᱩᱰᱟ.ᱱ ᱟᱰᱟ ᱫᱚ ᱵᱷᱩᱵᱽᱱᱮᱥᱣᱚᱨ ᱨᱮᱭᱟᱜ ᱵᱤᱡᱩ ᱯᱚᱴᱱᱟᱭᱮᱠ ᱩᱰᱟ.ᱱ ᱟᱰᱟ (᱓᱐ ᱠᱤᱞᱳ ᱢᱤᱴᱚᱨ) ᱠᱟᱱᱟ ᱾

===ᱨᱮᱞ ᱦᱚᱨ===

ᱠᱚᱴᱚᱠ ᱫᱤᱞᱞᱤ, ᱢᱩᱢᱵᱟᱹᱭ, ᱠᱚᱞᱠᱟᱛᱟ ᱥᱟᱶᱛᱮ ᱡᱮᱛᱮ ᱢᱟᱨᱟᱝ ᱱᱟᱜᱟᱨ ᱥᱟᱶ ᱡᱩᱲᱟᱹᱣ ᱨᱮ ᱢᱮᱱᱟᱭᱟ᱾ ᱫᱤᱥᱚᱢ ᱨᱮᱭᱟᱜ ᱞᱮᱠᱟᱱ ᱴᱚᱴᱷᱟ ᱠᱷᱚᱱ ᱱᱚᱰᱮ ᱞᱟᱹᱜᱤᱫ ᱫᱤᱱᱟᱹᱢ ᱦᱤᱞᱚᱜ ᱨᱮᱞ ᱜᱟᱹᱰᱤ ᱪᱟᱞᱟᱜ ᱠᱟᱱᱟ᱾

===ᱥᱚᱲᱚᱠ ᱦᱚᱨ===

ᱠᱚᱴᱚᱠ ᱵᱷᱩᱵᱽᱱᱮᱥᱣᱚᱨ, ᱠᱚᱬᱟᱨᱠ, ᱯᱩᱨᱤ, ᱠᱚᱞᱠᱟᱛᱟ, ᱟᱨ ᱫᱤᱥᱚᱢ ᱨᱮᱭᱟᱜ ᱮᱴᱟᱜ ᱴᱚᱴᱷᱟ ᱥᱟᱶ ᱦᱚᱸ ᱥᱚᱲᱚᱠ ᱦᱚᱛᱮᱛᱮ ᱡᱩᱲᱟᱹᱭ ᱢᱮᱱᱟᱜᱼᱟ᱾

==ᱥᱟ.ᱠᱷᱭᱟ.ᱛ==
{{Reflist}}

==ᱵᱟᱦᱨᱮ ᱡᱚᱱᱚᱲ==

{{Commons category|Cuttack}}
* [http://cmccuttack.gov.in/ Cuttack Municipal Corporation]
* [https://web.archive.org/web/20100325185314/http://as1.ori.nic.in/cdacuttack/ Cuttack Development Authority (CDA)]
* [http://cuttack.nic.in/ Official website of Cuttack district]
* {{Wikivoyage-inline}}

[[ᱛᱷᱚᱠ:ᱳᱰᱤᱥᱟ]]
