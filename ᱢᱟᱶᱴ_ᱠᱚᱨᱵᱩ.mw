'''ᱢᱟᱶᱴ ᱠᱚᱨᱵᱩ''' ᱵᱟᱝᱢᱟ '''ᱠᱚᱨᱵᱩ ᱵᱩᱨᱩ''' ([[ᱢᱟᱞᱚᱭ ᱯᱟᱹᱨᱥᱤ|ᱢᱟᱞᱚᱭ]]: Gunung Korbu) ᱫᱚ ᱦᱩᱞᱩ ᱠᱤᱱᱴᱟ ᱨᱮᱱᱟᱜ ᱢᱤᱫ ᱵᱩᱨᱩ ᱠᱟᱱᱟ ᱾ ᱡᱟᱦᱟᱸ ᱫᱚ [[ᱢᱟᱞᱮᱥᱤᱭᱟ]] ᱨᱮᱱᱟᱜ ᱯᱮᱨᱟᱠ ᱯᱚᱱᱚᱛ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ [[ᱤᱯᱚᱦ]] ᱠᱷᱚᱱᱟᱜ ᱒᱕ ᱠᱤᱞᱚᱢᱤᱴᱚᱨ ᱜᱟᱱ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱛᱤᱛᱤᱝᱣᱟᱥ ᱵᱩᱨᱩ ᱨᱮᱱᱟᱜ ᱡᱚᱛᱚ ᱠᱷᱚᱱ ᱩᱥᱩᱞ ᱴᱩᱭ ᱠᱟᱱᱟ, ᱡᱟᱦᱟᱸ ᱫᱚ ᱛᱮᱥᱟᱨᱤᱱ ᱵᱩᱨᱩ ᱨᱮᱱᱟᱜ ᱠᱚᱧᱮ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾

ᱢᱟᱶᱴ ᱠᱚᱨᱵᱩ ᱫᱚ ᱯᱮᱱᱤᱥᱩᱞᱟᱨ ᱢᱟᱞᱮᱥᱤᱭᱟ ᱨᱮᱱᱟᱜ ᱫᱚᱥᱟᱨ ᱩᱥᱩᱞ ᱵᱩᱨᱩ ᱦᱚᱸ ᱠᱟᱱᱟ, ᱡᱟᱦᱟᱸ ᱫᱚ ᱒,᱑᱘᱓ ᱢᱤᱴᱚᱨ ᱩᱥᱩᱞ ᱟᱱᱟ (ᱱᱚᱶᱟ ᱠᱷᱚᱱ ᱱᱟᱥᱮ ᱩᱥᱩᱞᱟ ᱯᱚᱦᱟᱝ ᱒,᱑᱘᱗ ᱢᱤᱴᱚᱨ ) ᱾ ᱱᱚᱶᱟ ᱵᱩᱨᱩ ᱫᱮᱡᱚᱜ ᱞᱟᱹᱜᱤᱫ ᱠᱮᱴᱮᱡ ᱟᱨ ᱰᱟᱸᱴᱢᱚᱬ ᱦᱚᱲᱢᱚ ᱞᱟᱹᱠᱛᱤ ᱾ ᱪᱮᱛᱟᱱ ᱫᱮᱡᱚᱜ ᱟᱨ ᱟᱬᱜᱚᱱ ᱞᱟᱹᱜᱤᱫ ᱯᱩᱱ ᱥᱤᱧ ᱟᱨ ᱯᱮ ᱧᱤᱫᱟᱹ ᱞᱟᱜᱟᱣᱜᱼᱟ ᱾ ᱢᱮᱱᱠᱷᱱ  ᱱᱮᱛᱟᱨ ᱫᱚ ᱠᱚᱢ ᱚᱠᱛᱚ ᱛᱮᱦᱚᱸ ᱠᱚ ᱫᱮᱡ ᱫᱟᱲᱮᱭᱟᱜ ᱠᱟᱱ ᱜᱮᱭᱟ ᱾ ᱱᱮᱛᱟᱨ ᱛᱤᱢᱤᱱ ᱜᱟᱱ ᱵᱤᱱᱟᱹ ᱥᱮᱪᱮᱫ ᱛᱮ ᱫᱮᱡ ᱵᱤᱰᱟᱹᱣ ᱠᱚ ᱨᱤᱠᱟᱹᱭᱮᱫ ᱜᱮᱭᱟ, ᱡᱟᱦᱸ ᱫᱚ ᱟᱹᱰᱤ ᱵᱤᱯᱚᱫᱽ ᱟᱱᱟᱜ ᱠᱟᱱᱟ ᱾ ᱱᱚᱶᱟ ᱥᱩᱯᱩᱨ ᱨᱤᱱ ᱢᱟᱶᱴᱮᱱᱟᱨ ᱠᱚᱣᱟᱜ ᱞᱟᱹᱭ ᱞᱮᱠᱟᱛᱮ ᱟᱭᱢᱟ ᱦᱚᱲ ᱠᱚ ᱜᱩᱡᱩᱜ ᱠᱟᱱᱟ ᱵᱟᱝ ᱫᱮᱡ ᱥᱮᱴᱮᱨ ᱫᱟᱲᱮ ᱛᱮ ᱾ ᱢᱟᱶᱴ ᱜᱟᱭᱚᱝ (᱒,᱑᱗᱓) ᱫᱚ ᱢᱟᱞᱮᱥᱤᱭᱟ ᱯᱮᱱᱤᱥᱩᱞᱟ ᱨᱮᱱᱟᱜ ᱯᱩᱱ ᱟᱱᱟᱜ ᱩᱥᱩᱞ ᱵᱩᱨᱩ ᱠᱟᱱᱟ ᱡᱟᱦᱟᱸ ᱢᱟᱶᱴ ᱵᱩᱨᱩ ᱠᱷᱚᱱ ᱙᱐ ᱢᱤᱱᱤᱴ ᱞᱟᱦᱟ ᱨᱮ ᱴᱩᱭ ᱥᱮᱴᱮᱨ ᱜᱟᱱᱚᱜᱼᱟ
