[[File:JAAHER garh.jpg|thumb|"JAAHER garh" is the worshiping place of santhal people and other sarna religions.]]

'''ᱡᱟᱦᱮᱨ ᱜᱟᱲ''' ᱫᱚ ᱠᱷᱮᱨᱣᱟᱲ ᱜᱷᱩᱴ ᱥᱟᱱᱛᱟᱲ ᱠᱚᱣᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱚᱸᱜᱟ ᱛᱷᱟᱱ ᱠᱟᱱᱟ ᱾ ᱟᱹᱛᱩ ᱠᱩᱞᱦᱤ ᱢᱩᱪᱟᱹᱫ ᱨᱮ ᱟᱹᱛᱩ ᱢᱚᱬᱮ ᱢᱟᱯᱟᱡᱤᱭᱟᱸᱛᱮ ᱵᱮᱨᱮᱫ ᱠᱚᱜᱼᱟ ᱾ ᱡᱟᱦᱮᱨ ᱜᱟᱲ ᱵᱚᱸᱜᱟ ᱛᱷᱟᱱ ᱯᱩᱨᱩᱵᱽ/ᱥᱟᱢᱟᱝ ᱥᱮᱦᱮᱫ/ᱟᱨᱵᱟᱝ ᱵᱮᱲᱟ ᱨᱟᱠᱟᱵ ᱯᱟᱦᱴᱟ ᱨᱮᱠᱚ ᱫᱚᱦᱚᱭᱟ ᱾ ᱡᱟᱦᱮᱨ ᱜᱟᱲ ᱛᱟᱞᱟ ᱨᱮᱫᱚ ᱥᱟᱨᱡᱚᱢ ᱫᱟᱨᱮ [[ᱜᱟᱡᱟᱲ]] ᱯᱮᱨᱮᱡ ᱠᱚᱜᱼᱟ ᱾ ᱡᱟᱦᱮᱨ ᱨᱮᱫᱚ ᱢᱟᱨᱟᱝ ᱵᱳᱨᱳ, ᱡᱟᱦᱮᱨ ᱟᱭᱳ, ᱞᱤᱴᱟᱹ ᱜᱳᱥᱟᱸᱭ ᱥᱟᱶᱛᱮ ᱥᱤᱢᱟᱹ ᱥᱟᱲᱮ ᱵᱚᱸᱜᱟ ᱵᱳᱨᱳ ᱠᱚᱠᱚ ᱨᱟᱠᱟᱵ ᱛᱷᱟᱯᱚᱱ ᱠᱚᱜᱼᱟ ᱾ ᱡᱟᱦᱮᱨ ᱜᱟᱲ ᱫᱚ ᱟᱹᱰᱤ ᱥᱚᱱᱚᱛ ᱱᱤᱨᱚᱲ ᱴᱷᱟᱶ ᱠᱟᱱ ᱛᱟᱵᱚᱱᱟ ᱾ ᱱᱚᱱᱰᱮ ᱵᱚᱝᱜᱟᱭᱤᱡ ᱦᱚᱲ ᱫᱚ 'ᱱᱟᱭᱠᱮ' ᱠᱚ ᱢᱮᱛᱟᱭᱟ, ᱱᱩᱭ ᱜᱮ ᱱᱚᱱᱰᱮᱱ ᱥᱟᱱᱟᱢ ᱵᱚᱸᱜᱟ ᱠᱚᱭ ᱯᱮᱨᱮᱡ ᱩᱢᱟᱹᱲ ᱠᱚᱣᱟ/ᱵᱚᱸᱜᱟ ᱟᱠᱚᱣᱟ ᱾ ᱡᱟᱦᱮᱨ ᱛᱟᱞᱟ ᱛᱮ ᱦᱚᱨ ᱵᱮᱱᱟᱣ ᱵᱟᱝ ᱜᱟᱱᱚᱜᱼᱟ, ᱟᱺᱭᱴᱷᱟᱹ ᱡᱩᱴᱷᱟᱹ, ᱚᱸᱡᱽᱨᱚ ᱡᱚᱵᱽᱨᱟ ᱠᱟᱛᱮ ᱡᱟᱦᱮᱨ ᱵᱷᱤᱛᱨᱤ ᱵᱚᱞᱚᱱ ᱵᱟᱝ ᱜᱟᱱᱚᱜᱼᱟ ᱾ ᱠᱩᱲᱤ ᱦᱚᱯᱚᱱ ᱠᱚ ᱵᱟᱝ ᱜᱟᱱᱚᱜ ᱚᱠᱛᱚ ᱨᱮ ᱡᱟᱦᱮᱨ ᱵᱚᱞᱚᱱ ᱫᱚ ᱢᱟᱱᱟ ᱜᱮᱭᱟ ᱾

==ᱛᱤᱱ ᱞᱮᱠᱟᱱ ᱡᱟᱦᱮᱨ==
ᱡᱟᱦᱮᱨ ᱫᱚ ᱯᱮ ᱞᱮᱠᱟᱱᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ  :- 
᱑. ᱥᱤᱧ ᱵᱤᱨ ᱡᱟᱦᱮᱨ ᱾
᱒. ᱢᱟᱱ ᱵᱤᱨ ᱡᱟᱦᱮᱨ ᱾
᱓. ᱢᱟᱫᱮ ᱵᱤᱨ ᱡᱟᱦᱮᱨ ᱾ 

ᱱᱚᱶᱟ ᱠᱚ ᱢᱟ.ᱫᱽᱨᱮ ᱟᱵᱚᱣᱟᱜ ᱢᱩᱲᱩᱛ ᱡᱟᱦᱮᱨ ᱫᱚ ᱦᱩᱭᱩᱜ ᱠᱟᱱᱟ '''ᱥᱤᱧᱵᱤᱨ ᱡᱟᱦᱮᱨ''' ᱾ ᱥᱟᱱᱛᱟᱲ ᱥᱟᱶᱛᱟ ᱨᱮᱫᱚ ᱟᱹᱛᱩ ᱯᱤᱪᱷᱤ ᱡᱟᱦᱮᱨ ᱛᱟᱦᱮᱸᱱᱟ ᱾ ᱡᱟᱦᱮᱨ ᱜᱟᱲ ᱵᱚᱸᱜᱟ ᱛᱷᱟᱱ ᱨᱮᱫᱚ ᱟᱹᱛᱩ ᱢᱚᱬᱮ ᱢᱟᱯᱟᱧᱡᱤ ᱟᱨ ᱵᱚᱸᱜᱟ ᱵᱳᱨᱳ ᱦᱚᱛᱮᱛᱮᱭ ᱵᱟᱪᱷᱚᱱ ᱟᱠᱟᱱ '''ᱱᱟᱭᱠᱮ ᱵᱟᱵᱟ''' ᱜᱮᱭ ᱵᱚᱸᱜᱟ ᱵᱳᱨᱳᱭᱟ ᱾ ᱡᱟᱦᱮᱨ ᱜᱟᱲ ᱨᱮ ᱢᱟᱱᱟᱣᱜ ᱠᱟᱱ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱚᱸᱜᱟ ᱠᱚᱣᱟᱜ ᱯᱟᱨᱟᱵᱽ ᱫᱚ ᱵᱟᱦᱟ ᱵᱚᱸᱜᱟ ᱠᱟᱱᱟ ᱾ ᱵᱟᱦᱟ ᱵᱚᱸᱜᱟ ᱫᱚ ᱯᱷᱟᱹᱜᱩᱱ ᱵᱚᱸᱜᱟ ᱨᱮ ᱦᱩᱭᱩᱜᱼᱟ ᱾ ᱚᱱᱟ ᱥᱟᱶᱛᱮ ᱢᱟᱜᱽ ᱵᱚᱸᱜᱟ ᱨᱮ '''ᱢᱟᱜ ᱢᱚᱬᱮ''' ᱦᱚᱸ ᱡᱟᱦᱮᱨ ᱛᱷᱟᱱ ᱨᱮᱜᱮ ᱵᱚᱱ ᱵᱚᱸᱜᱟ ᱵᱳᱨᱳᱭᱮᱜᱼᱟ ᱾

==ᱥᱤᱧᱵᱤᱨ ᱡᱟᱦᱮᱨ==
 
'''ᱥᱤᱧᱵᱤᱨ ᱡᱟᱦᱮᱨ''' ᱫᱚ ᱟ.ᱛᱩ ᱨᱮᱱᱟᱜ ᱥᱤᱸᱜᱤ ᱨᱟᱠᱟᱵ ᱥᱮᱦᱮᱫ ᱨᱮ ᱛᱟᱦᱮᱸᱱᱟ ᱾ ᱟᱨ ᱵᱟᱝ ᱠᱷᱟᱱ ᱟ.ᱛᱩ ᱨᱮᱱᱟᱜ ᱠᱚᱧᱮ ᱯᱟᱦᱴᱟ ᱨᱮ ᱛᱟᱦᱮᱸᱱᱟ ᱾ ᱱᱚᱶᱟ ᱡᱟᱦᱮᱨ ᱨᱮᱫᱚ ᱢᱩᱲᱩᱛ ᱞᱮᱠᱟᱛᱮ '''ᱡᱟᱦᱮᱨ ᱟᱭᱳ''' ᱜᱮ ᱢᱟ.ᱱ ᱮ ᱧᱟᱢᱟ ᱾ ᱚᱱᱟ ᱥᱟᱶᱛᱮ ᱞᱤᱴᱟᱹ, ᱢᱚᱬᱮ ᱠᱚ, ᱛᱩᱨᱩᱭ ᱠᱚ ᱮᱢᱟᱱ ᱵᱚᱸᱜᱟ ᱵᱳᱨᱳ ᱠᱚᱵᱚᱱ ᱯᱮᱨᱮᱡ ᱩᱢᱟᱹᱬ ᱠᱚᱣᱟ ᱾ ᱟᱵᱚᱣᱟᱜ ᱥᱟᱱᱟᱢ ᱫᱩᱠ ᱚᱸᱰᱮ ᱵᱚᱱ ᱞᱟᱹᱭ ᱛᱟᱵᱚᱱᱟ ᱟᱨ ᱩᱱᱠᱩ ᱵᱚᱸᱜᱟ ᱵᱳᱨᱳ ᱦᱚᱛᱮᱛᱮ ᱜᱮ ᱟᱵᱚᱣᱟᱜ ᱥᱟᱱᱟᱢ ᱵᱷᱟᱹᱞᱟᱹᱭ ᱦᱩᱭᱩᱜ ᱠᱟᱱᱟ ᱾ ᱟᱹᱛᱩ ᱨᱮ ᱨᱚᱜᱟᱜ ᱵᱷᱤᱜᱤᱱᱟᱹᱜ ᱥᱚᱲᱚ ᱵᱚᱞᱚ ᱞᱮᱱ ᱠᱷᱟᱱ ᱚᱸᱰᱮ ᱱᱟᱭᱠᱮ ᱚᱛᱟ ᱛᱟᱵᱮᱨ ᱟᱛᱮ ᱫᱟᱜ ᱠᱚᱭ ᱫᱚᱲᱚᱢ ᱵᱟᱲᱟ ᱞᱮᱠᱷᱟᱱ ᱜᱮ ᱥᱟᱱᱟᱢᱟᱜ ᱫᱩᱠ ᱛᱟᱵᱚ ᱥᱟᱦᱟ ᱪᱟᱵᱟ ᱩᱛᱟᱹᱨᱚᱜᱼᱟ ᱾ 

ᱚᱱᱟᱛᱮ ᱴᱷᱟᱹᱣᱠᱟᱹ ᱢᱮᱱ ᱞᱮᱠᱷᱟᱱ ᱜᱟᱱᱚᱜᱼᱟ ᱵᱟᱝ ᱢᱟ ᱚᱱᱟ ᱥᱤᱧᱵᱤᱨ ᱡᱟᱦᱮᱨ ᱨᱮᱫᱚ ᱟᱵᱚᱣᱟᱜ ᱡᱤᱣᱤ ᱵᱚ ᱫᱚᱦᱚ ᱟᱠᱟᱜᱼᱟ ᱚᱸᱰᱮ ᱜᱮ ᱟᱵᱚᱣᱟᱜ '''ᱡᱤᱣᱤ ᱫᱚᱦᱚ ᱧᱟᱢᱚᱜ ᱦᱚᱨ''' ᱫᱚ ᱾ ᱚᱱᱟ ᱜᱮ ᱫᱷᱚᱨᱚᱢ ᱟᱨ ᱚᱸᱰᱮ ᱜᱮ ᱫᱷᱚᱨᱚᱢ ᱛᱷᱟᱱ ᱛᱟᱵᱚ ᱫᱚ ᱾ ᱚᱱᱟ ᱡᱟᱦᱮᱨ ᱛᱷᱟᱱ ᱨᱮᱜᱮ ᱟᱵᱚ ᱫᱚ ᱥᱮᱨᱢᱟ ᱨᱮ ᱢᱟᱜᱽ, ᱵᱟᱦᱟ, ᱮᱨᱚᱜ ᱥᱤᱢ, ᱦᱟᱹᱨᱭᱟᱹᱲ ᱥᱤᱢ (ᱟᱹᱥᱟᱹᱲᱤᱭᱟᱹ) ᱮᱢᱟᱱ ᱠᱚᱵᱚ ᱵᱚᱸᱜᱟ ᱵᱳᱨᱳᱜᱼᱟ ᱾ ᱟᱨ ᱢᱚᱬᱮ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ '''ᱢᱟᱜ ᱢᱚᱬᱮ ᱢᱟᱨᱟᱝ ᱫᱚᱥᱚᱱ''' ᱫᱚ ᱵᱚᱱ ᱵᱚᱸᱜᱟᱭᱟ  ᱾

==ᱵᱟᱨᱦᱮ ᱡᱚᱱᱚᱲ==
*[http://www.santhaledisom.com/2016/02/what-is-sarna-religion-sarna.html?m=0 santaledisom.com]


[[Category:ᱫᱷᱚᱨᱚᱢ]] [[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
