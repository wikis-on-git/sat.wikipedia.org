[[File:JAAHER garh.jpg|thumb|"JAAHER garh" is the worshiping place of santhal people and other sarna religions.]]

'''ᱡᱟᱦᱮᱨ ᱜᱟᱲ''' ᱫᱚ ᱠᱷᱮᱨᱣᱟᱲ ᱠᱷᱩᱴ ᱥᱟᱱᱛᱟᱲ ᱠᱚᱣᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱚᱸᱜᱟ ᱛᱷᱟᱱ ᱠᱟᱱᱟ ᱾ᱟ.ᱛᱩ ᱠᱩᱞᱦᱤ ᱢᱩᱪᱟ.ᱫ ᱨᱮ ᱟ.ᱛᱩ ᱢᱚᱬᱮ ᱢᱟᱯᱟᱡᱤᱭᱟᱸᱛᱮ ᱵᱮᱨᱮᱫ ᱠᱚᱜ-ᱟ ᱾ ᱡᱟᱦᱮᱨ ᱜᱟᱲ ᱵᱚᱝᱜᱟ ᱛᱷᱟᱱ ᱯᱩᱨᱩᱵᱽ/ᱥᱟᱢᱟᱝ ᱥᱮᱦᱮᱫ/ᱟᱨᱵᱟᱝ ᱵᱮᱲᱟ ᱨᱟᱠᱟᱵ ᱯᱟᱦᱴᱟ ᱨᱮᱠᱚ ᱫᱚᱦᱚᱭᱟ ᱾ ᱡᱟᱦᱮᱨ ᱜᱟᱲ ᱛᱟᱞᱟ ᱨᱮᱫᱚ ᱥᱟᱨᱡᱚᱢ ᱫᱟᱨᱮ ᱜᱟᱡᱟᱲ ᱯᱮᱨᱮᱡ ᱠᱚᱜᱼᱟ ᱾ ᱡᱟᱦᱮᱨ ᱨᱮᱫᱚ ᱢᱟᱨᱟᱝ ᱵᱳᱨᱳ, ᱡᱟᱦᱮᱨ ᱟᱭᱳ, ᱞᱤᱴᱟ. ᱜᱳᱥᱟᱸᱭ ᱥᱟᱶᱛᱮ ᱥᱤᱢᱟ. ᱥᱟᱲᱮ ᱵᱚᱸᱜᱟ ᱵᱳᱨᱳ ᱠᱚᱠᱚ ᱨᱟᱠᱟᱵ ᱛᱷᱟᱯᱚᱱ ᱠᱚᱜᱼᱟ ᱾ ᱡᱟᱦᱮᱨ ᱜᱟᱲ ᱫᱚ ᱟ.ᱰᱤ ᱥᱚᱱᱚᱛ ᱱᱤᱨᱚᱲ ᱴᱷᱟᱶ ᱠᱟᱱ ᱛᱟᱵᱚᱱᱟ ᱾ ᱱᱚᱱᱰᱮ ᱵᱚᱝᱜᱟᱭᱤᱡ ᱦᱚᱲ ᱫᱚ 'ᱱᱟᱭᱠᱮ' ᱠᱚ ᱢᱮᱛᱟᱭᱟ,ᱱᱩᱭ ᱜᱮ ᱱᱚᱱᱰᱮᱱ ᱥᱟᱱᱟᱢ ᱵᱚᱝᱜᱟ ᱠᱚᱭ ᱯᱮᱨᱮᱡ ᱩᱢᱟ.ᱲ ᱠᱚᱣᱟ/ᱵᱚᱝᱜᱟ ᱟᱠᱚᱣᱟ ᱾ ᱡᱟᱦᱮᱨ ᱛᱟᱞᱟ ᱛᱮ ᱦᱚᱨ ᱵᱮᱱᱟᱣ ᱵᱟᱝ ᱜᱟᱱᱚᱜᱼᱟ, ᱟᱺᱭᱴᱷᱟ. ᱡᱩᱴᱷᱟ., ᱚᱸᱡᱽᱨᱚ ᱡᱚᱵᱽᱨᱟ ᱠᱟᱛᱮ ᱡᱟᱦᱮᱨ ᱵᱷᱤᱛᱨᱤ ᱵᱚᱞᱚᱱ ᱵᱟᱝ ᱜᱟᱱᱚᱜᱼᱟ ᱾ ᱠᱩᱲᱤ ᱦᱚᱯᱚᱱ ᱠᱚ ᱵᱟᱝ ᱜᱟᱱᱚᱜ ᱚᱠᱛᱚ ᱨᱮ ᱡᱟᱦᱮᱨ ᱵᱚᱞᱚᱱ ᱫᱚ ᱢᱟᱱᱟ ᱜᱮᱭᱟ ᱾

==ᱛᱤᱱ ᱞᱮᱠᱟᱱ ᱡᱟᱦᱮᱨ==
ᱡᱟᱦᱮᱨ ᱫᱚ ᱯᱮ ᱞᱮᱠᱟᱱᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ  :- 
᱑. ᱥᱤᱧ ᱵᱤᱨ ᱡᱟᱦᱮᱨ᱾
᱒. ᱢᱟᱱ ᱵᱤᱨ ᱡᱟᱦᱮᱨ᱾
᱓. ᱢᱟᱫᱮ ᱵᱤᱨ ᱡᱟᱦᱮᱨ᱾ 

ᱱᱚᱶᱟ ᱠᱚ ᱢᱟ.ᱫᱽᱨᱮ ᱟᱵᱚᱣᱟᱜ ᱢᱩᱲᱩᱛ ᱡᱟᱦᱮᱨ ᱫᱚ ᱦᱩᱭᱩᱜ ᱠᱟᱱᱟ '''ᱥᱤᱧᱵᱤᱨ ᱡᱟᱦᱮᱨ''' ᱾ ᱥᱟᱱᱛᱟᱲ ᱥᱟᱶᱛᱟ ᱨᱮᱫᱚ ᱟ.ᱛᱩ ᱯᱤᱪᱷᱤ ᱡᱟᱦᱮᱨ ᱛᱟᱦᱮᱸᱱᱟ ᱾ ᱡᱟᱦᱮᱨ ᱜᱟᱲ ᱵᱚᱸᱜᱟ ᱛᱷᱟᱱ ᱨᱮᱫᱚ ᱟ.ᱛᱩ ᱢᱚᱬᱮ ᱢᱟᱯᱟᱧᱡᱤ ᱟᱨ ᱵᱚᱸᱜᱟ ᱵᱳᱨᱳ ᱦᱚᱛᱮᱛᱮᱭ ᱵᱟᱪᱷᱚᱱ ᱟᱠᱟᱱ '''ᱱᱟᱭᱠᱮ ᱵᱟᱵᱟ''' ᱜᱮᱭ ᱵᱚᱸᱜᱟ ᱵᱳᱨᱳᱭᱟ ᱾ ᱦᱟᱦᱮᱨ ᱜᱟᱲ ᱨᱮ ᱢᱟᱱᱟᱣᱜ ᱠᱟᱱ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱚᱸᱜᱟ ᱠᱚᱣᱟᱜ ᱯᱟᱨᱟᱵᱽ ᱫᱚ ᱵᱟᱦᱟ ᱵᱚᱸᱜᱟ ᱠᱟᱱᱟ ᱾ ᱵᱟᱦᱟ ᱵᱚᱸᱜᱟ ᱫᱚ ᱯᱷᱟ.ᱜᱩᱱ ᱵᱚᱸᱜᱟᱨᱮ ᱦᱩᱭᱩᱜᱼᱟ ᱾ ᱚᱱᱟ ᱥᱟᱶᱛᱮ ᱢᱟᱜᱽ ᱵᱚᱸᱜᱟᱨᱮ '''ᱢᱟᱜ ᱢᱚᱬᱮ''' ᱦᱚᱸ ᱡᱟᱦᱮᱨ ᱛᱷᱟᱱ ᱨᱮᱜᱮ ᱵᱚᱱ ᱵᱚᱸᱜᱟ ᱵᱳᱨᱳᱭᱮᱜᱼᱟ ᱾

==ᱥᱤᱧᱵᱤᱨ ᱡᱟᱦᱮᱨ==
 
'''ᱥᱤᱧᱵᱤᱨ ᱡᱟᱦᱮᱨ''' ᱫᱚ ᱟ.ᱛᱩ ᱨᱮᱱᱟᱜ ᱥᱤᱸᱜᱤ ᱨᱟᱠᱟᱵ ᱥᱮᱦᱮᱫ ᱨᱮ ᱛᱟᱦᱮᱸᱱᱟ ᱾ ᱟᱨ ᱵᱟᱝ ᱠᱷᱟᱱ ᱟ.ᱛᱩ ᱨᱮᱱᱟᱜ ᱠᱚᱧᱮ ᱯᱟᱦᱴᱟᱨᱮ ᱛᱟᱦᱮᱸᱱᱟ ᱾ ᱱᱚᱶᱟ ᱡᱟᱦᱮᱨ ᱨᱮᱫᱚ ᱢᱩᱲᱩᱛ ᱞᱮᱠᱟᱛᱮ '''ᱡᱟᱦᱮᱨ ᱟᱭᱳ''' ᱜᱮ ᱢᱟ.ᱱ ᱮ ᱧᱟᱢᱟ ᱾ ᱚᱱᱟ ᱥᱟᱶᱛᱮ ᱞᱤᱴᱟ., ᱢᱚᱬᱮ ᱠᱚ, ᱛᱩᱨᱩᱭ ᱠᱚ ᱮᱢᱟᱱ ᱵᱚᱸᱜᱟ ᱵᱳᱨᱳ ᱠᱚᱵᱚᱱ ᱯᱮᱨᱮᱡ ᱩᱢᱟ.ᱬ ᱠᱚᱣᱟ ᱾ ᱟᱵᱚᱣᱟᱜ ᱥᱟᱱᱟᱢ ᱫᱩᱠ ᱚᱸᱰᱮ ᱵᱚᱱ ᱞᱟ.ᱭ ᱛᱟᱵᱚᱱᱟ ᱟᱨ ᱩᱱᱠᱩ ᱵᱚᱸᱜᱟ ᱵᱳᱨᱳ ᱦᱚᱛᱮᱛᱮ ᱜᱮ ᱟᱵᱚᱣᱟᱜ ᱥᱟᱱᱟᱢ ᱵᱷᱟ.ᱞᱟ.ᱭ ᱦᱩᱭᱩᱜ ᱠᱟᱱᱟ ᱾ ᱟ.ᱛᱩᱨᱮ ᱨᱳᱜᱟᱜ ᱵᱷᱤᱜᱤᱱᱟ.ᱜ ᱥᱚᱲᱚ ᱵᱚᱞᱚ ᱞᱮᱱ ᱠᱷᱟᱱ ᱚᱸᱰᱮ ᱱᱟᱭᱠᱮ ᱚᱛᱟ ᱛᱟᱵᱮᱨ ᱟᱛᱮ ᱫᱟᱜ ᱠᱚᱭ ᱫᱚᱲᱚᱢ ᱵᱟᱲᱟ ᱞᱮᱠᱷᱟᱱ ᱜᱮ ᱥᱟᱱᱟᱢᱟᱜ ᱫᱩᱠ ᱛᱟᱵᱚ ᱥᱟᱦᱟ ᱪᱟᱵᱟ ᱩᱛᱟ.ᱨᱚᱜᱼᱟ ᱾ 

ᱚᱱᱟᱛᱮ ᱴᱷᱟ.ᱣᱠᱟ. ᱢᱮᱱ ᱞᱮᱠᱷᱟᱱ ᱜᱟᱱᱚᱜᱼᱟ ᱵᱟᱝ ᱢᱟ ᱚᱱᱟ ᱥᱤᱧᱵᱤᱨ ᱡᱟᱦᱮᱨ ᱨᱮᱫᱚ ᱟᱵᱚᱣᱟᱜ ᱡᱤᱣᱤ ᱵᱚ ᱫᱚᱦᱚ ᱟᱠᱟᱜᱼᱟ ᱚᱸᱰᱮ ᱜᱮ ᱟᱵᱚᱣᱟᱜ '''ᱡᱤᱣᱤ ᱫᱚᱦᱚ ᱧᱟᱢᱚᱜ ᱦᱚᱨ''' ᱫᱚ ᱾ ᱚᱱᱟ ᱜᱮ ᱫᱷᱚᱨᱚᱢ ᱟᱨ ᱚᱸᱰᱮ ᱜᱮ ᱫᱷᱚᱨᱚᱢ ᱛᱷᱟᱱ ᱛᱟᱵᱚ ᱫᱚ ᱾ ᱚᱱᱟ ᱡᱟᱦᱮᱨ ᱛᱷᱟᱱ ᱨᱮᱜᱮ ᱟᱵᱚ ᱫᱚ ᱥᱮᱨᱢᱟ ᱨᱮ ᱢᱟᱜᱽ, ᱵᱟᱦᱟ, ᱮᱨᱚᱜ ᱥᱤᱢ, ᱦᱟ.ᱨᱭᱟ.ᱲ ᱥᱤᱢ (ᱟ.ᱥᱟ.ᱲᱤᱭᱟ.) ᱮᱢᱟᱱ ᱠᱚᱵᱚ ᱵᱚᱸᱜᱟ ᱵᱳᱨᱳᱜᱼᱟ ᱾ ᱟᱨ ᱢᱚᱬᱮ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ '''ᱢᱟᱜ ᱢᱚᱬᱮ ᱢᱟᱨᱟᱝ ᱫᱚᱥᱚᱱ''' ᱫᱚ ᱵᱚᱱ ᱵᱚᱸᱜᱟᱭᱟ  ᱾

==ᱵᱟᱨᱦᱮ ᱡᱚᱱᱚᱲ==
*[http://www.santhaledisom.com/2016/02/what-is-sarna-religion-sarna.html?m=0 santaledisom.com]


[[Category:ᱫᱷᱚᱨᱚᱢ]] [[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
