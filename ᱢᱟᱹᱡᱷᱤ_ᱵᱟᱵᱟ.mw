'''ᱢᱟᱹᱡᱷᱤ ᱵᱟᱵᱟ''' ᱟᱨᱟᱝ '''ᱢᱟᱹᱡᱷᱤ''' ᱫᱚ ᱟᱹᱛᱩ ᱴᱚᱞᱟ ᱨᱤᱱᱤᱡ ᱢᱩᱬ ᱦᱚᱲ ᱠᱟᱱᱟᱭ ᱾ ᱢᱤᱫᱴᱟᱝ ᱟᱹᱛᱩ ᱨᱮ ᱢᱤᱫᱴᱟᱝ ᱢᱟᱹᱡᱷᱤ ᱛᱟᱦᱮᱸᱱᱟ ᱾ ᱩᱱᱤ ᱫᱚ ᱟᱹᱛᱩ ᱴᱚᱞᱟ ᱨᱤᱱᱤᱡ ᱢᱟᱹᱱᱟᱱ ᱜᱚᱢᱠᱮ, ᱡᱟᱦᱟᱸᱭ ᱪᱮ ᱡᱚᱛᱚ ᱦᱚᱲ ᱠᱚ ᱢᱟᱱᱟᱶ ᱮᱭᱟ ᱾

== ᱡᱟᱭᱛᱮᱫ ==
ᱢᱟᱹᱡᱷᱤ ᱜᱚᱢᱠᱮ ᱫᱚ ᱢᱤᱫ ᱠᱟᱛᱷᱟ ᱵᱟᱰᱚᱦᱤ ᱟᱨ ᱟᱪᱟᱨ ᱵᱤᱪᱟᱹᱨ ᱠᱚ ᱛᱚᱨᱟᱣ ᱜᱟᱱ ᱞᱮᱠᱟᱱ ᱢᱤᱫ ᱯᱩᱨᱩᱫᱷᱩᱞ
ᱜᱚᱢᱠᱮ ᱠᱚ ᱵᱟᱪᱷᱟᱣ ᱮᱭᱟ ᱾ ᱟᱹᱛᱩ ᱴᱚᱞᱟ ᱨᱮ ᱡᱟᱦᱟᱱᱟᱜ ᱜᱮ ᱮᱴᱠᱮᱴᱚᱬᱮ ᱦᱩᱭᱩᱜ ᱨᱮ ᱟᱡᱼᱮ ᱵᱤᱪᱟᱹᱨ ᱥᱚᱡᱷᱮ ᱫᱟᱲᱮᱭᱟᱜᱼᱢᱟ ᱾

ᱟᱹᱛᱩᱟᱴᱚᱞᱟ ᱨᱤᱱ ᱯᱚᱨᱡᱟ ᱠᱚ ᱛᱩᱞᱩᱡ ᱛᱮ ᱡᱚᱛᱚ ᱜᱮ ᱚᱠᱟ ᱞᱮᱠᱟ ᱥᱩᱞᱩᱠ ᱛᱮᱵᱚ ᱛᱟᱦᱮᱸᱱᱟᱼᱚᱱᱟ ᱫᱤᱥᱟᱹ ᱠᱤᱱ ᱪᱟᱞ ᱟᱠᱚᱣᱟ ᱾ᱚᱱᱟᱠᱚ ᱵᱤᱪᱟᱹᱨ ᱴᱷᱟᱶ ᱫᱚ ᱟᱠᱷᱲᱟ ᱵᱚ ᱢᱮᱛᱟᱜ ᱠᱟᱱᱟ ᱾ ᱚᱸᱰᱮ ᱜᱚᱥᱟᱬᱮ ᱵᱚ ᱵᱮᱱᱟᱣ ᱠᱟᱜᱼᱟ ᱾ ᱚᱸᱰᱮ ᱜᱮ ᱟᱹᱛᱩ ᱴᱚᱞᱟ ᱨᱮᱱᱟᱜ ᱵᱩᱜᱤ ᱵᱟᱹᱲᱤᱡ ᱵᱤᱪᱟᱹᱨ ᱫᱚ ᱦᱩᱭᱩᱜᱼᱟ ᱾ ᱚᱱᱟ ᱵᱤᱪᱟᱹᱨ ᱚᱠᱛᱚᱨᱮ ᱢᱟᱹᱡᱷᱤ ᱵᱟᱵᱟ ᱜᱮ ᱨᱟᱭᱫᱚᱭ ᱮᱢᱟ ᱟᱨ ᱯᱚᱨᱡᱟ ᱠᱚ ᱛᱩᱞᱩᱡ ᱜᱮ ᱵᱤᱪᱟᱨ ᱫᱚ ᱥᱚᱞᱦᱮᱜᱼᱟ ᱾
