[[File:Dark circles.jpg|thumb| ᱢᱮᱫ ᱞᱟᱛᱟᱨ ᱨᱮ ᱦᱮᱸᱫᱮ ᱜᱮ ᱟᱹᱪᱩᱨ(Dark circles)]]



ᱟᱫᱷᱟᱱ ᱦᱚᱲᱟᱜ ᱢᱮᱫ ᱞᱟᱛᱟᱨ ᱨᱮ ᱦᱟᱨᱛᱟ ᱨᱮᱱᱟᱜ ᱨᱚᱝ ᱵᱚᱫᱚᱞᱚᱜ ᱠᱟᱱ ᱛᱟᱠᱚᱣᱟ ᱟᱨ ᱚᱱᱟ ᱨᱮ ᱦᱮᱸᱫᱮ ᱜᱮ ᱧᱮᱞᱚᱜ-ᱟ᱾ ᱱᱚᱶᱟ ᱢᱮᱫ ᱨᱮᱱᱟᱜ ᱦᱮᱸᱫᱮ ᱜᱷᱮᱨᱟ (Periorbital dark circles ᱥᱮ ᱥᱩᱢᱩᱝ 'dark circles') ᱠᱚ ᱢᱮᱱᱟᱜ-ᱟ। ᱱᱚᱶᱟ ᱡᱟᱞᱟ ᱫᱚ ᱠᱩᱲᱤ ᱭᱟᱜ ᱨᱮ ᱟᱥᱚᱞ ᱛᱮ ᱦᱩᱭᱩᱜ ᱠᱟᱱᱟ᱾ ᱱᱚᱶᱟ ᱨᱮᱱᱟᱜ ᱞᱟᱪᱷᱟᱱ ᱫᱚ ᱟᱭᱢᱟ ᱞᱮᱠᱟᱱ ᱠᱟᱨᱚᱱ ᱠᱷᱚᱱ ᱮᱦᱚᱵ ᱦᱩᱭ ᱫᱟᱲᱮᱭᱟᱜ-ᱟ᱾ ᱯᱮᱨᱤᱚᱨᱵᱤᱴᱟᱞ ᱦᱮᱸᱫᱮ ( ᱱᱚᱶᱟ ᱫᱚ ᱰᱟᱨᱠ ᱥᱟᱨᱠᱟᱞ(ᱦᱮᱸᱫᱮ ᱨᱚᱝ) ᱞᱮᱠᱟᱱ ᱨᱮ ᱦᱚᱸ ᱵᱟᱰᱟᱭᱚᱜ ᱠᱟᱱᱟ), ᱢᱮᱫ ᱟᱲᱮ ᱯᱟᱥᱮᱜ ᱦᱮᱸᱫᱮ ᱫᱟᱜ ᱠᱚ ᱛᱟᱦᱮᱱᱟ᱾ ᱱᱚᱶᱟ ᱦᱮᱸᱫᱮ ᱜᱩᱞᱟᱹᱤ ᱠᱷᱟᱹᱛᱤᱨ ᱛᱮ ᱦᱩᱭᱩᱜ ᱠᱟᱱᱟ ᱡᱟᱦᱟᱸ ᱡᱤᱱ, ᱩᱢᱟᱨ ᱵᱟᱲᱦᱟᱣ, ᱨᱩᱠᱷᱟ ᱦᱟᱨᱛᱟ, ᱵᱟᱬᱛᱤ ᱢᱮᱫ ᱫᱟᱜ ᱡᱚᱨᱚᱜ, ᱠᱚᱢᱯᱭᱤᱴᱟᱨ ᱥᱟᱢᱟᱝᱨᱮ ᱥᱟᱨᱟ ᱜᱟᱷᱹᱲᱤᱡ  ᱠᱟᱹᱢᱤ, ᱢᱚᱱᱥᱤᱠᱮ ᱟᱨ ᱦᱚᱲᱢᱚ ᱛᱟᱱᱟᱣ, ᱡᱟᱹᱯᱤᱫ ᱨᱮᱱᱟᱜ ᱠᱚᱢᱤ ᱟᱨ ᱡᱚᱢ ᱧᱩ ᱨᱮ ᱠᱚᱢᱤ ᱨᱮᱱᱟᱜ ᱟᱵᱷᱟᱣ᱾ ᱟᱭᱢᱟ ᱞᱮᱠᱟᱱ ᱩᱢᱟᱨ ᱩᱢᱟᱨ ᱞᱮᱠᱟᱱ ᱛᱤᱨᱞᱟ ᱥᱮ ᱠᱚᱲᱟ ᱨᱮ ᱱᱚᱶᱟ ᱰᱟᱨᱠ ᱥᱟᱨᱠᱟᱞ ᱦᱩᱭᱩᱜ ᱠᱟᱱᱟ᱾
 

==ᱵᱟᱵᱚᱛ==
ᱱᱚᱶᱟ ᱛᱟᱭᱚᱢ ᱟᱭᱢᱟ ᱞᱮᱠᱟ ᱦᱩᱭᱩᱜ ᱠᱟᱱᱟ ᱡᱮᱞᱮᱠᱟ ᱦᱚᱲᱢᱚ ᱨᱮ ᱫᱟᱜ ᱨᱮᱱᱟᱜ ᱠᱚᱢᱤ, ᱛᱟᱱᱟᱣ, ᱟᱲᱤᱥ, ᱥᱤᱛᱩᱢ ᱟᱨ ᱫᱩᱸᱜᱟ ᱨᱮ ᱟᱭᱢᱟ ᱚᱠᱛᱮ ᱛᱟᱦᱮᱱ, ᱵᱟᱨᱟᱵᱟᱨᱤ ᱵᱟᱝ ᱱᱟᱯᱟᱭ ᱛᱮ ᱠᱟᱹᱢᱤ ᱮᱢᱟᱱ᱾
ᱟᱹᱰᱤ ᱫᱷᱟᱣ ᱟᱵᱚ ᱵᱩᱡᱷᱟᱹᱣ ᱵᱟᱝ ᱵᱚᱱ ᱫᱟᱲᱮᱭᱟᱜ ᱠᱟᱱᱟ, ᱢᱮᱱᱠᱷᱟᱱ ᱰᱟᱨᱠ ᱥᱟᱨᱠᱟᱞ ᱨᱮᱱᱟᱜ ᱡᱟᱞᱟ ᱮᱞᱟᱨᱡᱤ ᱨᱮᱱᱟᱜ ᱦᱚᱸ ᱦᱩᱭ ᱦᱚᱸ ᱫᱟᱲᱮᱭᱟᱜ-ᱟ। ᱱᱚᱶᱟ ᱮᱞᱟᱨᱡᱤ ᱡᱟᱦᱟᱱᱟᱜ ᱠᱨᱤᱢ,ᱠᱚᱥᱢᱮᱴᱤᱠ ᱥᱮ ᱨᱟᱹᱱ ᱠᱷᱚᱱᱟᱜ ᱦᱩᱭ ᱫᱟᱲᱮᱭᱟᱜ-ᱟ᱾ ᱱᱚᱸᱠᱟᱱ  ᱚᱠᱛᱮ ᱱᱚᱸᱠᱟᱱ ᱡᱟᱞᱟ ᱨᱮ ᱩᱥᱟᱨᱟ ᱰᱚᱠᱟᱴᱚᱨ ᱴᱷᱮᱱ ᱠᱷᱚᱱ ᱜᱚᱲᱚ ᱦᱟᱛᱟᱣ ᱨᱮᱜᱮ ᱱᱟᱯᱟᱭᱟ, ᱟᱨ ᱵᱟᱝᱠᱷᱟᱱ ᱮᱴᱠᱮᱴᱚᱬᱮᱜ ᱟᱨᱚ ᱮᱴᱟᱜᱟᱜ ᱨᱩᱯ ᱦᱚᱸᱭ ᱦᱟᱛᱟᱣ ᱫᱟᱲᱮᱭᱟᱜ-ᱟ᱾ 

ᱱᱚᱶᱟ ᱡᱟᱞᱟ ᱡᱤᱱ ᱨᱮᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ᱾ ᱱᱚᱶᱟ ᱠᱷᱟᱱ ᱮᱴᱟᱜ ᱨᱟᱹᱱ ᱠᱚ ᱡᱚᱢ ᱞᱮᱠᱷᱟᱱ (ᱢᱮᱰᱤᱠᱮᱥᱟᱱ), ᱛᱷᱟᱠᱟᱣ ᱠᱷᱚᱱ,ᱭᱟᱠᱨᱤᱛ(ᱞᱤᱣᱟᱨ) ᱨᱮᱱᱟᱜ ᱡᱟᱞᱟ ᱠᱟᱨᱚᱱ, ᱮᱠᱡᱤᱢᱟ,ᱟᱥᱛᱷᱢᱟ ᱮᱢᱟᱱ ᱠᱚ ᱠᱷᱟᱹᱛᱤᱨ,  ᱢᱟᱭᱟᱝ ᱠᱚ ᱨᱮᱱᱟᱜ ᱠᱚᱢᱤ (ᱢᱟᱭᱟᱝ ᱪᱷᱤᱱᱛᱟ) ᱠᱷᱟᱹᱛᱤᱨ ᱛᱮ ᱥᱮ  ᱩᱢᱟᱨ ᱠᱚ ᱵᱟᱬᱛᱤ ᱠᱷᱟᱹᱛᱤᱨ ᱛᱮ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ᱾ 

ᱟᱱᱩᱣᱟᱸᱥᱤᱠᱛᱟ
ᱟᱭᱢᱟ ᱜᱟᱱ ᱢᱟᱢᱞᱟ ᱨᱮ, ᱢᱮᱫ ᱞᱟᱛᱟᱨ ᱨᱮ ᱦᱮᱸᱫᱮ ᱜᱩᱞᱟᱹᱤ ᱢᱟᱭᱟᱝ ᱣᱟᱦᱤᱠᱟ ᱠᱟᱱᱟ᱾ ᱯᱟᱞᱟᱠᱚ( ᱯᱮᱨᱤᱚᱨᱵᱤᱴᱟᱞ ᱦᱟᱨᱛᱟ) ᱟᱲᱮ ᱯᱟᱥᱮᱡ ᱨᱮᱭᱟᱜ ᱦᱟᱨᱛᱟ ( ᱟᱭᱢᱟ ᱡᱟᱭᱜᱟ ᱨᱮ ᱒ ᱮᱢ ᱮᱢ ᱥᱟᱶᱛᱮ ᱡᱚᱠᱷᱟ ᱨᱮ ᱐.᱕ ᱯᱩᱱ ᱥᱮᱫ ᱠᱷᱚᱱ ᱢᱤᱢᱤ ᱢᱚᱴᱟ) ᱦᱚᱲᱢᱚ ᱨᱮ ᱥᱟᱱᱟᱢ ᱠᱷᱚᱱ ᱯᱟᱛᱞᱟ ᱦᱟᱨᱛᱟ ᱠᱟᱱᱟ ᱣᱮᱨᱤᱠᱟᱡ  ᱱᱟᱥ ᱞᱮᱠᱟ, ᱢᱮᱫ ᱞᱟᱛᱟᱨ ᱨᱮ ᱦᱮᱸᱫᱮ ᱜᱩᱞᱟᱹᱤ ᱟᱥᱚᱞ ᱛᱮ ᱢᱤᱫ ᱡᱤᱱ ᱞᱟᱪᱷᱟᱱ ᱠᱟᱱᱟ᱾ ᱢᱟᱭᱟᱝ ᱡᱚᱠᱷᱚᱱ ᱦᱟᱨᱛᱟ ᱨᱮᱱᱟᱜ ᱥᱟᱛᱟᱦ ᱢᱚᱴᱟ ᱢᱚᱴᱤ ᱢᱟᱨᱟᱝ ᱱᱟᱥ ᱞᱮᱠᱟᱛᱮ ᱪᱟᱞᱟᱜ ᱠᱟᱱᱟ, ᱱᱚᱶᱟ ᱦᱟᱞᱠᱟ ᱞᱤᱞ ᱫᱟᱜ ᱵᱟᱱᱟᱣ ᱚᱪᱚᱭ ᱫᱟᱭ᱾ ᱦᱟᱨᱛᱟ ᱡᱟᱦᱟᱸ ᱛᱤᱱᱟᱹᱜ ᱵᱟᱬᱛᱤ ᱯᱟᱨᱫᱟᱨᱥᱤ ᱦᱩᱭ ᱫᱟᱲᱮᱭᱟᱜ-ᱟ ᱥᱮ ᱟᱨᱦᱚᱸ ᱡᱤᱱ ᱜᱩᱱ ᱯᱨᱚᱵᱟᱞ ᱦᱚᱸ ᱛᱟᱦᱮᱱ ᱠᱷᱟᱱ ᱫᱟᱜ ᱩᱱᱟᱹᱜ ᱜᱮ ᱜᱟᱹᱦᱤᱨ ᱦᱮᱸᱫᱮ ᱧᱮᱞᱚᱜ-ᱟ᱾

==ᱮᱞᱟᱨᱡᱤ, ᱫᱚᱢᱟ, ᱮᱠᱡᱤᱢᱟ ᱟᱨ==
ᱚᱱᱠᱟ ᱟᱨ ᱟᱭᱢᱟ ᱜᱟᱱ ᱠᱷᱟᱹᱛᱤᱨ ᱡᱟᱦᱟᱸ ᱫᱚ ᱢᱮᱫ ᱨᱮ ᱵᱟᱵᱟᱛ ᱟ ᱟᱨ ᱚᱱᱟ ᱠᱷᱟᱹᱛᱤᱨ ᱛᱮ ᱡᱚᱠᱷᱚᱱ ᱟᱵᱚ ᱢᱮᱫ ᱟᱲᱮ ᱯᱟᱥᱮᱜ ᱨᱮᱱᱟᱜ ᱦᱟᱨᱛᱟ ᱠᱚ ᱜᱟᱥᱟᱣ ᱥᱮ ᱤᱛᱤᱜᱟ ᱚᱱᱟ ᱛᱮᱦᱚᱸ ᱦᱮᱸᱫᱮ ᱫᱟᱜ  ᱠᱚ ᱵᱟᱱᱟᱜ ᱠᱟᱱᱟ᱾ ᱟᱫᱷᱟᱱ ᱠᱷᱟᱫᱭᱚ ᱯᱚᱫᱟᱨᱛᱷ ᱠᱷᱚᱱ ᱮᱞᱟᱨᱡᱤ ᱦᱚᱸ ᱰᱟᱨᱠ ᱥᱟᱨᱠᱟᱞ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ᱾

==ᱨᱟᱹᱱ==
ᱟᱭᱢᱟ ᱨᱟᱹᱱ ᱡᱟᱦᱟᱸ ᱫᱚ ᱢᱟᱭᱟᱝ  ᱣᱟᱦᱤᱠᱟ ᱠᱚ ᱚᱥᱟᱨ ᱜᱮ ᱛᱟᱦᱮᱱᱟ ᱦᱚᱸ ᱦᱮᱸᱫᱮ ᱦᱚᱸ ᱜᱩᱱᱦᱟᱬ ᱜᱮ ᱧᱮᱞᱚᱜ ᱞᱮᱠᱟᱱ ᱠᱟᱨᱚᱱ ᱦᱚᱸ ᱵᱟᱱᱟᱣ ᱫᱟᱲᱮᱭᱟᱜ-ᱟ᱾ ᱱᱚᱶᱟ ᱨᱮᱱᱟᱜ ᱟᱥᱚᱞ ᱠᱟᱨᱚᱱ, ᱢᱮᱫ ᱞᱟᱛᱟᱨ ᱨᱮ ᱦᱟᱨᱛᱟ ᱨᱮᱱᱟᱜ ᱟᱹᱰᱤ ᱜᱮ ᱞᱩᱢᱩᱝ ᱚᱜ  ᱟᱨ ᱱᱚᱶᱟ ᱨᱮ ᱢᱟᱨᱟᱝ ᱟᱠᱟᱱ ᱢᱟᱭᱟᱝ ᱯᱨᱟᱣᱟᱦ ᱨᱮᱱᱟᱜ ᱦᱟᱨᱛᱟ ᱨᱮᱱᱟᱜ ᱢᱚᱫᱷᱭᱚᱢ ᱧᱮᱞᱚᱜ ᱠᱟᱱᱟ᱾

==ᱮᱱᱤᱢᱤᱭᱟ==
ᱟᱦᱟᱨ ᱨᱮ ᱡᱚᱢ ᱞᱟᱹᱜᱤᱫ ᱛᱮ ᱠᱚᱢᱤ ᱟᱨ ᱥᱟᱸᱞᱤᱛ ᱟᱦᱟᱨ ᱨᱮᱱᱟᱜ ᱠᱚᱢᱤ ᱦᱚᱸ ᱢᱮᱫ ᱞᱟᱛᱟᱨ ᱡᱟᱭᱜᱟ ᱨᱮ ᱦᱮᱸᱫᱮ ᱜᱮ  ᱠᱟᱨᱚᱱ ᱦᱚᱸ ᱵᱟᱱᱟᱣ ᱫᱟᱲᱮᱭᱟᱜ-ᱟ᱾  ᱵᱟᱨᱟᱵᱟᱨᱤ ᱛᱮ ᱱᱟᱶᱟ ᱢᱟᱱᱟᱜ ᱠᱟᱱᱟ ᱡᱮ ᱢᱮᱬᱦᱮᱫ ᱨᱮᱱᱟᱜ ᱠᱚᱢᱤ ( ᱟᱵᱚᱣᱟᱜ ᱦᱚᱲᱢᱚ ᱨᱮ) ᱦᱮᱸᱫᱮ ᱟᱹᱪᱩᱨᱚᱜ ᱨᱮᱱᱟᱜ ᱠᱟᱨᱚᱱ ᱦᱚᱸ  ᱵᱟᱱᱟᱣ ᱦᱩᱭ ᱫᱟᱲᱮᱭᱟᱜ-ᱟ᱾ ᱮᱱᱤᱢᱤᱭᱟ ᱨᱮᱱᱟᱜ ᱥᱟᱱᱟᱢ ᱮᱴᱟᱜ ᱟᱭᱢᱟ ᱞᱮᱠᱟᱱ ᱨᱮ ᱟᱭᱨᱟᱱ ᱨᱮᱱᱟᱜ ᱠᱚᱢᱤ ᱦᱩᱭᱩᱜ ᱟᱨ ᱱᱚᱶᱟ ᱟᱹᱱᱠᱟᱱ ᱠᱟᱛᱷᱟ ᱥᱮᱫ ᱠᱷᱚᱱ ᱟᱨ ᱪᱤᱛᱟᱭ ᱮ ᱞᱟᱭᱟ ᱡᱮ  ᱦᱚᱲᱢᱚ ᱨᱮᱱᱟᱜ ᱩᱛᱟᱠ ᱠᱚ ᱥᱟᱨᱮᱡᱟᱜ ᱢᱚᱛᱨᱚ ᱨᱮ ᱚᱠᱥᱤᱡᱚᱱ ᱦᱚᱸ ᱵᱟᱝ ᱧᱟᱢ ᱮᱫ-ᱟᱭ᱾  

==ᱛᱷᱟᱠᱟᱣ==
ᱡᱟᱹᱯᱤᱫ ᱨᱮᱱᱟᱜ ᱠᱚᱢᱤ ᱦᱟᱨᱛᱟ ᱨᱮᱱᱟᱜ ᱥᱟᱥᱟᱝ ᱚᱜ ᱨᱮᱱᱟᱜ ᱠᱟᱨᱚᱱ ᱵᱟᱱᱟᱣ ᱫᱟᱲᱮᱭᱟᱜ-ᱟ ᱟᱨ ᱱᱚᱶᱟ ᱠᱷᱟᱹᱛᱤᱨ ᱛᱮ  ᱦᱟᱨᱛᱟ ᱞᱟᱛᱟᱨ ᱟᱹᱛᱩ ᱟᱱ ᱢᱟᱭᱟᱝ ᱵᱞᱩ ᱥᱮ ᱦᱮᱸᱫᱮ ᱨᱚᱝ ᱞᱮᱠᱟ ᱧᱮᱞ ᱧᱟᱢᱚᱜ ᱠᱟᱱᱟ᱾


==ᱠᱚᱲᱟᱢ ᱨᱮᱱᱟᱜ ᱡᱟᱞᱟ==
ᱢᱮᱫ ᱞᱟᱛᱟᱨ ᱨᱮ ᱦᱮᱸᱫᱮ ᱟᱹᱪᱩᱨᱚᱜ, ᱠᱤᱰᱱᱤ ᱨᱮᱱᱟᱜ ᱨᱩᱣᱟᱹ ᱦᱩᱭᱩᱜ ᱞᱟᱹᱜᱤᱫ ᱪᱤᱛᱟᱹᱨ ᱮ ᱥᱚᱫᱚᱨᱟᱭ᱾


==ᱥᱟᱞᱮ ᱦᱩᱭᱩᱜ==
ᱩᱢᱚᱨ ᱦᱩᱭᱩᱜ ᱥᱟᱶ ᱥᱟᱶ ᱱᱚᱶᱟ ᱦᱮᱸᱫᱮ ᱟᱹᱪᱩᱨᱚᱜ ᱨᱮᱱᱟᱜ ᱟᱨ ᱵᱟᱬᱛᱤ ᱥᱛᱷᱟᱭᱤ ᱦᱩᱭ ᱚᱜ ᱨᱮᱱᱟᱜ ᱥᱚᱢᱵᱷᱟᱣᱱᱟ᱾ ᱪᱮᱫᱟᱜ ᱥᱮ ᱵᱟᱲᱟᱷᱜ ᱩᱢᱟᱨ ᱥᱟᱶ ᱦᱟᱨᱛᱟ ᱨᱮᱱᱟᱜ ᱠᱚᱞᱮᱡᱟᱱ ᱟᱫ ᱤᱫᱤᱜ ᱠᱟᱱᱟ᱾
