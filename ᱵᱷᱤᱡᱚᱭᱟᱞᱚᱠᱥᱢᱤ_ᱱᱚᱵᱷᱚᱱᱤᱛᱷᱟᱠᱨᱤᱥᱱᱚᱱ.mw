{{Infobox writer <!-- for more information see [[:Template:Infobox writer/doc]] -->
| name        = ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ
| caption     = ᱰᱚᱹ ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ
| image       = Dr. Vijayalakshmi Navaneethakrishnan Madurai 2009.JPG
| birth_date  = {{Birth date and age|1946|01|27|df=y}}
| occupation  = [[Musician]], [[Composer]], [[Author]] and [[Professor]]
| nationality = Indian 
| genre = [[Tamil Folk Art]]
}}

'''ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱱᱤᱛᱷᱟᱠᱨᱤᱥᱱᱟᱱ''' ᱫᱚ ᱛᱟᱢᱤᱞ ᱦᱚᱲ ᱥᱮᱨᱮᱧᱤᱭᱟᱹ ᱥᱟᱶ ᱥᱮᱨᱮᱧ ᱜᱟᱵᱟᱱᱤᱭᱟᱹ ᱟᱨ ᱛᱟᱢᱤᱞ ᱦᱚᱲ ᱪᱤᱛᱟᱹᱨ ᱨᱤᱱᱤᱡ ᱧᱩᱛᱩᱢᱟᱱ ᱦᱚᱲ ᱵᱟᱰᱚᱦᱤ ᱠᱟᱱᱟᱭ ᱾ ᱦᱟᱞᱮ ᱜᱮ ᱟᱡ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱪᱚᱴᱟᱛ ᱯᱩᱱᱭᱟ ᱥᱮᱬᱟ ᱱᱟᱜᱟᱨᱤᱭᱟᱹ ᱢᱟᱱ ᱠᱷᱚᱱ ᱢᱤᱫ ᱥᱮᱬᱟ ᱱᱟᱹᱜᱟᱹᱨᱤᱭᱟᱹ ᱢᱟᱱ ᱯᱚᱫᱽᱢᱚᱥᱨᱤ ᱥᱤᱨᱯᱟᱹ ᱛᱮ ᱥᱤᱧᱚᱛ ᱥᱚᱨᱠᱟᱨ ᱯᱟᱦᱴᱟ ᱠᱷᱚᱱ ᱢᱟᱱ ᱠᱚ ᱮᱢᱟ ᱟᱠᱟᱫᱮᱭᱟ ᱾ ᱟᱡ ᱡᱟᱶᱟᱭ ᱮᱢ ᱱᱚᱵᱷᱚᱱᱤᱛᱷᱟᱠᱨᱤᱥᱱᱟᱚᱱ ᱥᱟᱶ ᱢᱮᱥᱟ ᱠᱟᱛᱮᱫ ᱟᱰᱤ ᱥᱮᱨᱢᱟ ᱠᱷᱚᱱ ᱟᱹᱠᱤᱱ ᱛᱟᱢᱤᱞ ᱦᱚᱲ ᱥᱮᱨᱮᱧ ᱮᱱᱮᱡ ᱡᱟᱦᱟᱸ ᱠᱚ ᱟᱫ ᱤᱫᱤᱜ ᱠᱟᱱᱟ ᱚᱱᱟ ᱪᱮᱛᱟᱱ ᱨᱮ ᱟᱹᱠᱤᱱ ᱯᱚᱲᱦᱚᱱ, ᱥᱮᱸᱫᱽᱨᱟ ᱥᱟᱶ ᱠᱚᱸᱫᱨᱚᱸᱽ ᱠᱤᱱ ᱪᱷᱩᱴᱟᱹᱣ ᱞᱮᱱᱟ ᱾ ᱒᱐᱑᱘ ᱥᱮᱨᱢᱟ ᱞᱟᱹᱜᱤᱫ ᱥᱤᱧᱚᱛ ᱥᱚᱨᱠᱟᱨ ᱮᱱᱮᱡ ᱥᱮᱨᱮᱧ ᱫᱷᱟᱯ ᱨᱮ ᱟᱡ ᱟᱡᱟᱜ ᱜᱩᱱᱢᱟᱱ ᱠᱩᱨᱢᱩᱴᱩ ᱟᱨ ᱮᱱᱮᱢ ᱞᱟᱹᱜᱤᱫ ᱯᱚᱫᱽᱢᱚᱥᱨᱤ ᱥᱚᱱᱢᱟᱱ ᱥᱟᱨᱦᱟᱣ ᱮ ᱪᱟᱞ ᱠᱮᱫᱟ ᱾<br>

ᱢᱚᱫᱩᱨᱟᱭ ᱠᱟᱢᱨᱟᱡᱽ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱦᱚᱲ ᱥᱮᱨᱮᱧ ᱟᱨ ᱞᱟᱠᱪᱟᱨ ᱪᱟᱸᱜᱟ ᱠᱷᱚᱱ ᱡᱤᱨᱟᱹᱣ ᱮᱱ ᱛᱟᱭᱚᱢ ᱟᱹᱠᱤᱱ ᱵᱩᱰᱷᱟᱹ ᱵᱩᱰᱷᱤ ᱦᱚᱲ ᱥᱮᱨᱮᱧ  ᱮᱱᱮᱡ ᱟᱨ ᱞᱟᱠᱪᱟᱨ ᱪᱮᱛᱟᱱ ᱨᱮ ᱟᱹᱠᱤᱱᱟᱜ ᱯᱚᱲᱦᱚᱱ ᱠᱩᱨᱩᱢᱩᱴᱩ ᱛᱚᱸᱜᱮ ᱨᱮᱜᱮ ᱠᱤᱱ ᱫᱚᱦᱚ ᱠᱮᱫᱟ ᱾ ᱟᱹᱠᱤᱱ ᱨᱤᱱ ᱴᱨᱩᱯ ᱥᱟᱶ ᱡᱮᱜᱮᱛ ᱡᱟᱠ ᱨᱮ ᱡᱟᱦᱟᱸᱨᱮ ᱡᱟᱦᱟᱸᱨᱮ ᱛᱟᱢᱤᱞ ᱮᱱᱮᱡ ᱥᱮᱨᱮᱧ ᱨᱮᱱᱟᱜ ᱜᱚᱨᱚᱡ ᱫᱩᱞᱟᱹᱲ ᱧᱟᱢ ᱮᱱᱟ ᱚᱱᱰᱮ ᱚᱱᱰᱮ ᱟᱠᱚ ᱟᱠᱚᱣᱟᱜ ᱛᱟᱢᱤᱞ ᱮᱱᱮᱡ ᱥᱮᱨᱮᱧ ᱠᱚ ᱥᱚᱫᱚᱨ ᱠᱮᱫᱟ ᱾ᱟᱹᱠᱤᱱ ᱡᱚᱲ ᱛᱮ ᱟᱹᱰᱤᱜᱟᱱ ᱛᱟᱢᱤᱞ ᱦᱚᱲ ᱥᱮᱨᱮᱧ ᱨᱮᱱᱟᱜ ᱴᱷᱟᱹᱣᱠᱟᱹ ᱟᱞᱵᱚᱢ ᱠᱤᱱ ᱥᱟᱯᱲᱟᱣ ᱥᱚᱫᱚᱨ ᱞᱮᱫ-ᱟ ᱾ᱟᱹᱠᱤᱱ ᱑᱐᱐᱐᱐ ᱠᱷᱚᱱ ᱡᱟᱹᱥᱛᱤ ᱴᱷᱟᱣᱠᱟᱹ ᱥᱚᱲ ᱥᱮᱨᱮᱧ ᱨᱮᱱᱟᱜ ᱟᱸᱡᱚᱢ ᱠᱮᱥᱮᱴ ᱠᱤᱱ ᱨᱚᱠᱚᱨᱰ ᱟᱠᱟᱫ-ᱟ ᱾ ᱚᱱᱟ ᱥᱟᱶ ᱱᱤᱛᱚᱜ ᱫᱚ ᱛᱟᱢᱤᱞ ᱦᱚᱲ ᱥᱮᱨᱮᱧ ᱨᱮᱱᱟᱜ ᱨᱚᱱᱚᱲ ᱟᱨ ᱜᱟᱭᱤᱰ ᱥᱟᱯᱲᱟᱣ ᱨᱮᱠᱤᱱ ᱪᱷᱩᱴᱟᱹᱣ ᱟᱠᱟᱱᱟ ᱾ ᱟᱹᱠᱤᱱ ᱛᱟᱢᱤᱞ ᱞᱟᱠᱪᱟᱨ ᱮᱱᱮᱡ ᱥᱮᱨᱮᱧ ᱨᱮᱱᱟᱜ ᱢᱤᱫ ᱮᱱᱥᱟᱭᱠᱞᱳᱯᱮᱰᱤᱭᱟ ᱦᱚᱸ ᱥᱟᱯᱲᱟᱣ ᱞᱟᱹᱜᱤᱫ ᱠᱤᱱ ᱵᱤᱪᱟᱹᱨ ᱟᱠᱟᱫᱟ ᱾<br>
ᱰᱚᱹ ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ ᱒᱓ ᱜᱚᱴᱟᱝ ᱚᱱᱚᱞ ᱦᱚᱲ ᱞᱟᱠᱪᱟᱨ ᱤᱫᱤᱭᱟᱛᱮᱫ ᱮ ᱯᱟᱨᱥᱟᱞ ᱟᱠᱟᱫ-ᱟ ᱾ ᱦᱚᱲ ᱮᱱᱮᱡ ᱥᱮᱨᱮᱧ ᱵᱟᱵᱚᱫᱛᱮ ᱯᱮ ᱜᱮᱞ ᱜᱟᱞᱚᱪ ᱛᱟᱭ ᱨᱮᱰᱤᱭᱳ ᱨᱮ ᱢᱮᱱᱟᱜ ᱛᱟᱭᱟ ᱾ ᱱᱤᱭᱟᱹᱠᱚ ᱥᱟᱛᱟᱢ ᱨᱮᱜᱮ ᱟᱠᱤᱱ ᱡᱩᱨᱤ ᱡᱤᱛᱟᱹ ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ ᱟᱨ ᱰᱚᱹ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ  ᱜᱮ ᱢᱤᱫ ᱯᱚᱛᱚᱵ ᱠᱤᱱ ᱚᱞ ᱯᱟᱨᱥᱟᱞ ᱟᱠᱟᱫ-ᱟ ᱾ ᱦᱚᱲ ᱥᱮᱨᱮᱧ ᱞᱟᱹᱜᱤᱫ ᱟᱹᱰᱤᱜᱟᱱ ᱢᱟᱱ ᱟᱨ ᱥᱤᱨᱯᱟᱹ ᱦᱚᱸᱠᱤᱱ ᱧᱟᱢ ᱟᱠᱟᱫ-ᱟ ᱾<br>


ᱰᱚᱹ ᱵᱷᱤᱡᱚᱭᱟᱞᱚᱠᱥᱢᱤ ᱱᱚᱵᱷᱚᱱᱤᱛᱷᱟᱠᱨᱤᱥᱱᱚᱱ ᱒᱐᱑᱘ ᱥᱟᱞ ᱨᱮ ᱯᱚᱫᱽᱢᱚᱥᱨᱤ ᱥᱤᱨᱯᱟᱹᱭ ᱧᱟᱢ ᱟᱠᱟᱫ-ᱟ ᱾ <ref>{{cite web | url=https://timesofindia.indiatimes.com/city/chennai/6-padma-awardees-are-pride-and-joy-of-tamil-nadu/articleshow/62658549.cms | title=6 Padma awardees are pride and joy of Tamil Nadu | publisher=[[The Times of India]] | date=26 January 2018 | accessdate=26 January 2018}}</ref>
