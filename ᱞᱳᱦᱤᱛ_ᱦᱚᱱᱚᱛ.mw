{{Infobox settlement
| name                   = ᱞᱳᱦᱤᱛ ᱦᱚᱱᱚᱛ
| settlement_type        = [[Districts of Arunachal Pradesh|ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ]]
| total_type             = Total
| native_name            = 
| image_map              = Arunachal Pradesh district location map Lohit.svg
| map_caption            = ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ ᱞᱳᱦᱤᱛ ᱨᱮᱭᱟᱜ ᱞᱳᱠᱮᱥᱳᱱ
| coordinates            = 
| coor_pinpoint          = Tezu
| subdivision_type       = ᱫᱤᱥᱚᱢ
| subdivision_name       = [[ᱥᱤᱧᱚᱛ]]
| subdivision_type1      = [[States and union territories of India|ᱯᱚᱱᱚᱛ]]
| subdivision_name1      = [[ᱚᱨᱩᱬᱟᱪᱚᱞ ᱯᱨᱚᱫᱮᱥ]]
| subdivision_type2      = [[Administrative divisions of India|ᱠᱷᱚᱸᱰ]]
| subdivision_name2      = East
| established_title      = Established
| established_date       = 
| seat_type              = ᱢᱩᱠᱷᱤᱭᱟᱹᱥᱟᱲᱟ
| seat                   = [[ᱛᱮᱡᱩ]]
| parts_type             = [[Tehsils of India|ᱛᱚᱦᱥᱤᱞ]]
| parts_style            = para
| p1                     = ᱓
| area_total_km2         = 2402
| area_footnotes         = 
| population_as_of       = 2011
| population_total       = 145538<ref name=districtcensus>{{cite web |url=http://www.census2011.co.in/district.php |title= District Census 2011 |publisher=Census2011.co.in }}</ref> (2011)
| population_footnotes   = 
| population_urban       = 
| population_density_km2 = auto
| demographics_type1     = ᱦᱚᱲ ᱮᱞᱮᱞ
| demographics1_title1   = [[Literacy in India|ᱥᱤᱠᱷᱱᱟᱹᱛ]]
| demographics1_info1    = 69.9%<ref name=districtcensus />
| demographics1_title2   = ᱡᱟᱱᱟᱝ ᱡᱟᱹᱱᱤ
| demographics1_info2    = 901<ref name=districtcensus />
| leader_title           = [[ᱦᱚᱱᱚᱛ ᱠᱚᱞᱮᱠᱴᱚᱨ]]
| leader_name            = ᱤᱨ ᱯᱨᱤᱱᱥ ᱫᱷᱟᱣᱚᱱ, IAS
| leader_title1          = [[Lok Sabha|ᱞᱳᱠ ᱥᱚᱵᱷᱟ ᱵᱟᱪᱷᱱᱟᱣ ᱴᱚᱴᱷᱟ]]
| leader_name1           = ᱑
| leader_title2          = [[Vidhan Sabha|ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ ᱴᱚᱴᱷᱟ]]
| leader_name2           = ᱑
| timezone1              = [[Indian Standard Time|IST]]
| utc_offset1            = +05:30
| registration_plate     = 
| blank_name_sec1        = [[Indian road network|ᱢᱩᱬᱩᱛ ᱢᱟᱨᱟᱝ ᱥᱚᱲᱚᱠ]]
| blank_info_sec1        = nh-13
| blank_name_sec2        = 
| blank_info_sec2        = 
| website                = {{URL|http://lohit.nic.in/}}
}}
[[File:Tea Garden, Lohit District.jpg|thumb|280px|ᱞᱳᱦᱤᱛ ᱦᱚᱱᱚᱛ ᱨᱮ ᱪᱟᱦᱟ ᱵᱟᱜᱟᱱ]]
[[File:Car crossing Lohit River.jpg|thumb|280px|ᱞᱳᱦᱤᱛ ᱦᱚᱱᱚᱛ ᱨᱮ ᱞᱳᱦᱤᱛ ᱱᱟᱹᱭ]]
[[File:Mithun, Glao Lake.jpg|thumb|280px|ᱞᱳᱦᱤᱛ ᱦᱚᱱᱚᱛ ᱨᱮ ᱢᱤᱛᱷᱩᱱ]]
'''ᱞᱳᱦᱤᱛ ᱦᱚᱱᱚᱛ''' ᱫᱚ [[ᱥᱤᱧᱚᱛ]] ᱨᱮ [[ᱚᱨᱩᱬᱟᱪᱚᱞ ᱯᱨᱚᱫᱮᱥ]] ᱯᱚᱱᱚᱛ ᱨᱮᱭᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱫᱚ [[ᱛᱮᱡᱩ]] ᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱧᱩᱛᱩᱢ ᱫᱚ [[ᱞᱳᱦᱤᱛ ᱱᱟᱹᱭ]] ᱪᱮᱛᱟᱱ ᱨᱮ ᱫᱚᱦᱚ ᱟᱠᱟᱱᱟ ᱾<ref>"[https://books.google.com/books?id=gGGAyVQJTRwC Arunachal Pradesh: Past and Present]," H. G. Joshi, Mittal Publications, 2005, ISBN 9788183240000</ref><ref>"[https://books.google.com/books?id=lMFaIKNBcwgC Paths of Development in Arunachal Pradesh]," Ravi S. Singh, Northern Book Centre, 2005, ISBN 9788172111830</ref><ref>"[https://books.google.com/books?id=PODubpsFN64C Documents on North-East India: Arunachal Pradesh], Volume 2 of Documents on North-East India: An Exhaustive Survey, Suresh K. Sharma (editor), Mittal Publications, 2006, ISBN 9788183240888</ref>

== ᱩᱯᱨᱩᱢ ==

ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮ ᱢᱮᱱᱟᱜ ᱞᱳᱦᱤᱛ ᱟᱹᱰᱤ ᱜᱮ ᱪᱚᱨᱚᱠ ᱴᱚᱴᱷᱟ ᱠᱟᱱᱟ ᱾ ᱱᱚᱰᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱹᱭ ᱞᱳᱦᱤᱛ ᱨᱮᱭᱟᱜ ᱧᱩᱛᱩᱢ ᱞᱮᱠᱟᱛᱮ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱚ ᱪᱷᱟᱹᱴᱭᱟᱹᱨ ᱟᱠᱟᱱᱟ ᱾ ᱫᱷᱚᱨᱚᱢ ᱯᱩᱛᱷᱤ ᱨᱮ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱚ ᱞᱳᱦᱤᱛᱭᱚ ᱢᱮᱱᱛᱮ ᱥᱚᱫᱚᱨ ᱟᱠᱟᱱᱟ ᱾ ᱱᱚᱣᱟ ᱴᱚᱴᱷᱟ ᱥᱟᱶ ᱟᱹᱰᱤᱜᱟᱱ ᱫᱷᱚᱨᱚᱢ ᱨᱮᱭᱟᱜ ᱠᱟᱛᱷᱟ ᱟᱨ ᱱᱟᱜᱟᱢ ᱨᱮᱭᱟᱜ ᱠᱟᱛᱷᱟ ᱡᱩᱲᱟᱹᱭ ᱠᱟᱛᱮ ᱢᱮᱱᱟᱜ-ᱟ ᱾ ᱱᱚᱣᱟ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱨᱩᱯ ᱨᱚᱝ ᱨᱮ ᱢᱩᱦᱤᱛ ᱠᱟᱛᱮ ᱟᱹᱰᱤ ᱜᱟᱱ ᱥᱟᱸᱜᱷᱟᱨᱤᱭᱟᱹ ᱱᱚᱰᱮ ᱠᱚ ᱦᱟᱹᱡᱩᱜ-ᱟ ᱾ ᱱᱚᱰᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱵᱚᱨᱚᱯᱷ ᱛᱮ ᱯᱚᱴᱚᱢ ᱟᱠᱟᱱ ᱪᱟᱴᱟᱱ, ᱵᱤᱨ ᱟᱨ ᱱᱟᱹᱭ ᱨᱮᱭᱟᱜ ᱟᱹᱰᱤ ᱜᱟᱱ ᱱᱟᱯᱟᱭ ᱪᱚᱨᱚᱠ ᱨᱩᱯ ᱨᱚᱝ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱪᱷᱟᱰᱟ ᱠᱟᱛᱮ ᱱᱚᱰᱮᱱᱟᱜ ᱴᱚᱞᱟ ᱦᱚᱸ ᱟᱹᱰᱤ ᱜᱮ ᱪᱚᱨᱚᱠᱟ ᱾ ᱱᱚᱣᱟ ᱟᱹᱛᱩᱨᱮ ᱫᱟᱬᱟᱱ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱱᱚᱰᱮᱱᱟᱜ ᱟᱹᱰᱤ ᱟᱹᱛᱩ ᱨᱮᱜᱮ ᱟᱹᱫᱤᱵᱟᱹᱥᱤ ᱠᱚ ᱛᱟᱦᱮᱸᱱ ᱠᱟᱱᱟ ᱾ ᱥᱮᱨᱢᱟ ᱡᱟᱠ ᱱᱚᱰᱮ ᱫᱚ ᱟᱹᱡᱤ ᱜᱟᱱ ᱯᱟᱨᱟᱵᱽ ᱯᱩᱱᱟᱹᱭ ᱠᱚ ᱢᱟᱱᱟᱣᱟ ᱾ ᱱᱚᱣᱟ ᱯᱟᱨᱟᱵᱽ ᱯᱩᱱᱟᱹᱭ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱫᱤᱵᱟᱹᱥᱤ ᱠᱚᱣᱟᱜ ᱞᱟᱹᱭ ᱞᱟᱠᱪᱟᱨ ᱥᱚᱨᱮᱥ ᱨᱩᱯ ᱨᱚᱝ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱟᱹᱛᱩ ᱨᱮ ᱫᱟᱬᱟ ᱠᱮᱫ ᱛᱟᱭᱚᱢ ᱵᱤᱨ ᱨᱮ ᱫᱟᱬᱟᱱ ᱨᱮᱭᱟᱜ ᱛᱟᱠ ᱦᱚᱸ ᱢᱮᱱᱟᱜ-ᱟ ᱾ 

== ᱢᱩᱦᱤᱛᱟᱱ ᱴᱚᱴᱷᱟ ==
=== ᱯᱚᱨᱥᱩᱨᱟᱢ ᱠᱩᱸᱰ ===
ᱯᱚᱨᱥᱩᱨᱟᱢ ᱠᱩᱸᱰ ᱫᱚ ᱯᱨᱚᱵᱷᱩ ᱠᱩᱴᱷᱟᱨ ᱧᱩᱛᱩᱢ ᱛᱮᱦᱚᱸ ᱩᱯᱨᱩᱢ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱞᱳᱦᱤᱛ ᱨᱮᱭᱟᱜ ᱩᱛᱚᱨ-ᱯᱩᱨᱩᱵᱽ ᱱᱟᱠᱷᱟᱨᱮ ᱒᱔ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱠᱩᱸᱰ ᱥᱟᱶ ᱫᱚ ᱯᱚᱨᱥᱩᱨᱟᱢ ᱟᱜ ᱠᱟᱛᱷᱟ ᱡᱩᱲᱟᱹᱭ ᱠᱟᱛᱮ ᱢᱮᱱᱟᱜ-ᱟ ᱾ ᱢᱤᱫ ᱫᱷᱟᱣ ᱨᱤᱥᱤ ᱡᱚᱢᱟᱫᱚᱜᱽᱱᱤᱭᱤᱡ ᱮᱨᱟ ᱨᱮᱬᱩᱠᱟ ᱨᱤᱥᱤᱨᱟᱡᱽ ᱛᱩᱯᱩᱱ ᱞᱟᱹᱜᱤᱫ ᱫᱟᱜ ᱟᱹᱜᱩᱭ ᱥᱮᱱ ᱮᱱᱟ ᱾ ᱪᱮᱫ ᱮᱛᱮᱫ ᱠᱷᱟᱹᱛᱤᱨ ᱪᱚᱝ ᱩᱱᱤ ᱫᱚ ᱫᱟᱜ ᱟᱹᱜᱩ ᱠᱷᱚᱱ ᱮ ᱵᱤᱞᱚᱢ ᱮᱱᱟ ᱩᱱ ᱡᱚᱦᱚᱜ ᱨᱤᱥᱤᱨᱟᱡᱽ ᱫᱚ ᱯᱚᱨᱥᱩᱨᱟᱢ ᱟᱡ ᱟᱭᱳ ᱜᱚᱡ ᱮ ᱨᱮᱭᱟᱜ ᱮ ᱢᱮᱛᱟ ᱟᱫᱮᱭᱟ ᱾ ᱵᱟᱵᱟᱦᱟᱜ ᱵᱷᱮᱡᱟ ᱢᱟᱱᱟᱣ ᱠᱟᱛᱮ ᱯᱚᱨᱥᱩᱨᱟᱢ ᱫᱚ ᱟᱡ ᱟᱭᱳᱭ ᱜᱚᱡ ᱠᱮᱫᱮᱭᱟ ᱾ ᱩᱱ ᱡᱚᱦᱚᱜ ᱯᱚᱨᱥᱩᱨᱟᱢ ᱫᱚ ᱟᱡ ᱟᱭᱳ ᱜᱚᱡ ᱟᱠᱟᱫᱮ ᱯᱟᱯ ᱠᱷᱚᱱ ᱨᱟᱲᱟ ᱫᱩᱜᱚᱜ ᱞᱟᱹᱜᱤᱫ ᱱᱚᱣᱟ ᱠᱩᱸᱰ ᱨᱮᱭ ᱛᱩᱯᱩ ᱞᱮᱱ ᱛᱟᱦᱮᱸᱱ ᱾ ᱩᱱ ᱠᱷᱚᱱ ᱱᱚᱣᱟ ᱠᱩᱸᱰ ᱫᱚ ᱥᱩᱨ ᱥᱩᱯᱩᱨ ᱦᱚᱲ ᱥᱚᱱᱚᱛ ᱢᱮᱱᱛᱮ ᱠᱚ ᱢᱟᱱᱟᱣ ᱠᱮᱫ-ᱟ ᱾ 

=== ᱵᱩᱫᱽᱫᱷᱚ ᱵᱤᱦᱟᱨ ===
ᱞᱳᱦᱤᱛ ᱨᱮᱫᱚ ᱟᱹᱰᱤᱜᱟᱱ ᱵᱩᱫᱽᱫᱷᱚ ᱵᱤᱦᱟᱨ ᱢᱮᱱᱟᱜ-ᱟ ᱾ ᱥᱩᱨ ᱥᱩᱯᱩᱨ ᱦᱚᱲ ᱫᱚ ᱚᱱᱟ ᱪᱳᱸᱜᱽ ᱧᱩᱛᱩᱢ ᱛᱮᱠᱚ ᱦᱚᱦᱚᱭᱟ ᱾ ᱱᱚᱣᱟ ᱫᱚ ᱟᱹᱰᱤ ᱜᱮ ᱪᱚᱨᱚᱠᱟ ᱟᱨ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱱᱚᱰᱮ ᱫᱚ ᱢᱤᱫ ᱱᱟᱹᱭ ᱦᱚᱸ ᱞᱤᱸᱜᱤᱱ ᱠᱟᱱᱟ ᱾ ᱱᱚᱣᱟ ᱱᱟᱹᱭ ᱨᱮᱫᱚ ᱢᱤᱫ ᱰᱷᱤᱯ ᱦᱚᱸ ᱵᱮᱱᱟᱣ ᱟᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱚ ᱪᱳᱸᱜᱽᱠᱷᱟᱢ ᱠᱟᱱᱟ ᱾ ᱰᱷᱤᱯ ᱨᱮ ᱢᱤᱫ ᱡᱮᱜᱮᱛ ᱥᱟᱹᱱᱛᱤ ᱵᱚᱣᱫᱷ ᱢᱩᱫᱽᱨᱤ ᱵᱮᱱᱟᱣ ᱟᱠᱟᱱᱟ ᱾ ᱱᱚᱣᱟ ᱨᱮᱫᱚ ᱵᱚᱣᱫᱷ ᱟᱜ ᱢᱩᱴᱷᱟᱹᱱ ᱛᱷᱟᱯᱚᱱ ᱟᱠᱟᱱᱟ ᱾ ᱱᱚᱰᱮ ᱫᱚ ᱥᱩᱨ ᱥᱩᱯᱩᱨ ᱨᱤᱱ ᱵᱚᱥᱠᱚᱫᱤᱭᱟᱹ ᱟᱨ ᱥᱟᱸᱜᱷᱟᱨᱤᱭᱟᱹ ᱠᱚ ᱡᱳᱜᱟᱭᱟ ᱠᱚ ᱾ 

=== ᱰᱚᱸᱜᱽ ===
ᱥᱤᱧᱚᱛ ᱨᱮᱭᱟᱜ ᱯᱩᱨᱩᱵᱽ ᱱᱟᱠᱷᱟ ᱨᱮ ᱢᱮᱱᱟᱜ ᱰᱚᱸᱜᱽ ᱫᱚ ᱟᱹᱰᱤ ᱜᱮ ᱪᱚᱨᱚᱠᱟ ᱾ ᱥᱤᱧᱚᱛ ᱨᱮᱭᱟᱜ ᱥᱤᱧ ᱪᱟᱸᱫᱚᱣᱟᱨ ᱛᱟᱨᱟᱥ ᱫᱚ ᱡᱚᱛᱚ ᱠᱷᱚᱱ ᱯᱩᱭᱞᱩ ᱨᱮ ᱱᱚᱣᱟ ᱟᱹᱛᱩ ᱨᱮ ᱧᱩᱨᱩᱜ-ᱟ ᱾ ᱱᱚᱣᱟ ᱫᱚ [[ᱛᱮᱡᱩ]] ᱠᱷᱚᱱ ᱒᱐᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱵᱮᱞᱚᱸᱜᱽ ᱥᱚᱨᱠᱤᱞ ᱨᱮ ᱢᱮᱱᱟᱜ-ᱟ ᱾ ᱱᱚᱰᱮᱱᱟᱜ ᱥᱚᱲᱚᱠ ᱦᱚᱨ ᱫᱚ ᱟᱹᱰᱤ ᱜᱮ ᱱᱟᱯᱟᱭᱟ ᱟᱨ ᱱᱚᱣᱟ ᱫᱚ ᱯᱩᱨᱟᱹ [[ᱚᱨᱩᱬᱟᱪᱚᱞ ᱯᱨᱚᱫᱮᱥ]] ᱨᱮᱭᱟᱜ ᱜᱚᱴᱟᱯᱟᱲᱟ ᱠᱷᱚᱱ ᱵᱷᱟᱹᱜᱤ ᱞᱮᱠᱟ ᱡᱤᱲᱟᱹᱭ ᱠᱟᱛᱮ ᱢᱮᱱᱟᱜ-ᱟ ᱾ 

== ᱥᱟᱹᱠᱷᱭᱟᱹᱛ ==
{{Reflist}}

== ᱵᱟᱦᱨᱮ ᱡᱚᱱᱚᱲ ==

* [http://lohit.nic.in/ Official Website]
