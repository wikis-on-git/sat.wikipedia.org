'''ᱡᱚᱨᱟᱢ ᱛᱷᱟᱝᱜᱟ''' (ᱡᱟᱱᱟᱢᱺ ᱑᱓ ᱡᱩᱞᱟᱭ ᱑᱙᱔᱔) ᱫᱚ ᱬᱤᱫᱴᱮᱱ ᱥᱤᱧᱚᱛ ᱫᱤᱥᱚᱢ ᱨᱮᱱ ᱨᱟᱡᱟᱨᱤᱭᱟᱹ ᱠᱟᱱᱟᱭ ᱟᱨ ᱱᱟᱦᱟᱜ ᱢᱤᱡᱚᱨᱟᱢ ᱯᱚᱱᱚᱛ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ| ᱩᱱᱤᱫᱚ ᱢᱤᱡᱚ ᱱᱮᱥᱚᱱᱟᱞ ᱯᱷᱨᱚᱱᱴ ᱨᱮᱱ ᱟᱹᱭᱩᱨᱤᱡ ᱠᱟᱱᱟᱭ| ᱩ ᱤ ᱫᱚ ᱞᱮᱛᱟᱲ ᱑᱙᱙᱘ ᱥᱮᱨᱢᱟ ᱠᱷᱚᱱ ᱒᱐᱐᱘ ᱥᱮᱨᱢᱟ ᱦᱟᱹᱵᱤᱡ ᱢᱤᱡᱚᱨᱟᱢ ᱯᱚᱱᱚᱛ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱛᱟᱸᱦᱮᱸ ᱠᱟᱱᱟ, ᱵᱟᱵᱟᱨ ᱫᱷᱟᱣ ᱞᱟᱹᱜᱤᱫ| ᱩᱱᱤ ᱫᱚ ᱢᱤᱡᱚ ᱡᱟᱹᱡᱟᱹᱛᱨᱤᱭᱟᱹ ᱯᱷᱨᱚᱱᱴ ᱨᱮᱭᱟᱜ ᱟᱱᱫᱚᱲ ᱚᱠᱛᱮ ᱨᱮ ᱞᱟᱞ ᱰᱮᱝᱜᱟ ᱛᱟᱭᱚᱢ ᱫᱚᱥᱟᱨ ᱦᱩᱜ-ᱦᱩᱠᱩᱢᱤᱡ-ᱮ ᱛᱟᱸᱦᱮᱸ ᱠᱟᱱᱟ ᱟᱨ ᱤᱱᱟᱹ ᱛᱟᱭᱚᱢ ᱮᱢᱹᱮᱱᱹᱮᱯᱷ ᱯᱟᱨᱴᱤ ᱞᱮᱠᱟ ᱢᱟᱱᱚᱛᱮ ᱧᱟᱢ ᱠᱮᱫ ᱴᱟᱭᱱᱚᱢ, ᱯᱟᱨᱴᱤ ᱨᱮᱱ ᱚᱣᱟᱨᱤᱥᱮ ᱦᱩᱭ ᱮᱱᱟ| ᱩᱱᱤ ᱫᱚ ᱢᱤᱡᱚᱨᱟᱢ ᱵᱤᱫᱷᱟᱱ ᱥᱚᱵᱷᱟ ᱨᱮ ᱠᱟᱹᱣᱰᱤ ᱟᱨ ᱥᱮᱪᱮᱫ ᱢᱚᱱᱛᱨᱤ ᱞᱮᱠᱟ ᱛᱮ ᱵᱟᱪᱷᱟᱣ ᱵᱟᱦᱟᱞ ᱚᱪᱚ ᱞᱮᱱᱟ| ᱒᱐᱐᱘ ᱥᱮᱨᱢᱟ ᱨᱮ ᱩᱱᱠᱩ ᱣᱟᱜ ᱯᱟᱨᱴᱤ ᱵᱷᱟᱨᱚᱛᱤᱭᱚ ᱡᱟᱹᱡᱟᱹᱛᱨᱤᱭᱟᱹ ᱠᱚᱝᱜᱽᱨᱮᱥ ᱴᱷᱮᱱ ᱠᱚ ᱦᱟᱨᱟᱣ ᱚᱪᱚ ᱞᱮᱱᱟ| ᱩᱱᱤ ᱫᱚ ᱵᱟᱨᱭᱟ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱠᱚᱸᱭᱮᱸ ᱟᱨ ᱮᱛᱚᱢ ᱪᱟᱢᱯᱟᱭ ᱠᱷᱚᱱᱮ ᱛᱤᱝᱜᱩ ᱞᱮᱱᱟ ᱟᱨ ᱵᱟᱱᱟᱨ ᱴᱚᱴᱷᱟ ᱠᱷᱚᱱ ᱜᱮᱭᱮ ᱦᱟᱨᱟᱣ ᱮᱱᱟ| ᱩᱱᱤᱫᱚ ᱘ ᱰᱤᱥᱮᱢᱵᱚᱨ ᱒᱐᱐᱘ ᱢᱟᱹᱦᱤᱛ ᱦᱤᱞᱚᱜ ᱯᱚᱱᱚᱛ ᱜᱚᱢᱠᱮ ᱮᱢᱹᱮᱢ ᱞᱟᱠᱷᱮᱨᱟ ᱴᱷᱮᱱ ᱦᱩᱹᱫᱟᱹ ᱠᱷᱚᱱ ᱥᱟᱦᱟᱜ ᱨᱮᱭᱟᱜ ᱥᱟᱠᱟᱢ ᱮ ᱪᱟᱞ ᱟᱫᱮᱭᱟ ᱟᱨ ᱯᱮ ᱢᱟᱦᱟ ᱛᱟᱭᱚᱢ ᱦᱩᱫᱟᱹ ᱠᱷᱚᱱᱮ ᱥᱟᱦᱟᱭᱮᱱᱟ| ᱩᱱᱤ ᱫᱚ ᱟᱨᱦᱚᱸ ᱒᱐᱑᱘ ᱥᱮᱨᱢᱟ ᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ ᱦᱩᱭ ᱨᱩᱣᱟᱹᱲ ᱮᱱᱟ, ᱛᱤᱱ ᱨᱮ ᱩᱱᱠᱩᱣᱟᱜ ᱯᱟᱨᱴᱤ ᱵᱤᱫᱦᱟᱱ ᱥᱚᱵᱷᱟ ᱨᱮ ᱥᱟᱝᱜᱮ ᱢᱟᱹᱪᱤ ᱠᱚ ᱦᱟᱢᱮᱴ ᱠᱮᱫᱟ|
==ᱜᱤᱫᱽᱨᱟᱹ ᱚᱠᱛᱮ==
ᱡᱚᱨᱟᱢ ᱛᱷᱝᱢᱟ ᱫᱚ ᱑᱓ ᱡᱩᱞᱟᱭ ᱑᱙᱔᱔ ᱥᱮᱨᱢᱟ ᱨᱮᱭᱮ ᱡᱟᱱᱟᱢ ᱞᱮᱱᱟ, ᱥᱟᱝᱛᱷᱟᱝ ᱟᱹᱛᱩ ᱨᱮ| ᱩᱱᱤ ᱨᱮᱱ ᱟᱯᱟᱛᱮᱫ ᱟᱜ ᱧᱩᱛᱩᱢ ᱫᱚ ᱫᱟᱨᱯᱷᱩᱝᱜᱟ ᱛᱟᱸᱦᱮᱸ ᱠᱟᱱᱟ ᱟᱨ ᱮᱝᱜᱟᱛᱮᱫ ᱟᱜ ᱧᱩᱛᱩᱢ ᱫᱚ ᱵᱷᱟᱱᱩᱣᱟᱭᱟ ᱪᱷᱤᱝᱜᱤ ᱛᱟᱸᱦᱮᱸ ᱠᱟᱱᱟ| ᱩᱱᱤ ᱫᱚ ᱮᱝᱜᱟᱛ-ᱟᱯᱟᱛ ᱨᱮᱱ ᱤᱨᱟᱞ ᱜᱚᱴᱟᱝ ᱦᱚᱯᱚᱱ ᱢᱩᱫᱽ ᱨᱮ ᱠᱟᱹᱴᱤᱡ ᱩᱛᱟᱹᱨᱤᱡ ᱠᱷᱚᱱ ᱞᱟᱹᱴᱩᱭᱤᱡ-ᱮ ᱛᱟᱸᱦᱮᱸ ᱠᱟᱱᱟ| ᱩᱱᱠᱩ ᱫᱚ ᱢᱚᱬᱮ ᱠᱚᱲᱟ ᱵᱚᱭᱦᱟ ᱟᱨ ᱯᱮᱭᱟ ᱢᱤᱥᱨᱟ ᱟ ᱠᱚ|
==ᱥᱮᱪᱮᱫ==
ᱡᱚᱨᱟᱢ ᱛᱷᱟᱝᱜᱟ ᱫᱚ ᱑᱙᱕᱐ ᱥᱮᱨᱢᱟ ᱨᱮ ᱯᱨᱟᱭᱢᱟᱨᱤ ᱥᱠᱩᱞ ᱨᱮᱢ ᱯᱟᱲᱦᱟᱣ ᱞᱮᱰᱟ| ᱑᱙᱕᱔ ᱥᱮᱨᱢᱟ ᱨᱮ ᱫᱚ ᱥᱟᱣᱩᱛ ᱠᱷᱣᱵᱩᱝ ᱨᱮᱭᱟᱜ  ᱢᱤᱰᱰᱮᱞ ᱥᱠᱩᱞ ᱨᱮ ᱟᱨ ᱑᱙᱕᱖ ᱥᱮᱨᱢᱟ ᱨᱮ ᱫᱚ  ᱛᱩᱨᱩᱭ ᱪᱟᱱᱟᱪ ᱥᱟᱹᱛ ᱠᱮᱫᱟ| ᱑᱙᱕᱗ ᱥᱮᱨᱢᱟ ᱨᱮ ᱩᱱᱤ ᱫᱚ ᱪᱟᱢᱯᱷᱟᱭ ᱜᱟᱱᱫᱷᱤ ᱦᱟᱭ ᱥᱠᱩᱞ ᱨᱮ ᱪᱟᱱᱟᱪ ᱮᱭᱟᱭ ᱨᱮᱭᱮ ᱵᱷᱩᱨᱛᱤ ᱞᱮᱱᱟ| ᱩᱱᱤ ᱫᱚ ᱟᱡᱟᱜ ᱦᱟᱭ ᱥᱠᱩᱞ ᱥᱮᱪᱮᱫ ᱑᱙᱖᱐ ᱥᱮᱨᱢᱟ ᱨᱮᱭᱮ ᱢᱩᱪᱟᱹᱫ ᱞᱮᱫᱟ| ᱩᱱᱤ ᱫᱚ ᱟᱡᱟᱜ ᱠᱚᱞᱮᱡᱽ ᱯᱟᱲᱟᱣ ᱰᱤᱹᱮᱢᱹ ᱠᱚᱞᱮᱡᱽ ᱢᱟᱱᱤᱯᱩᱨ ᱠᱷᱚᱱᱮ ᱯᱩᱨᱟᱹᱣ ᱞᱮᱫᱟ|
