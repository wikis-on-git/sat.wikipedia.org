ᱦᱤᱢ ᱵᱟᱱᱟ ᱥᱮ ᱵᱚᱨᱚᱯ ᱵᱟᱱᱟ  (ᱥᱟᱬᱮᱥᱤᱭᱟᱹ ᱧᱩᱛᱩᱢᱺ Ursus maritimus) ᱫᱚ ᱢᱤᱫ ᱞᱮᱠᱟᱱ ᱵᱟᱱᱟ ᱠᱟᱱᱟ ᱠᱚ| ᱱᱩᱠᱩ ᱫᱚ ᱫᱷᱟᱹᱨᱛᱤ ᱨᱮᱱ ᱢᱤᱫ ᱢᱟᱨᱟᱝ ᱡᱤᱭᱟᱹᱞᱤ ᱠᱚ ᱢᱩᱫᱽ ᱨᱮ ᱢᱤᱫᱴᱮᱱ ᱠᱟᱱᱟ ᱠᱚ| ᱢᱤᱫᱴᱮᱱ ᱦᱤᱢ ᱵᱟᱱᱟ ᱣᱟᱜ ᱚᱡᱚᱱ ᱫᱚ ᱔᱐᱐ - ᱖᱘᱐ ᱠᱤᱞᱚ ᱜᱽᱨᱟᱢ ᱦᱟᱹᱵᱤᱡ ᱦᱚᱭ ᱫᱟᱲᱮᱭᱟᱜ-ᱟ, ᱱᱷᱟᱛᱮ ᱢᱤᱫᱴᱮᱱ ᱢᱟᱭᱡᱤᱣ ᱦᱤᱢ ᱵᱟᱱᱟ ᱣᱟᱜ ᱚᱡᱚᱱ ᱫᱚ ᱢᱤᱫᱴᱮᱱ ᱦᱮᱨᱮᱞ ᱵᱟᱱᱟ ᱣᱟᱜ ᱚᱡᱚᱱ ᱨᱮᱭᱟᱜ ᱵᱟᱨᱟ ᱵᱟᱹᱨᱤ ᱦᱚᱭᱚᱜ-ᱟ| ᱱᱩᱠᱩ ᱵᱟᱱᱟ ᱫᱚ ᱪᱮᱛᱟᱱ ᱢᱤᱨᱩ ᱨᱮᱱᱟᱜ ᱵᱷᱤᱱᱟᱹ ᱵᱷᱤᱱᱟᱹ ᱡᱟᱭᱜᱟ ᱨᱮ ᱠᱚ ᱧᱟᱢᱚᱜ-ᱟ| ᱱᱩᱠᱩ ᱵᱟᱱ ᱫᱚ ᱯᱚᱱᱰ ᱨᱚᱝ ᱨᱮᱱ ᱠᱚ ᱦᱚᱭᱚᱜ-ᱟ| ᱫᱷᱟᱹᱨᱛᱤ ᱯᱩᱨᱤ ᱨᱮ ᱞᱚᱞᱚ ᱥᱮᱛᱚᱝ ᱵᱟᱹᱲᱛᱤ ᱤᱫᱤᱜ ᱠᱟᱱ ᱛᱮ ᱱᱩᱠᱩ ᱵᱟᱱᱟ ᱫᱚ ᱵᱟᱹᱭ ᱵᱟᱹᱭ ᱛᱮ ᱠᱚ ᱟᱫ ᱪᱟᱞᱟᱜ ᱠᱟᱱᱟ|
==ᱜᱟᱹᱫᱤ==
ᱦᱤᱢ ᱵᱟᱱᱟ ᱫᱚ ᱟᱥᱚᱠᱟᱭ ᱛᱮ ᱫᱚᱨᱭᱟ ᱡᱤᱭᱟᱹᱞᱤ ᱦᱚᱸ ᱠᱚ ᱢᱮᱛᱟᱣ ᱠᱚᱣᱟ ᱪᱮᱫᱟᱜ ᱥᱮ ᱱᱩᱠᱩ ᱫᱚ ᱥᱮᱨᱢᱟ ᱨᱮᱭᱟᱜ ᱰᱷᱮᱨ ᱫᱤᱱ ᱜᱮ ᱫᱚᱨᱭᱟ ᱨᱮ ᱠᱚ ᱛᱟᱦᱮᱱᱟ| ᱢᱮᱱᱠᱷᱟᱱ, ᱱᱩᱠᱩ ᱫᱚ ᱢᱤᱫ ᱮᱥᱠᱟᱨ ᱱᱚᱝᱠᱟᱱ ᱫᱚᱨᱭᱟ ᱡᱤᱭᱟᱹᱞᱤ ᱠᱟᱱᱟ ᱠᱚ ᱡᱮ ᱟᱹᱰᱤ ᱫᱟᱲᱮ ᱢᱮᱱᱟᱜ ᱛᱟᱠᱚᱣᱟ, ᱫᱟᱹᱨᱭᱟᱹ ᱞᱩᱴᱤ ᱢᱮᱱᱟᱜ ᱛᱟᱠᱚᱣᱟ, ᱡᱟᱝᱟᱜ ᱛᱮ ᱟᱹᱰᱤ ᱟᱹᱰᱤ ᱥᱟᱹᱝᱜᱤᱧ ᱚᱛ ᱢᱟᱱᱮ ᱵᱚᱨᱚᱯ ᱨᱮ ᱠᱚ ᱛᱟᱲᱟᱢ ᱟᱨ ᱠᱚ ᱫᱟᱹᱲ ᱫᱟᱲᱮᱭᱟᱜ-ᱟ| ᱱᱩᱠᱩ ᱫᱚ ᱥᱮᱨᱢᱟ ᱨᱮᱭᱟᱜ ᱰᱷᱮᱨ ᱫᱤᱱ ᱜᱮ ᱵᱚᱨᱚᱯ ᱛᱮ ᱴᱚᱯᱟᱨ ᱡᱟᱭᱜᱟ ᱠᱚ ᱨᱮ ᱛᱟᱦᱮᱱ ᱠᱚ ᱠᱩᱥᱤᱭᱟᱜ-ᱟ| ᱱᱚᱣᱟ ᱵᱚᱨᱚᱯ ᱛᱮ ᱴᱚᱯᱟᱨ ᱡᱟᱭᱜᱟ ᱠᱚ ᱫᱚ  "Arctic ring of life" ᱠᱚ ᱢᱮᱛᱟᱣᱟᱜ-ᱟ|
==ᱩᱱᱩᱨᱩᱢ==
