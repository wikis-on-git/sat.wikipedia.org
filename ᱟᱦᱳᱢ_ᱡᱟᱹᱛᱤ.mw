'''ᱟᱦᱩᱢ''' ᱥᱮ  '''ᱯᱷᱟᱱ ᱴᱟᱭ ᱟᱦᱩᱢ'''  ᱡᱟᱹᱛᱤ (ᱪᱟᱱᱤᱥ ᱯᱟᱹᱨᱥᱤ:傣 阿洪 族 ᱤᱝᱨᱟᱹᱡᱤ: Ahom, [[ᱟᱥᱟᱢᱤᱥ]]: ফান টাই আহোম , ᱛᱷᱟᱭ: ไทอาหม Tai Ahom) ᱫᱚ [[ᱟᱥᱟᱢ]] ᱟᱨ [[ᱚᱨᱩᱱᱟᱪᱚᱞ ᱯᱨᱚᱫᱮᱥ]] ᱯᱚᱱᱚᱛ ᱨᱮᱱ ᱠᱚ ᱜᱤᱨᱟᱹ ᱵᱟᱥ ᱟᱠᱟᱱ, ᱠᱚᱧᱮ ᱥᱟᱢᱟᱝ ᱥᱤᱧᱚᱛ ᱨᱮᱱ ᱴᱟᱭ ᱜᱩᱥᱴᱤ ᱨᱮᱱ ᱢᱤᱫᱴᱟᱹᱝ ᱢᱟᱨᱟᱝ ᱡᱟᱹᱛᱤ ᱠᱟᱱᱟ ᱠᱚ ᱾ ᱱᱩᱠᱩ ᱫᱚ ᱪᱤᱱ ᱫᱤᱥᱚᱢ ᱨᱮᱭᱟᱜ [[ᱭᱩᱱᱟᱱ]] ᱯᱚᱱᱚᱛ ᱨᱮᱭᱟᱜ ᱪᱤᱯᱟ ᱪᱚᱝ ᱯᱟᱱᱱᱟ ᱴᱚᱴᱦᱟ ᱨᱮᱱ ᱨᱟᱡᱽ ᱦᱚᱯᱚᱱ ᱥᱟᱣᱞᱩᱝ ᱥᱩᱠᱟᱯᱷᱟ ᱥᱟᱶ ᱑᱒᱒᱘ ᱥᱮᱨᱢᱟ ᱨᱮ ᱙᱐᱐᱐ ᱟᱦᱩᱢ ᱨᱮᱱ ᱵᱚᱸᱥ ᱵᱩᱫᱟᱹ ᱠᱟᱱᱟ ᱠᱚ ᱾ ᱱᱩᱠᱩ ᱫᱚ ᱟᱢᱫᱟᱡᱽ ᱖᱑᱐ ᱥᱮᱨᱢᱟ [[ᱟᱥᱟᱢ]] ᱨᱮ ᱠᱚ ᱨᱟᱡᱽ ᱞᱮᱱᱟ ᱾ ᱟᱦᱩᱢ ᱟᱹᱲᱟᱹ ᱨᱮᱭᱟᱜ ᱢᱮᱱᱮᱛ ᱟᱥᱟᱢ ᱨᱮᱭᱟᱜ ᱞᱚᱠᱟᱞ ᱯᱟᱹᱨᱥᱤ ᱛᱮ ᱴᱟᱭ ᱦᱚᱲ ᱾ ᱱᱩᱠᱩ ᱫᱚ ᱟᱥᱟᱢ ᱯᱚᱱᱚᱛ ᱨᱮᱱᱟᱜ ᱜᱚᱞᱟᱜᱷᱟᱴ, ᱡᱚᱨᱦᱟᱴ,ᱥᱤᱵᱽ ᱥᱟᱜᱚᱨ, ᱰᱤᱵᱽᱨᱩᱜᱚᱲ,ᱞᱚᱠᱷᱤᱢ ᱯᱩᱨ,ᱛᱤᱱᱤᱥᱩᱠᱤᱭᱟ ᱟᱨ ᱠᱟᱨᱵᱤ ᱟᱝᱞᱚᱝ ᱦᱚᱱᱚᱛ ᱠᱚ ᱨᱮ ᱜᱤᱨᱟᱹ ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ ᱾ ᱱᱤᱭᱟᱹ ᱪᱟᱜᱷᱟ ᱜᱮ ᱛᱟᱭᱚᱢ ᱫᱟᱨᱟᱢ ᱟᱦᱚᱢ ᱧᱩᱛᱩᱢ ᱛᱮ ᱠᱚ ᱱᱟᱢ ᱰᱟᱠ ᱮᱱᱟ ᱾ ᱟᱦᱩᱢ ᱫᱚ ᱟᱠᱚ ᱛᱮ '''ᱛᱷᱟᱢ-ᱴᱟᱭ''' ᱠᱚ ᱞᱟᱹᱭᱚᱜᱚᱜᱼᱟ ᱾

==ᱱᱟᱜᱟᱢ==
===ᱚᱢᱚᱱ===
ᱟᱦᱩᱢ ᱠᱚ ᱯᱟᱹᱦᱤᱞ ᱫᱚ ᱴᱟᱭ ᱢᱮᱱ ᱛᱮ ᱠᱚ ᱩᱯᱨᱩᱢᱚᱜ ᱠᱟᱱ ᱛᱟᱸᱦᱮᱸ ᱠᱟᱱᱟ|ᱢᱮᱱ ᱠᱷᱟᱱ ᱱᱚᱱᱰᱮ ᱠᱚ ᱦᱚᱲ ᱫᱚ ᱩᱱᱠᱩ ᱵᱟᱠᱚ ᱦᱟᱨᱟᱣ ᱫᱟᱲᱮᱭᱟ ᱠᱚ ᱠᱟᱱ ᱛᱟᱸᱦᱮᱸ ᱠᱟ ᱛᱮ ᱚᱥᱚᱢ ᱥᱮ ᱟᱦᱚᱢ, ᱥᱮ ᱚᱦᱚᱢ ᱥᱮ ᱚᱥᱚᱢ ᱠᱚ ᱦᱚᱦᱚ ᱣᱟᱠᱚ ᱠᱟᱱ ᱛᱟᱸᱦᱮᱸ ᱠᱱᱟ|ᱚᱱᱟ ᱟᱹᱲᱟᱹ ᱜᱮ ᱵᱮᱲᱵᱜ ᱠᱟᱛᱮ ᱟᱦᱩᱢ ᱦᱩᱭᱮᱱᱟ, ᱢᱮᱱ ᱠᱷᱟᱱ ᱟᱦᱩᱢ ᱡᱟᱹᱛᱤ ᱟᱨ ᱟᱦᱩᱢ ᱥᱚᱝᱜᱚᱴᱷᱚᱱ ᱫᱚ ᱱᱤᱛ ᱦᱚᱱ ᱟᱠᱚ ᱴᱮ ᱴᱟᱭ ᱜᱮ ᱩᱯᱨᱩᱢ ᱠᱚ ᱮᱢᱟ|ᱱᱩᱠᱩ ᱥᱟᱥᱚᱱ ᱞᱮᱫ ᱴᱚᱴᱷᱟ ᱰᱚ ᱟᱥᱟᱢ ᱥᱮ ᱚᱦᱚᱢ ᱜᱮ ᱠᱚ ᱢᱮᱛᱟᱣᱟᱜ ᱠᱟᱱ ᱛᱟᱸᱦᱮᱸᱱᱟ| ᱥᱚᱝᱠᱚᱨ ᱫᱮᱣ ᱦᱚᱸ ᱟᱦᱩᱢ ᱠᱚ '''ᱚᱦᱚᱢ ᱢᱩᱞᱩᱠ''' ᱢᱮᱱ ᱛᱮᱭᱮ ᱢᱮᱛᱟᱜ ᱠᱚ ᱛᱟᱸᱦᱮᱸ ᱠᱟᱱᱟ ᱟᱨ ᱢᱚᱜᱚᱞ ᱦᱚᱸ ᱱᱩᱠᱩ ᱫᱚ ᱟᱥᱟᱢ ᱜᱮ ᱠᱚ ᱢᱮᱛᱟᱜ ᱠᱚ ᱛᱟᱸᱦᱮᱱᱟ, ᱮᱠᱮᱱ ᱞᱚᱠᱟᱞ ᱦᱚᱲ ᱜᱮ ᱟᱦᱚᱢ ᱫᱚ ᱢᱮᱛᱟ ᱠᱠᱚ ᱛᱟᱸᱦᱮᱱᱟ|  ===ᱜᱤᱨᱟᱹ ᱵᱟᱥ===
ᱴᱟᱭ ᱟᱦᱩᱢ ᱨᱮᱱ ᱯᱟᱹᱦᱤᱞ ᱦᱮᱨᱮᱞ ᱢᱩᱝ ᱯᱷᱤ ᱟᱨ ᱢᱩᱝ ᱨᱤ ᱫᱚ ᱢᱩᱝ ᱢᱟᱣ ᱛᱮ ᱠᱤᱱ ᱨᱮ ᱠᱤᱱ ᱵᱮᱨᱮᱞ ᱞᱮᱱᱟ (ᱱᱟᱦᱟᱜ ᱱᱤᱭᱟᱹ ᱴᱷᱟᱺᱭ ᱜᱮ ᱪᱤᱱ ᱫᱤᱥᱚᱢ ᱨᱮᱱᱟᱜ ᱪᱤᱯ-ᱪᱚᱝ-ᱯᱟᱱᱱ ᱥᱮ Xishuangbanna, ᱫᱮᱝ ᱫᱟᱭ ᱟᱹᱯᱹᱱᱟᱹᱛ ᱴᱷᱟᱺᱭ ᱟᱨ ᱨᱩᱭᱞᱤ ᱨᱮ ᱯᱟᱲᱟᱜ ᱠᱟᱱᱟ)।ᱨᱟᱡᱟᱨᱤ ᱨᱮ ᱪᱮᱛᱟᱱ ᱜᱟᱜᱚᱡᱽ ᱛᱟᱸᱦᱮᱸ ᱠᱟᱱ ᱪᱩᱠᱟᱯᱷᱟ ᱧᱩᱛᱩᱢ ᱟᱱ ᱡᱩᱣᱟᱹᱱ ᱫᱚ ᱯᱟᱪᱦᱮ ᱥᱮᱡ ᱥᱮᱱ ᱠᱟᱛᱮ ᱱᱟᱣᱟ ᱨᱟᱡᱚᱥᱴᱷᱤ ᱵᱮᱱᱟᱣ ᱨᱮᱭᱟᱜ-ᱮ ᱢᱚᱱ ᱥᱩᱵᱟᱹ ᱞᱮᱫᱟ৷᱑᱒᱒᱘ ᱥᱮᱨᱢᱟ ᱨᱮ ᱟᱢᱫᱟᱡᱽ ᱙᱐᱐᱐ ᱦᱚᱲᱟᱱ ᱛᱮ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱵᱚᱞᱚ ᱞᱮᱱᱟ|ᱩᱱᱤ ᱫᱚ ᱥᱟᱞᱤ ᱪᱟᱥ ᱟᱨ ᱱᱟᱜᱟᱢ ᱚᱞᱚᱜ ᱨᱮᱭᱟᱜ ᱥᱮᱨᱣᱟ ᱦᱚᱸᱭ ᱟᱹᱜᱩ ᱛᱚᱨᱟ ᱞᱮᱫᱟ| ᱩᱱᱠᱩ ᱫᱚ ᱟᱠᱚ ᱛᱮ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱟᱨ ᱫᱤᱠᱷᱳᱣ ᱜᱟᱰᱟ ᱨᱮᱭᱟᱜ ᱦᱤᱸᱥ ᱨᱮ ᱠᱚ ᱜᱤᱨᱟᱹ ᱵᱟᱥ ᱞᱮᱱᱟ|ᱱᱟᱦᱟᱜ ᱱᱤᱭᱟᱹ ᱴᱷᱟᱺᱭ ᱨᱮ ᱟᱹᱰᱤ ᱟᱭᱢᱟ ᱟᱦᱩᱢ ᱠᱚ ᱧᱮᱞ ᱧᱟᱢᱚᱜ ᱠᱟᱱᱟ|
===ᱟᱥᱟᱢ ᱯᱚᱱᱚᱛ ᱵᱮᱱᱟᱣ===
ᱪᱟᱣᱞᱚᱝ ᱫᱚ ᱟᱥᱟᱢ ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱧᱮᱞ ᱟᱹᱪᱩᱨ ᱞᱮᱫᱟ।ᱩᱱᱤ ᱫᱚ ᱵᱚᱨᱟᱦᱤ ᱟᱨ ᱢᱚᱨᱟᱱ ᱛᱩᱞᱩᱡ-ᱮ ᱜᱟᱯᱟᱛᱮ ᱞᱮᱱᱟ| ᱱᱚᱱᱰᱮᱱ ᱠᱚ ᱛᱤᱵᱽᱵᱚᱛᱤ ᱵᱚᱨᱢᱤ  ᱵᱚᱨᱟᱦᱤ ᱵᱟᱯᱞᱟ ᱥᱟᱹᱜᱟᱹᱭᱮ ᱛᱚᱯᱚᱞ ᱞᱮᱫᱟ, ᱢᱮᱱ ᱠᱷᱟᱱ ᱢᱚᱨᱟᱱ ᱫᱚ ᱟᱠᱚᱣᱟᱜ ᱵᱷᱮᱱᱮᱜᱟᱨ ᱨᱟᱠᱷᱤ ᱡᱚᱜᱟᱣ ᱞᱮᱫᱟ| ᱪᱩᱠᱟᱯᱷᱟ ᱫᱚ ᱑᱒᱕᱓ ᱨᱮ ᱥᱮ ᱟᱨᱭ ᱫᱚᱭ ᱧᱩᱛᱩᱢᱟᱱ ᱢᱤᱫᱴᱮᱱ ᱱᱟᱝᱜᱽᱨᱟᱦᱟᱭ ᱵᱮᱨᱮᱫ ᱞᱮᱫᱟ, ᱚᱠᱟ ᱫᱚ ᱛᱟᱭᱚᱢ ᱫᱟᱨᱟᱢ ᱚᱱᱟ ᱜᱮ ᱥᱚᱨᱟᱭ ᱫᱮᱣ ᱨᱟᱡᱽ ᱜᱟᱲ ᱠᱚᱧᱩᱛᱩᱢ ᱠᱮᱰᱟ|
==ᱫᱷᱚᱨᱚᱢ==
ᱟᱦᱩᱢ ᱫᱷᱚᱨᱚᱢ ᱫᱚ ᱠᱟᱱᱟ ᱴᱟᱭ ᱟᱦᱩᱢ ᱠᱚᱣᱟᱜ ᱢᱤᱫᱴᱮᱱ ᱥᱮᱨᱣᱟ ᱫᱷᱚᱨᱚᱢ,ᱱᱚᱣᱟ ᱨᱮ ᱟᱥᱚᱠᱟᱭ ᱛᱮ ᱦᱟᱯᱲᱟᱢ ᱠᱚ ᱫᱮᱣᱟ ᱥᱮᱣᱟ (ᱯᱷᱤ ᱫᱟᱢ) ᱟᱠᱚᱣᱟ ᱥᱟᱶᱛᱮ ᱱᱚᱣᱟ ᱨᱮ ᱛᱟᱣ ᱟᱨ ᱵᱩᱫᱷᱩ ᱫᱷᱚᱨᱚᱢ ᱨᱮᱭᱟᱜ ᱦᱚᱸ ᱮᱞᱟᱝ-ᱚᱨᱥᱚᱝ ᱢᱮᱱᱟᱜ-ᱟ| ᱴᱟᱭ ᱟᱦᱩᱢ ᱠᱚᱣᱟ ᱥᱮᱨᱣᱟ ᱯᱟᱹᱛᱤᱭᱟᱹᱣ ᱞᱮᱠᱟ ᱛᱮ, ᱟᱦᱩᱢ ᱨᱮ ᱦᱟᱯᱲᱟᱢ ᱵᱚᱝᱜᱟ ᱯᱷᱟ-ᱛᱩ-ᱥᱤᱝ,(ᱯᱷᱟ=ᱥᱮᱨᱢᱟ,ᱛᱩ=ᱢᱤᱫᱴᱮᱱ,ᱥᱤᱝ=ᱞᱟᱯᱷᱟᱝ; ᱢᱤᱫᱴᱮᱱ ᱥᱚᱨᱮᱥ ᱵᱚᱝᱜᱟ, ᱥᱮ ᱯᱷᱟ-ᱞᱟᱭ ᱵᱮᱛ ᱦᱚᱸ ᱠᱚ ᱢᱮᱛᱟᱣᱟᱭ ᱠᱟᱱᱟ)ᱚᱠᱚᱭ ᱦᱚᱛᱮ ᱛᱮ ᱜᱚᱴᱟ ᱫᱷᱟᱹᱨᱛᱤ ᱥᱤᱨᱡᱟᱹᱣ ᱟᱠᱟᱱᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱡᱟᱹᱛᱤ]]
