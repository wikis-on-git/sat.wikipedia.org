'''ᱟᱦᱩᱢ''' ᱥᱮ  '''ᱯᱷᱟᱱ ᱴᱟᱭ ᱟᱦᱩᱢ'''  ᱡᱟᱹᱛᱤ (ᱪᱟᱱᱤᱥ ᱯᱟᱹᱨᱥᱤ:傣 阿洪 族 ᱤᱝᱨᱟᱹᱡᱤ: Ahom, [[ᱟᱥᱟᱢᱤᱥ]]: ফান টাই আহোম , ᱛᱷᱟᱭ: ไทอาหม Tai Ahom) ᱫᱚ [[ᱟᱥᱟᱢ]] ᱟᱨ [[ᱚᱨᱩᱱᱟᱪᱚᱞ ᱯᱨᱚᱫᱮᱥ]] ᱯᱚᱱᱚᱛ ᱨᱮᱱ ᱠᱚ ᱜᱤᱨᱟᱹ ᱵᱟᱥ ᱟᱠᱟᱱ, ᱠᱚᱧᱮ ᱥᱟᱢᱟᱝ ᱥᱤᱧᱚᱛ ᱨᱮᱱ ᱴᱟᱭ ᱜᱩᱥᱴᱤ ᱨᱮᱱ ᱢᱤᱫᱴᱟᱹᱝ ᱢᱟᱨᱟᱝ ᱡᱟᱹᱛᱤ ᱠᱟᱱᱟ ᱠᱚ ᱾ ᱱᱩᱠᱩ ᱫᱚ ᱪᱤᱱ ᱫᱤᱥᱚᱢ ᱨᱮᱭᱟᱜ [[ᱭᱩᱱᱟᱱ]] ᱯᱚᱱᱚᱛ ᱨᱮᱭᱟᱜ ᱪᱤᱯᱟ ᱪᱚᱝ ᱯᱟᱱᱱᱟ ᱴᱚᱴᱦᱟ ᱨᱮᱱ ᱨᱟᱡᱽ ᱦᱚᱯᱚᱱ ᱥᱟᱣᱞᱩᱝ ᱥᱩᱠᱟᱯᱷᱟ ᱥᱟᱶ ᱑᱒᱒᱘ ᱥᱮᱨᱢᱟ ᱨᱮ ᱙᱐᱐᱐ ᱟᱦᱩᱢ ᱨᱮᱱ ᱵᱚᱸᱥ ᱵᱩᱫᱟᱹ ᱠᱟᱱᱟ ᱠᱚ ᱾ ᱱᱩᱠᱩ ᱫᱚ ᱟᱢᱫᱟᱡᱽ ᱖᱑᱐ ᱥᱮᱨᱢᱟ [[ᱟᱥᱟᱢ]] ᱨᱮ ᱠᱚ ᱨᱟᱡᱽ ᱞᱮᱱᱟ ᱾ ᱟᱦᱩᱢ ᱟᱹᱲᱟᱹ ᱨᱮᱭᱟᱜ ᱢᱮᱱᱮᱛ ᱟᱥᱟᱢ ᱨᱮᱭᱟᱜ ᱞᱚᱠᱟᱞ ᱯᱟᱹᱨᱥᱤ ᱛᱮ ᱴᱟᱭ ᱦᱚᱲ ᱾ ᱱᱩᱠᱩ ᱫᱚ ᱟᱥᱟᱢ ᱯᱚᱱᱚᱛ ᱨᱮᱱᱟᱜ ᱜᱚᱞᱟᱜᱷᱟᱴ, ᱡᱚᱨᱦᱟᱴ,ᱥᱤᱵᱽ ᱥᱟᱜᱚᱨ, ᱰᱤᱵᱽᱨᱩᱜᱚᱲ,ᱞᱚᱠᱷᱤᱢ ᱯᱩᱨ,ᱛᱤᱱᱤᱥᱩᱠᱤᱭᱟ ᱟᱨ ᱠᱟᱨᱵᱤ ᱟᱝᱞᱚᱝ ᱦᱚᱱᱚᱛ ᱠᱚ ᱨᱮ ᱜᱤᱨᱟᱹ ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ ᱾ ᱱᱤᱭᱟᱹ ᱪᱟᱜᱷᱟ ᱜᱮ ᱛᱟᱭᱚᱢ ᱫᱟᱨᱟᱢ ᱟᱦᱚᱢ ᱧᱩᱛᱩᱢ ᱛᱮ ᱠᱚ ᱱᱟᱢ ᱰᱟᱠ ᱮᱱᱟ ᱾ ᱟᱦᱩᱢ ᱫᱚ ᱟᱠᱚ ᱛᱮ '''ᱛᱷᱟᱢ-ᱴᱟᱭ''' ᱠᱚ ᱞᱟᱹᱭᱚᱜᱚᱜᱼᱟ ᱾

==ᱱᱟᱜᱟᱢ==
===ᱚᱢᱚᱱ===
ᱟᱦᱩᱢ ᱠᱚ ᱯᱟᱹᱦᱤᱞ ᱫᱚ ᱴᱟᱭ ᱢᱮᱱ ᱛᱮ ᱠᱚ ᱩᱯᱨᱩᱢᱚᱜ ᱠᱟᱱ ᱛᱟᱦᱮᱸ ᱠᱟᱱᱟ ᱾ ᱢᱮᱱ ᱠᱷᱟᱱ ᱱᱚᱸᱰᱮᱱ ᱠᱚ ᱦᱚᱲ ᱫᱚ ᱩᱱᱠᱩ ᱵᱟᱠᱚ ᱦᱟᱨᱟᱣ ᱫᱟᱲᱮᱭᱟ ᱠᱚ ᱠᱟᱱ ᱛᱟᱦᱮᱸ ᱠᱟᱛᱮ ᱚᱥᱚᱢ ᱥᱮ ᱟᱦᱚᱢ, ᱥᱮ ᱚᱦᱚᱢ ᱥᱮ ᱚᱥᱚᱢ ᱠᱚ ᱦᱚᱦᱚ ᱟᱠᱚ ᱠᱟᱱ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱟᱹᱲᱟᱹ ᱜᱮ ᱵᱟᱹᱲᱛᱤ ᱠᱟᱛᱮ ᱟᱦᱩᱢ ᱦᱩᱭ ᱮᱱᱟ, ᱢᱮᱱ ᱠᱷᱟᱱ ᱟᱦᱩᱢ ᱡᱟᱹᱛᱤ ᱟᱨ ᱟᱦᱩᱢ ᱥᱚᱝᱜᱚᱴᱷᱚᱱ ᱫᱚ ᱱᱤᱛ ᱦᱚᱸ ᱟᱠᱚ ᱛᱮ ᱴᱟᱭ ᱜᱮ ᱩᱯᱨᱩᱢ ᱠᱚ ᱮᱢᱼᱟ ᱾ ᱱᱩᱠᱩ ᱥᱟᱥᱚᱱ ᱞᱮᱫ ᱴᱚᱴᱷᱟ ᱫᱚ ᱟᱥᱟᱢ ᱥᱮ ᱚᱦᱚᱢ ᱜᱮ ᱠᱚ ᱢᱮᱛᱟᱣᱟᱜ ᱠᱟᱱ ᱛᱟᱦᱮᱸᱱᱟ ᱾  ᱥᱚᱝᱠᱚᱨ ᱫᱮᱣ ᱦᱚᱸ ᱟᱦᱩᱢ ᱠᱚ '''ᱚᱦᱚᱢ ᱢᱩᱞᱩᱠ''' ᱢᱮᱱ ᱛᱮ ᱢᱮᱛᱟᱣᱟᱠᱚ ᱠᱟᱱ ᱛᱟᱦᱮᱸ ᱠᱟᱱᱟ ᱟᱨ ᱢᱚᱜᱚᱞ ᱦᱚᱸ ᱱᱩᱠᱩ ᱫᱚ ᱟᱥᱟᱢ ᱜᱮ ᱠᱚ ᱢᱮᱛᱟᱣᱟᱠᱚ ᱠᱟᱱ ᱛᱟᱦᱮᱸᱱᱟ, ᱮᱠᱷᱮᱱ ᱚᱱᱟ ᱴᱚᱞᱟ ᱦᱚᱲ ᱜᱮ ᱟᱦᱚᱢ ᱫᱚ ᱠᱚ ᱢᱮᱛᱟᱣᱟᱠᱚ ᱠᱟᱱ ᱛᱟᱦᱮᱱᱟ ᱾ 

 ===ᱜᱤᱨᱟᱹᱵᱟᱥ===

ᱯᱟᱹᱦᱤᱞ ᱨᱮ ᱴᱟᱭ ᱟᱦᱩᱢ ᱨᱮᱱ ᱵᱟᱨᱭᱟ ᱠᱚᱲᱟ ᱦᱚᱯᱚᱱ ᱢᱩᱝ ᱯᱷᱤ ᱟᱨ ᱢᱩᱝ ᱨᱤ ᱫᱚ ᱢᱩᱝ ᱢᱟᱣ ᱧᱩᱛᱩᱢ ᱟᱱ ᱟᱹᱛᱳ ᱠᱤᱱ ᱵᱮᱨᱮᱫ ᱨᱟᱠᱟᱵ ᱞᱮᱜᱼᱟ (ᱱᱟᱦᱟᱜ ᱫᱚ ᱱᱚᱶᱟ ᱴᱷᱟᱶ ᱜᱮ ᱪᱤᱱ ᱫᱤᱥᱚᱢ ᱨᱮᱱᱟᱜ ᱪᱤᱯ-ᱪᱚᱝ-ᱯᱟᱱᱱ ᱥᱮ Xishuangbanna, ᱫᱮᱝ ᱫᱟᱭ ᱟᱹᱯᱹᱱᱟᱹᱛ ᱴᱷᱟᱶ ᱟᱨ ᱨᱩᱭᱞᱤ ᱨᱮ ᱯᱟᱲᱟᱣᱜ ᱠᱟᱱᱟ)।ᱨᱟᱡᱟᱨᱤ ᱨᱮ ᱪᱮᱛᱟᱱ ᱜᱟᱜᱚᱡᱽ ᱛᱟᱦᱮᱸ ᱠᱟᱱ ᱪᱩᱠᱟᱯᱷᱟ ᱧᱩᱛᱩᱢ ᱟᱱ ᱡᱩᱣᱟᱹᱱ ᱫᱚ ᱯᱟᱪᱮ ᱥᱮᱡ ᱥᱮᱱ ᱠᱟᱛᱮ ᱱᱟᱣᱟ ᱨᱟᱡᱚᱥᱴᱷᱤ ᱵᱮᱱᱟᱣ ᱨᱮᱭᱟᱜ ᱮ ᱢᱚᱱ ᱥᱩᱵᱟᱹ ᱞᱮᱫᱼᱟ ৷ ᱑᱒᱒᱘ ᱥᱮᱨᱢᱟ ᱨᱮ ᱟᱢᱫᱟᱡᱽ ᱙᱐᱐᱐ ᱦᱚᱲᱟᱱ ᱛᱮ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱠᱚ ᱵᱚᱞᱚ ᱞᱮᱱᱟ ᱾ ᱩᱱᱤ ᱫᱚ ᱥᱟᱞᱤ ᱪᱟᱥ ᱟᱨ ᱱᱟᱜᱟᱢ ᱚᱞᱚᱜ ᱨᱮᱭᱟᱜ ᱥᱮᱨᱣᱟ ᱦᱚᱸᱭ ᱟᱹᱜᱩ ᱛᱚᱨᱟ ᱞᱮᱫᱼᱟ ᱾ ᱩᱱᱠᱩ ᱫᱚ ᱟᱠᱚ ᱛᱮ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱟᱨ ᱫᱤᱠᱷᱳᱣ ᱜᱟᱰᱟ ᱨᱮᱭᱟᱜ ᱦᱤᱸᱥ ᱨᱮ ᱠᱚ ᱜᱤᱨᱟᱹᱵᱟᱥ ᱞᱮᱱᱟ ᱾ ᱱᱟᱦᱟᱜ ᱫᱚ ᱱᱚᱶᱟ ᱴᱷᱟᱶ ᱨᱮ ᱟᱹᱰᱤ ᱟᱭᱢᱟ ᱟᱦᱩᱢ ᱜᱩᱥᱴᱷᱤ ᱠᱚ ᱧᱮᱞ ᱧᱟᱢᱚᱜ ᱠᱟᱱᱟ ᱾

===ᱟᱥᱟᱢ ᱯᱚᱱᱚᱛ ᱵᱮᱱᱟᱣ===
ᱪᱟᱣᱞᱚᱝ ᱫᱚ ᱟᱥᱟᱢ ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱧᱮᱞ ᱟᱹᱪᱩᱨ ᱞᱮᱫᱟ।ᱩᱱᱤ ᱫᱚ ᱵᱚᱨᱟᱦᱤ ᱟᱨ ᱢᱚᱨᱟᱱ ᱛᱩᱞᱩᱡ-ᱮ ᱜᱟᱯᱟᱛᱮ ᱞᱮᱱᱟ| ᱱᱚᱱᱰᱮᱱ ᱠᱚ ᱛᱤᱵᱽᱵᱚᱛᱤ ᱵᱚᱨᱢᱤ  ᱵᱚᱨᱟᱦᱤ ᱵᱟᱯᱞᱟ ᱥᱟᱹᱜᱟᱹᱭᱮ ᱛᱚᱯᱚᱞ ᱞᱮᱫᱟ, ᱢᱮᱱ ᱠᱷᱟᱱ ᱢᱚᱨᱟᱱ ᱫᱚ ᱟᱠᱚᱣᱟᱜ ᱵᱷᱮᱱᱮᱜᱟᱨ ᱨᱟᱠᱷᱤ ᱡᱚᱜᱟᱣ ᱞᱮᱫᱟ| ᱪᱩᱠᱟᱯᱷᱟ ᱫᱚ ᱑᱒᱕᱓ ᱨᱮ ᱥᱮ ᱟᱨᱭ ᱫᱚᱭ ᱧᱩᱛᱩᱢᱟᱱ ᱢᱤᱫᱴᱮᱱ ᱱᱟᱝᱜᱽᱨᱟᱦᱟᱭ ᱵᱮᱨᱮᱫ ᱞᱮᱫᱟ, ᱚᱠᱟ ᱫᱚ ᱛᱟᱭᱚᱢ ᱫᱟᱨᱟᱢ ᱚᱱᱟ ᱜᱮ ᱥᱚᱨᱟᱭ ᱫᱮᱣ ᱨᱟᱡᱽ ᱜᱟᱲ ᱠᱚᱧᱩᱛᱩᱢ ᱠᱮᱰᱟ|
==ᱫᱷᱚᱨᱚᱢ==
ᱟᱦᱩᱢ ᱫᱷᱚᱨᱚᱢ ᱫᱚ ᱠᱟᱱᱟ ᱴᱟᱭ ᱟᱦᱩᱢ ᱠᱚᱣᱟᱜ ᱢᱤᱫᱴᱮᱱ ᱥᱮᱨᱣᱟ ᱫᱷᱚᱨᱚᱢ,ᱱᱚᱣᱟ ᱨᱮ ᱟᱥᱚᱠᱟᱭ ᱛᱮ ᱦᱟᱯᱲᱟᱢ ᱠᱚ ᱫᱮᱣᱟ ᱥᱮᱣᱟ (ᱯᱷᱤ ᱫᱟᱢ) ᱟᱠᱚᱣᱟ ᱥᱟᱶᱛᱮ ᱱᱚᱣᱟ ᱨᱮ ᱛᱟᱣ ᱟᱨ ᱵᱩᱫᱷᱩ ᱫᱷᱚᱨᱚᱢ ᱨᱮᱭᱟᱜ ᱦᱚᱸ ᱮᱞᱟᱝ-ᱚᱨᱥᱚᱝ ᱢᱮᱱᱟᱜ-ᱟ| ᱴᱟᱭ ᱟᱦᱩᱢ ᱠᱚᱣᱟ ᱥᱮᱨᱣᱟ ᱯᱟᱹᱛᱤᱭᱟᱹᱣ ᱞᱮᱠᱟ ᱛᱮ, ᱟᱦᱩᱢ ᱨᱮ ᱦᱟᱯᱲᱟᱢ ᱵᱚᱝᱜᱟ ᱯᱷᱟ-ᱛᱩ-ᱥᱤᱝ,(ᱯᱷᱟ=ᱥᱮᱨᱢᱟ,ᱛᱩ=ᱢᱤᱫᱴᱮᱱ,ᱥᱤᱝ=ᱞᱟᱯᱷᱟᱝ; ᱢᱤᱫᱴᱮᱱ ᱥᱚᱨᱮᱥ ᱵᱚᱝᱜᱟ, ᱥᱮ ᱯᱷᱟ-ᱞᱟᱭ ᱵᱮᱛ ᱦᱚᱸ ᱠᱚ ᱢᱮᱛᱟᱣᱟᱭ ᱠᱟᱱᱟ)ᱚᱠᱚᱭ ᱦᱚᱛᱮ ᱛᱮ ᱜᱚᱴᱟ ᱫᱷᱟᱹᱨᱛᱤ ᱥᱤᱨᱡᱟᱹᱣ ᱟᱠᱟᱱᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱡᱟᱹᱛᱤ]]
