'''ᱟᱭᱡᱮᱠ ᱱᱤᱭᱩᱴᱚᱱ'''
ᱱᱚᱣᱟ ᱚᱱᱚᱞ ᱨᱮ [[ᱟᱭᱡᱮᱠ ᱱᱤᱭᱩᱴᱚᱱ|ᱥᱟᱨ ᱟᱭᱡᱮᱠ ᱱᱤᱭᱩᱴᱚᱱ ᱟᱜ]] ᱡᱤᱭᱚᱱ ᱠᱟ.ᱦᱱᱤ ᱫᱚ ᱯᱟᱥᱱᱟᱣ ᱧᱚᱜ ᱛᱮ ᱜᱟᱞᱟᱝ ᱟᱠᱟᱱᱟ ᱾, ᱟᱭᱡᱮᱠ ᱱᱤᱭᱩᱴᱚᱱ ᱫᱚ [[ᱠᱮᱞᱠᱩᱞᱟᱥ]], [[ᱚᱵᱷᱤᱠᱚᱨᱥᱚ]], [[ᱢᱟᱨᱥᱟᱞ ᱥᱮᱪᱮᱫ]], ᱛᱷᱤᱨ ᱟᱨ ᱫᱟ.ᱲᱟᱱ ᱥᱮᱪᱮᱫ ᱢᱮᱥᱟ ᱥᱟᱬᱮᱥ ᱨᱮᱱᱟᱜ ᱟᱭᱢᱟ ᱦᱟ.ᱴᱤᱧ ᱠᱚ ᱨᱮ ᱜᱮ ᱟᱡᱟᱜ ᱢᱩᱬᱩᱛ ᱟᱨ ᱡᱩᱜᱩᱫ ᱮᱱᱮᱢ ᱛᱟᱭ ᱢᱮᱱᱟᱜᱼᱟ ᱾

[[File:SS-newton.jpg|SS-newton|thump|right|400px]]

== ᱢᱩᱪᱟ.ᱫ ᱡᱤᱭᱚᱱ ==
[[᱑᱖᱙᱖]] ᱥᱟ.ᱦᱤᱛ ᱨᱮ ᱩᱱᱤ ᱢᱤᱫ ᱧᱤᱫᱟ.ᱛᱟᱞᱟᱛᱮ ᱢᱤᱫᱴᱟ.ᱝ ᱮᱞᱠᱷᱟᱭ ᱨᱮᱱᱟᱜ ᱮᱴᱠᱮᱴᱚᱬᱮᱭ ᱥᱚᱞᱦᱮ ᱞᱮᱫᱟ ᱾ ᱱᱚᱣᱟ ᱮᱴᱠᱮᱴᱚᱬᱮ ᱫᱚ [[ᱵᱟᱨᱱᱳᱞᱤ]] ᱢᱤᱫᱴᱟ.ᱝ ᱦᱮᱯᱮᱨᱟᱣ ᱨᱮᱭ ᱟᱨᱡᱤ ᱞᱮᱫᱟ ᱟᱨ ᱱᱚᱣᱟ ᱥᱚᱞᱦᱮ ᱞᱟ.ᱜᱤᱫ ᱖ ᱪᱟᱸᱫᱚ ᱚᱠᱛᱚ ᱴᱷᱩᱲᱟ. ᱜᱚᱴᱟ ᱛᱟᱸᱦᱮ ᱠᱟᱱᱟ ᱾ ᱩᱱᱤ ᱫᱚ ᱤᱝᱞᱟᱱᱰ ᱨᱮᱱᱟᱜ ᱜᱟᱯᱟᱞᱢᱟᱨᱟᱣ ᱨᱮ ᱢᱤᱫ ᱧᱩᱛᱩᱢᱟᱱ ᱧᱮᱧᱮᱞᱤᱭᱟ.ᱭ ᱛᱟᱸᱦᱮ ᱠᱟᱱᱟ ᱾ [[᱑᱗᱐᱕]] ᱥᱟ.ᱦᱤᱛ ᱨᱮ ᱩᱱᱤ [[ᱱᱟᱭᱤᱴ]] ᱥᱤᱨᱯᱟ. ᱦᱟᱢᱮᱴᱤᱭᱟ. ᱞᱮᱠᱟᱛᱮᱭ ᱵᱟᱦᱟᱞ ᱞᱮᱱᱟ ᱾ ᱥᱟᱱᱟᱢ ᱞᱟ.ᱴᱷᱩ ᱫᱤᱥᱚᱢ ᱠᱷᱚᱱ ᱟᱡ ᱞᱟ.ᱜᱤᱫ ᱟᱭᱢᱟ ᱢᱟ.ᱱ ᱠᱚ ᱪᱟᱞ ᱟᱫᱮ ᱛᱟᱸᱦᱮᱫ ᱾ 
[[᱑᱗᱒᱕]] ᱥᱟ.ᱦᱤᱛ ᱛᱟᱭᱚᱢ ᱜᱮ ᱱᱤᱭᱩᱴᱚᱱ ᱟᱜ ᱦᱚᱲᱢᱚ ᱟ.ᱰᱤ ᱵᱟ.ᱲᱛᱤ ᱞᱚᱦᱡᱟᱨ ᱞᱮᱱᱟ ᱾  [[᱑᱗᱑᱗]] ᱥᱟ.ᱦᱤᱛ ᱨᱮᱱᱟᱜ ᱯᱷᱮᱵᱩᱣᱟ.ᱨᱤ ᱪᱟᱸᱫᱚ ᱨᱮ ᱩᱱᱤ ᱢᱩᱪᱟ.ᱫ ᱵᱮᱲᱟ ᱞᱮᱠᱟᱛᱮ ᱨᱚᱭᱮᱞ ᱥᱳᱥᱟᱭᱴᱤ ᱨᱤᱱ ᱥᱩᱛᱨᱮᱫ ᱞᱮᱠᱟᱛᱮ ᱠᱟ.ᱢᱤ ᱠᱚᱭ ᱪᱟᱪᱞᱟᱣ ᱞᱮᱫᱟ ᱾ [[᱑᱗᱒᱗]] ᱥᱟ.ᱦᱤᱛ ᱨᱮᱱᱟᱜ [[᱒᱐ ᱟᱱ ᱢᱟᱨᱪ|᱒᱐ ᱟᱱ ᱢᱟᱨᱪ]] ᱢᱟ.ᱦᱤᱛ ᱨᱮ ᱘᱕ ᱥᱮᱨᱢᱟ ᱩᱢᱮᱨ ᱨᱮ ᱟᱡᱟᱜ ᱡᱤᱣᱤᱵᱟ.ᱛᱤ ᱤᱬᱤᱡ ᱞᱮᱱᱟ ᱾ ᱢᱟ.ᱱ ᱟᱱ ᱥᱟᱬᱮᱥᱤᱭᱟ. ᱫᱚ ᱞᱚᱱᱰᱚᱱ ᱨᱮ [[ᱳᱭᱮᱥᱴᱢᱤᱱᱤᱥᱴᱟᱨ ᱮ~ᱵ]]- ᱨᱮᱠᱚ ᱛᱚᱯᱟ ᱞᱮᱫᱮᱭᱟ ᱾

== ᱛᱚᱞᱟᱥ ᱥᱩᱛᱩᱨ ==
{{ᱥᱩᱛᱩᱨ ᱛᱟ.ᱞᱠᱟ.}}

== ᱴᱨᱤᱱᱤᱴᱤ ᱡᱮᱸᱜᱮᱫ ᱵᱤᱨᱫᱟ.ᱜᱟᱲ ==
ᱱᱤᱭᱩᱴᱚᱱ ᱴᱨᱤᱱᱤᱴᱤ ᱡᱮᱸᱜᱮᱫ ᱵᱤᱨᱫᱟ.ᱜᱟᱲ ᱠᱷᱚᱱ [[᱑᱖᱖᱑]] ᱥᱟ.ᱦᱤᱛ ᱨᱮ ᱢᱮᱴᱨᱤᱠ ᱮ ᱯᱟᱥ ᱞᱮᱫᱟ ᱾ ᱯᱟᱲᱦᱟᱜ ᱚᱠᱛᱚ ᱯᱟᱲᱦᱟᱣ ᱨᱮᱱᱟᱜ ᱠᱷᱚᱨᱚᱪ ᱠᱚ ᱵᱟᱵᱚᱫᱽ ᱦᱟᱸᱰᱷᱮ ᱱᱷᱟᱸᱰᱷᱮᱭ ᱠᱟ.ᱢᱤ ᱞᱮᱫᱟ ᱾ ᱩᱱᱤᱫᱚ [[ᱮᱞᱠᱷᱟ]] ᱟᱨ [[ᱥᱟᱬᱮᱥ]] ᱥᱟᱛᱟᱢ ᱪᱮᱛᱟᱱ ᱵᱟ.ᱲᱛᱤᱭ ᱯᱟᱲᱦᱟᱣ ᱞᱮᱱᱟ ᱾ ᱴᱨᱤᱱᱤᱴᱤ ᱡᱮᱸᱜᱮᱫ ᱵᱤᱨᱫᱟ.ᱜᱟᱲ ᱨᱮ ᱯᱩᱭᱞᱩ ᱩᱱᱤ ᱠᱮᱯᱞᱟᱨᱟᱜ ᱢᱟᱨᱥᱟᱞ ᱥᱟᱬᱮᱥ ᱥᱟᱛᱟᱢ ᱨᱮᱱᱟᱜ ᱥᱩᱛᱩᱨ ᱠᱚ ᱪᱮᱛᱟᱱ ᱵᱟ.ᱲᱛᱤᱭ ᱯᱟᱲᱦᱟᱣ ᱞᱮᱱᱟ ᱾

ᱠᱚᱞᱮᱡᱽ ᱡᱤᱭᱚᱱ ᱨᱮ ᱯᱟᱲᱦᱟᱜ ᱚᱠᱛᱚ ᱯᱩᱸᱛᱷᱤ-ᱯᱚᱨᱚᱵ ᱠᱚ ᱟ.ᱰᱤ ᱱᱟᱯᱟᱭ ᱜᱩᱪᱷᱟ.ᱣ ᱥᱟ.ᱦᱤᱡ ᱛᱷᱟᱠ ᱠᱮ ᱛᱷᱟᱠ ᱥᱟᱡᱟᱣ ᱠᱟᱛᱮᱭ ᱫᱚᱦᱚ ᱠᱟᱜ ᱛᱟᱸᱦᱮᱫ ᱾ ᱚᱱᱟ ᱯᱚᱨᱚᱵ ᱠᱚ ᱨᱮ ᱧᱟᱢ ᱟᱠᱟᱱᱟ ᱟᱡᱟᱜ ᱚᱞ ᱠᱚᱬ ᱦᱟ.ᱴᱤᱧ , ᱵᱚᱠᱨᱚᱥᱚᱢᱩᱦᱚ ᱨᱮᱱᱟᱜ ᱵᱚᱨᱜᱚᱠᱚᱨᱚᱱ, ᱥᱮᱨᱮᱧ ᱨᱮᱱᱟᱜ ᱟᱲᱟᱝ ᱤᱫᱤ ᱠᱟᱛᱮ ᱮᱞᱠᱷᱟ ᱞᱮᱠᱷᱟ , ᱵᱷᱤᱭᱮᱴᱟ ᱟᱨ ᱵᱷᱮᱱ ᱥᱠᱩᱴ ᱟᱜ ᱡᱮᱢᱤᱛᱤ ᱮᱴᱠᱮᱴᱚᱬᱮ ,ᱳᱣᱟᱞᱤᱥ ᱟᱜ ᱚᱞ ''ᱮᱨᱤᱛᱷᱢᱮᱴᱤᱠ ᱚᱯᱷ ᱤᱱᱯᱷᱤᱱᱤᱴᱤᱥ'' [[᱑᱖᱖᱕]] ᱥᱟ.ᱦᱤᱛ ᱨᱮ ᱠᱚᱞᱮᱡᱽ ᱩᱛᱱᱟ.ᱣ ᱛᱟᱭᱚᱢ ᱱᱤᱭᱩᱴᱚᱱ ᱟᱡᱟᱜ ᱧᱩᱛᱩᱢᱟᱱ [[ᱵᱟᱨᱯᱚᱫᱽ ᱩᱯᱚᱯᱟᱫᱫᱚ]] ᱟᱜ ᱥᱩᱛᱩᱨ ᱮ ᱯᱨᱚᱢᱟᱱ ᱞᱮᱫᱟ ᱾ ᱟᱨ ᱢᱤᱫ ᱥᱟᱶᱛᱮ [[ᱯᱷᱮᱞᱟᱠᱥᱤᱭᱚᱱ ᱟᱜ ᱦᱚᱨᱟ]] (ᱢᱮᱛᱷᱳᱰ ᱚᱯᱷ ᱯᱷᱞᱩᱠᱥᱟᱱ) ᱥᱤᱨᱡᱚᱱ ᱥᱟᱛᱟᱢᱟᱱ ᱯᱩᱭᱞᱩ ᱵᱮᱣᱨᱟᱭ ᱪᱟᱯᱟᱞ ᱞᱮᱫᱟ ᱾ ᱢᱮᱱᱠᱷᱟᱱ [[᱑᱖᱖᱕]] ᱥᱟ.ᱦᱤᱛ ᱨᱮ [[ᱠᱮᱢᱵᱨᱤᱡᱽ]] ᱟᱨ [[ᱞᱚᱱᱰᱚᱱ ᱨᱮ]] [[ᱯᱞᱮᱜᱽ]] ᱟᱡᱟᱨ ᱠᱷᱟᱹᱛᱤᱨ ᱢᱚᱨᱚᱱ ᱫᱚᱥᱟ ᱨᱩᱯ ᱮ ᱦᱟᱛᱟᱣ ᱞᱮᱫᱟ ᱾ ᱚᱱᱟ ᱠᱷᱟᱹᱛᱤᱨ ᱠᱚᱞᱮᱡᱽ ᱠᱤᱪᱷᱩ ᱢᱟᱦᱟ ᱞᱟ.ᱜᱤᱫ ᱛᱷᱩᱠᱟ.ᱢ ᱠᱚ ᱩᱪᱷᱮᱱ ᱞᱮᱫᱟ ᱾ ᱱᱤᱭᱩᱴᱚᱱ ᱫᱚ ᱞᱤᱝᱠᱚᱱᱥᱟᱭᱟ ᱨᱮ ᱟᱠᱳᱣᱟᱜ ᱠᱷᱟᱢᱟᱨ ᱚᱲᱟᱜ ᱛᱮᱭ ᱨᱩᱣᱟ.ᱲ ᱞᱮᱱᱟ ᱾

== ᱯᱩᱭᱞᱩ ᱡᱤᱭᱚᱱ == 
ᱞᱥᱚᱛᱷᱚᱨᱯᱚ ᱢᱮᱱᱚᱨ ᱨᱮ ᱱᱤᱭᱩᱴᱚᱱᱟᱜ ᱚᱲᱟᱜ ᱫᱚ ᱾]] ᱟ.ᱜᱤᱞ ᱥᱮᱨᱢᱟᱯᱩᱛᱷᱤ ᱞᱮᱠᱟᱛᱮ [[᱑᱖᱔᱓]] ᱠᱷᱤᱥᱴᱟᱵᱫᱚ ᱨᱮᱱᱟᱜ [[᱔ ᱟᱱ ᱡᱟ.ᱱᱩᱣᱟ.ᱨᱤ ᱨᱮ]] ᱟᱭᱡᱮᱠ ᱱᱤᱭᱩᱴᱚᱱ ᱫᱚᱭ ᱡᱟᱱᱟᱢ ᱞᱮᱱᱟ ᱾ ᱟᱡᱟᱜ ᱡᱟᱱᱟᱢ ᱴᱷᱟᱶ ᱫᱚ ᱤᱝᱞᱟᱱᱰ ᱫᱤᱥᱚᱢ ᱨᱮᱱᱟᱜ ᱢᱮᱱᱚᱨ ᱟ.ᱛᱩᱨᱮ ᱾ ᱢᱮᱱᱚᱨ ᱟ.ᱛᱩ ᱫᱚ ᱩᱞᱥᱚᱛᱷᱚᱨᱯᱚᱼᱵᱟᱭᱼᱠᱳᱞᱥᱴᱟᱨᱳᱣᱟᱨᱰ ᱢᱩᱫᱨᱮ ᱛᱟᱸᱦᱮ ᱠᱟᱱᱟ ᱾ ᱟᱡ ᱵᱟᱵᱟ ᱵᱚᱸᱜᱟ ᱛᱟᱞᱟ ᱓ ᱪᱟᱸᱫᱚ ᱛᱟᱭᱚᱢ ᱜᱮ ᱟᱭᱡᱮᱠ ᱫᱚᱭ ᱡᱟᱱᱟᱢ ᱞᱮᱱᱟ ᱾ ᱟᱯᱟᱛ ᱫᱚ ᱢᱤᱫ ᱪᱟ.ᱥᱤ ᱦᱚᱲᱮ ᱛᱟᱸᱦᱮ ᱠᱟᱱᱟ ᱾ᱫᱷᱩᱲᱤ-ᱫᱷᱟ.ᱨᱛᱤ ᱨᱮ ᱦᱚᱥᱚᱨ ᱛᱟᱭᱚᱢ ᱜᱮ ᱱᱤᱭᱩᱴᱚᱱ ᱟᱜ ᱦᱚᱲᱢᱚ ᱜᱚᱲᱦᱚᱱ ᱫᱚᱛᱟᱭ ᱟ.ᱰᱤ ᱨᱩᱛᱤ ᱜᱮ ᱧᱮᱞ ᱞᱮᱱᱟ ᱾ ᱦᱩᱰᱤᱧ ᱩᱢᱮᱨ ᱨᱮ ᱟᱡ ᱟᱭᱳ ''ᱦᱟᱱᱟᱦ ᱮᱭᱤᱥᱠᱚᱯᱷ'' ᱫᱚ ᱯᱨᱟᱭ ᱜᱮᱭ ᱞᱟ.ᱭ ᱛᱟᱸᱦᱮᱫ, ᱟ.ᱰᱤ ᱟᱞᱜᱟ ᱛᱮᱜᱮ ᱦᱩᱰᱤᱧ ᱱᱤᱭᱩᱴᱚᱱ ᱫᱚ ᱫᱟᱜ ᱧᱩᱣᱟᱜ ᱢᱚᱜᱽ ᱨᱮ ᱟᱫᱮᱨ ᱮ ᱜᱟᱱᱚᱜ-ᱟ ᱾ ᱟᱡᱟᱜ ᱓ ᱪᱟᱸᱫᱚ ᱩᱢᱮᱨ ᱨᱮᱜᱮ ᱟᱡ ᱟᱭᱚ ᱫᱚ ᱟᱨ ᱢᱤᱫ ᱴᱷᱮᱱᱮ ᱡᱟᱸᱣᱟᱭ ᱮᱱᱟᱭ ᱟᱨ ᱱᱟᱣᱟ ᱡᱟᱸᱣᱟᱭ ᱨᱮᱵᱷᱟᱨᱮᱱᱰ ᱵᱟᱨᱱᱟᱵᱟᱣᱩᱥ ᱥᱢᱤᱛᱷ ᱥᱟᱶ ᱡᱤᱭᱚᱱ ᱠᱷᱟᱸᱰᱟᱣ ᱮ ᱫᱷᱩᱨᱟ.ᱣ ᱮᱱᱟ ᱾ ᱩᱱ ᱚᱠᱛᱚ ᱱᱤᱭᱩᱴᱚᱱ ᱫᱚ ᱟᱡ ᱟᱭᱚ ᱥᱟᱶ ᱵᱟᱝ ᱮ ᱛᱟᱸᱦᱮ ᱠᱟᱱᱟ ᱾ ᱟᱡ ᱠᱟ.ᱠᱤ ''ᱢᱟᱨᱜᱟ.ᱨᱤ ᱮᱭᱤᱥᱠᱚᱯᱷ'' ᱟᱜ ᱧᱮᱛᱮᱞ ᱨᱮᱭ ᱛᱟᱸᱦᱮᱭᱮᱱᱟ ᱾ ᱱᱤᱭᱩᱴᱚᱱ ᱟ.ᱡᱤᱜ ᱫᱚᱥᱟᱨ ᱟᱯᱟᱛ ᱫᱚ ᱱᱟᱥᱮ ᱦᱚᱸ ᱵᱟᱭ ᱠᱩᱥᱤᱭᱟᱭ ᱛᱟᱸᱦᱮᱫ ᱾ ᱱᱩᱭ ᱴᱷᱮᱱ ᱡᱟᱸᱣᱟᱭ ᱠᱷᱟᱱ.ᱛᱤᱨ ᱟᱡ ᱟᱭᱚ ᱦᱚᱸ ᱢᱚᱴᱮ ᱵᱟᱭ ᱥᱤᱵᱤᱞᱟᱭ ᱛᱟᱸᱦᱮᱫ ᱾

ᱱᱤᱭᱩᱴᱚᱱᱟᱜ ᱥᱮᱪᱮᱫ ᱫᱚ ᱚᱲᱟᱜ ᱥᱩᱨᱟᱜ ᱢᱤᱫ ᱤᱛᱩᱱ ᱟᱥᱲᱟ ᱨᱮᱜᱮ ᱾ ᱑᱒ ᱥᱮᱨᱢᱟ ᱩᱢᱮᱨ ᱨᱮᱜᱮ ᱟᱡ ᱫᱚ ᱜᱨᱟᱱᱛᱷᱟᱢᱟᱜ ᱨᱚᱱᱚᱲ ᱟᱥᱲᱟ ᱨᱮ ᱯᱟᱲᱦᱟᱣ ᱞᱟ.ᱜᱤᱫ ᱠᱚ ᱵᱷᱮᱡᱟ ᱠᱟᱫᱮᱭᱟ ᱾ ᱚᱸᱰᱮ ᱢᱤᱫ ᱨᱟᱱ ᱛᱮᱭᱟᱨ ᱟᱨ ᱟ.ᱠᱷᱨᱤᱧ ᱤᱡ ᱢᱟ.ᱞᱤᱠ ᱚᱲᱟᱜ ᱨᱮᱜᱮᱭ ᱛᱟᱸᱦᱮᱭᱮᱱᱟ ᱾ ᱚᱱᱟ ᱟᱥᱲᱟ ᱨᱮᱜᱮ ᱱᱤᱭᱩᱴᱚᱱ ᱫᱚ ᱟᱨ ᱠᱚ ᱠᱷᱚᱱ ᱢᱤᱫ ᱞᱟᱥᱮᱨ ᱦᱟᱛᱟᱝ ᱯᱟ.ᱴᱷᱩᱣᱟ.ᱭ ᱛᱟᱸᱦᱮ ᱠᱟᱱ ᱛᱟᱸᱦᱮᱫ ᱾ᱟᱥᱲᱟ ᱡᱤᱭᱚᱱ ᱨᱮᱱᱟᱜ ᱯᱩᱭᱞᱩ ᱠᱷᱚᱱ ᱜᱮ ᱡᱷᱚᱛᱚ ᱠᱷᱚᱱ ᱵᱟ.ᱲᱛᱤ ᱡᱚᱥ ᱫᱚ ᱛᱟᱸᱦᱮ ᱠᱟᱱᱟ ᱡᱚᱱᱛᱨᱚ ᱠᱚ ᱵᱮᱱᱟᱣ ᱾ ᱤᱱᱟ. ᱩᱢᱮᱨ ᱨᱮᱜᱮ ᱩᱱᱤ ᱫᱚ ᱩᱭᱤᱱᱰᱢᱤᱞ, ᱫᱟᱜ-ᱜᱷᱩᱲᱤ, ᱜᱷᱩᱲᱤ ᱟᱨ ᱥᱟᱱ ᱰᱟᱭᱟᱞ ᱮ ᱛᱮᱭᱟᱨ ᱞᱮᱫᱟ ᱾ ᱱᱚᱣᱟ ᱵᱮᱜᱚᱨ ᱦᱚᱸ ᱟᱡᱟᱜ ᱛᱮᱭᱟᱨ ᱯᱩᱱ ᱪᱟᱠ ᱜᱩᱱᱩᱨ ᱜᱟ.ᱰᱤ ᱡᱟᱸᱦᱟ ᱫᱚ ᱟᱡ ᱜᱮᱭ ᱪᱚᱞᱚᱱ ᱛᱟᱸᱦᱮᱫ ᱾ [[᱑᱖᱖᱕ ᱥᱟ.ᱦᱤᱛ]] ᱨᱮ ᱱᱤᱭᱩᱴᱚᱱᱤᱡ ᱫᱚᱥᱟᱨ ᱟᱯᱟᱛ ᱫᱚᱭ ᱵᱚᱸᱜᱟᱛᱟᱞᱟᱭᱮᱱᱟ ᱾ ᱤᱱᱟ. ᱛᱟᱭᱚᱢ ᱟᱡ ᱟᱭᱚ ᱫᱚ ᱨᱩᱣᱟ.ᱲ ᱦᱮᱡ ᱠᱟᱛᱮ ᱟᱥᱲᱟ ᱠᱷᱚᱱ ᱱᱤᱭᱩᱴᱚᱱ ᱮ ᱪᱷᱟ.ᱲ ᱟ.ᱜᱩ ᱠᱮᱫᱮᱭᱟ ᱾ ᱮᱸᱜᱟᱛ ᱟᱜ ᱫᱤᱥᱟ. ᱛᱟᱸᱦᱮ ᱠᱟᱱᱟ ᱡᱮ ᱟ.ᱡᱤᱡ ᱦᱚᱯᱚᱱ ᱵᱟ.ᱫᱽ ᱠᱷᱮᱛ ᱨᱮᱱᱟᱜ ᱪᱟᱥ ᱠᱟ.ᱢᱤ ᱠᱚᱭ ᱥᱮᱬᱟ ᱟᱭᱟ ᱾ ᱢᱮᱱᱠᱷᱟᱱ ᱮ ᱟᱸᱜᱚᱡᱽ ᱧᱟᱢ ᱞᱮᱫᱟ ᱩᱱᱤ ᱜᱤᱫᱽᱨᱟᱹ ᱟᱜ ᱫᱚ ᱱᱟᱥᱮ ᱦᱚᱸ ᱱᱚᱣᱟ ᱠᱟ.ᱢᱤᱨᱮ ᱥᱟᱱᱟ ᱵᱟ.ᱱᱩᱜ ᱛᱟᱭᱟ ᱾ ᱱᱤᱭᱩᱴᱚᱱ ᱤᱡ ᱠᱟᱠᱟ ᱫᱚ ᱵᱟᱨᱴᱱ ᱠᱚᱜᱽᱞᱤᱥ ᱨᱮᱱ ᱨᱮᱠᱴᱚᱨ ᱾ ᱟᱡ ᱠᱟᱠᱟ ᱟᱜ ᱠᱟᱛᱷᱟ ᱞᱮᱠᱟᱛᱮ ᱱᱤᱭᱩᱴᱚᱱ ᱫᱚ ᱜᱷᱟᱨᱚᱸᱡᱽ ᱠᱷᱚᱱ ᱠᱮᱢᱵᱨᱤᱡᱽ ᱨᱮᱱᱟᱜ ᱴᱨᱤᱱᱤᱴᱤ ᱡᱮᱸᱜᱮᱫ ᱵᱤᱨᱫᱟ.ᱜᱟᱲ ᱨᱮ ᱯᱟᱲᱦᱟᱣ ᱞᱟ.ᱜᱤᱫ ᱠᱚ ᱠᱳᱞ ᱠᱮᱫᱮᱭᱟ ᱾

==ᱥᱟ.ᱠᱷᱭᱟ.ᱛ==
