'''ᱟᱭᱡᱮᱠ ᱱᱤᱭᱩᱴᱚᱱ'''
ᱱᱚᱣᱟ ᱚᱱᱚᱞ ᱨᱮ [[ᱟᱭᱡᱮᱠ ᱱᱤᱭᱩᱴᱚᱱ|ᱥᱟᱨ ᱟᱭᱡᱮᱠ ᱱᱤᱭᱩᱴᱚᱱ ᱟᱜ]] ᱡᱤᱭᱚᱱ ᱠᱟ.ᱦᱱᱤ ᱫᱚ ᱯᱟᱥᱱᱟᱣ ᱧᱚᱜ ᱛᱮ ᱜᱟᱞᱟᱝ ᱟᱠᱟᱱᱟ ᱾, ᱟᱭᱡᱮᱠ ᱱᱤᱭᱩᱴᱚᱱ ᱫᱚ [[ᱠᱮᱞᱠᱩᱞᱟᱥ]], [[ᱚᱵᱷᱤᱠᱚᱨᱥᱚ]], [[ᱢᱟᱨᱥᱟᱞ ᱥᱮᱪᱮᱫ]], ᱛᱷᱤᱨ ᱟᱨ ᱫᱟ.ᱲᱟᱱ ᱥᱮᱪᱮᱫ ᱢᱮᱥᱟ ᱥᱟᱬᱮᱥ ᱨᱮᱱᱟᱜ ᱟᱭᱢᱟ ᱦᱟ.ᱴᱤᱧ ᱠᱚ ᱨᱮ ᱜᱮ ᱟᱡᱟᱜ ᱢᱩᱬᱩᱛ ᱟᱨ ᱡᱩᱜᱩᱫ ᱮᱱᱮᱢ ᱛᱟᱭ ᱢᱮᱱᱟᱜᱼᱟ ᱾

[[File:SS-newton.jpg|SS-newton|thump|right|400px]]

== ᱢᱩᱪᱟ.ᱫ ᱡᱤᱭᱚᱱ ==
[[᱑᱖᱙᱖]] ᱥᱟ.ᱦᱤᱛ ᱨᱮ ᱩᱱᱤ ᱢᱤᱫ ᱧᱤᱫᱟ.ᱛᱟᱞᱟ ᱛᱮ ᱢᱤᱫᱴᱟ.ᱝ ᱮᱞᱠᱷᱟ ᱨᱮᱱᱟᱜ ᱮᱴᱠᱮᱴᱚᱬᱮ ᱥᱚᱞᱦᱮ ᱞᱮᱫᱼᱟ ᱾ ᱱᱚᱣᱟ ᱮᱴᱠᱮᱴᱚᱬᱮ ᱫᱚ [[ᱵᱟᱨᱱᱳᱞᱤ]] ᱢᱤᱫᱴᱟ.ᱝ ᱦᱮᱯᱮᱨᱟᱣ ᱨᱮ ᱟᱨᱡᱤ ᱞᱮᱫᱼᱟ ᱟᱨ ᱱᱚᱣᱟ ᱥᱚᱞᱦᱮ ᱞᱟ.ᱜᱤᱫ ᱖ ᱪᱟᱸᱫᱚ ᱚᱠᱛᱚ ᱴᱷᱩᱲᱟ. ᱜᱚᱴᱟ ᱛᱟᱸᱦᱮ ᱠᱟᱱᱟ ᱾ ᱩᱱᱤ ᱫᱚ ᱤᱝᱞᱟᱱᱰ ᱨᱮᱱᱟᱜ ᱜᱟᱯᱟᱞᱢᱟᱨᱟᱣ ᱨᱮ ᱢᱤᱫ ᱧᱩᱛᱩᱢᱟᱱ ᱧᱮᱧᱮᱞᱤᱭᱟ.ᱭ ᱛᱟᱸᱦᱮ ᱠᱟᱱᱟ ᱾ [[᱑᱗᱐᱕]] ᱥᱟ.ᱦᱤᱛ ᱨᱮ ᱩᱱᱤ [[ᱱᱟᱭᱤᱴ]] ᱥᱤᱨᱯᱟ. ᱟᱢᱮᱴᱤᱭᱟ. ᱞᱮᱠᱟ ᱛᱮ ᱵᱟᱦᱟᱞ ᱞᱮᱱᱟ ᱾ ᱥᱟᱱᱟᱢ ᱞᱟ.ᱴᱷᱩ ᱫᱤᱥᱚᱢ ᱠᱷᱚᱱ ᱟᱡ ᱞᱟ.ᱜᱤᱫ ᱟᱭᱢᱟ ᱢᱟ.ᱱ ᱠᱚ ᱪᱟᱞ ᱟᱫᱮ ᱛᱟᱸᱦᱮᱫ ᱾ 
[[᱑᱗᱒᱕]] ᱥᱟ.ᱦᱤᱛ ᱛᱟᱭᱚᱢ ᱜᱮ ᱱᱤᱭᱩᱴᱚᱱ ᱟᱜ ᱦᱚᱲᱢᱚ ᱟ.ᱰᱤ ᱵᱟ.ᱲᱛᱤ ᱞᱚᱦᱡᱟᱨ ᱞᱮᱱᱟ ᱾  [[᱑᱗᱑᱗]] ᱥᱟ.ᱦᱤᱛ ᱨᱮᱱᱟᱜ ᱯᱷᱮᱵᱩᱣᱟ.ᱨᱤ ᱪᱟᱸᱫᱚ ᱨᱮ ᱩᱱᱤ ᱢᱩᱪᱟ.ᱫ ᱵᱮᱲᱟ ᱞᱮᱠᱟᱛᱮ ᱨᱚᱭᱮᱞ ᱥᱳᱥᱟᱭᱴᱤ ᱨᱤᱱ ᱥᱩᱛᱨᱮᱫ ᱞᱮᱠᱟᱛᱮ ᱠᱟ.ᱢᱤ ᱠᱚᱭ ᱪᱟᱪᱞᱟᱣ ᱞᱮᱫᱼᱟ ᱾ [[᱑᱗᱒᱗]] ᱥᱟ.ᱦᱤᱛ ᱨᱮᱱᱟᱜ [[᱒᱐ ᱟᱱ ᱢᱟᱨᱪ|᱒᱐ ᱟᱱ ᱢᱟᱨᱪ]] ᱢᱟ.ᱦᱤᱛ ᱨᱮ ᱘᱕ ᱥᱮᱨᱢᱟ ᱩᱢᱮᱨ ᱨᱮ ᱟᱡᱟᱜ ᱡᱤᱣᱤᱵᱟ.ᱛᱤ ᱤᱬᱤᱡ ᱞᱮᱱᱟ ᱾ ᱢᱟ.ᱱ ᱟᱱ ᱥᱟᱬᱮᱥᱤᱭᱟ. ᱫᱚ ᱞᱚᱱᱰᱚᱱ ᱨᱮ [[ᱣᱮᱥᱴᱢᱤᱱᱤᱥᱴᱟᱨ ᱮ~ᱵ]]- ᱨᱮ ᱠᱚ ᱛᱚᱯᱟ ᱠᱮᱫᱮᱭᱟ ᱾

== ᱛᱚᱞᱟᱥ ᱥᱩᱛᱩᱨ ==
{{ᱥᱩᱛᱩᱨ ᱛᱟ.ᱞᱠᱟ.}}

== ᱴᱨᱤᱱᱤᱴᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ==

ᱱᱤᱭᱩᱴᱚᱱ ᱴᱨᱤᱱᱤᱴᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ [[᱑᱖᱖᱑]] ᱥᱟ.ᱦᱤᱛ ᱨᱮ ᱢᱮᱴᱨᱤᱠ ᱮ ᱯᱟᱥ ᱞᱮᱫᱼᱟ ᱾ ᱯᱟᱲᱦᱟᱜ ᱚᱠᱛᱚ ᱯᱟᱲᱦᱟᱣ ᱨᱮᱱᱟᱜ ᱠᱷᱚᱨᱚᱪ ᱠᱚ ᱵᱟᱵᱚᱫᱽ ᱦᱟᱸᱰᱮ ᱱᱷᱟᱸᱰᱮᱭ ᱠᱟ.ᱢᱤ ᱞᱮᱫᱼᱟ ᱾ ᱩᱱᱤ ᱫᱚ [[ᱮᱞᱠᱷᱟ]] ᱟᱨ [[ᱥᱟᱬᱮᱥ]] ᱥᱟᱛᱟᱢ ᱪᱮᱛᱟᱱ ᱵᱟ.ᱲᱛᱤᱭ ᱯᱟᱲᱦᱟᱣ ᱞᱮᱱᱟ ᱾ ᱴᱨᱤᱱᱤᱴᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮ ᱯᱩᱭᱞᱩ ᱩᱱᱤ ᱠᱮᱯᱞᱟᱨ ᱟᱜ ᱢᱟᱨᱥᱟᱞ ᱥᱟᱬᱮᱥ ᱥᱟᱛᱟᱢ ᱨᱮᱱᱟᱜ ᱥᱩᱛᱩᱨ ᱠᱚ ᱪᱮᱛᱟᱱ ᱵᱟ.ᱲᱛᱤᱭ ᱯᱟᱲᱦᱟᱣ ᱞᱮᱱᱟ ᱾

ᱠᱚᱞᱮᱡᱽ ᱡᱤᱭᱚᱱ ᱨᱮ ᱯᱟᱲᱦᱟᱣᱜ ᱚᱠᱛᱚ ᱯᱩᱛᱷᱤ-ᱯᱚᱛᱚᱵ ᱠᱚ ᱟ.ᱰᱤ ᱱᱟᱯᱟᱭ ᱜᱩᱪᱷᱟ.ᱣ ᱥᱟ.ᱦᱤᱸᱡ ᱛᱷᱟᱠ ᱠᱮ ᱛᱷᱟᱠ ᱥᱟᱡᱟᱣ ᱠᱟᱛᱮ ᱫᱚᱦᱚ ᱠᱟᱜ ᱛᱟᱸᱦᱮᱫ ᱾ ᱚᱱᱟ ᱯᱚᱛᱚᱵ ᱠᱚ ᱨᱮ ᱧᱟᱢ ᱟᱠᱟᱱᱟ ᱟᱡᱟᱜ ᱚᱞ ᱠᱚᱬ ᱦᱟ.ᱴᱤᱧ , ᱵᱚᱠᱨᱚᱥᱚᱢᱩᱦᱚ ᱨᱮᱱᱟᱜ ᱵᱚᱨᱜᱚᱠᱚᱨᱚᱱ, ᱥᱮᱨᱮᱧ ᱨᱮᱱᱟᱜ ᱟᱲᱟᱝ ᱤᱫᱤ ᱠᱟᱛᱮ ᱮᱞᱠᱷᱟ ᱞᱮᱠᱷᱟ , ᱵᱷᱤᱭᱮᱴᱟ ᱟᱨ ᱵᱷᱮᱱ ᱥᱠᱩᱴ ᱟᱜ ᱡᱮᱢᱤᱛᱤ ᱮᱴᱠᱮᱴᱚᱬᱮ ,ᱳᱣᱟᱞᱤᱥ ᱟᱜ ᱚᱞ ''ᱮᱨᱤᱛᱷᱢᱮᱴᱤᱠ ᱚᱯᱷ ᱤᱱᱯᱷᱤᱱᱤᱴᱤᱥ'' [[᱑᱖᱖᱕]] ᱥᱟ.ᱦᱤᱛ ᱨᱮ ᱠᱚᱞᱮᱡᱽ ᱩᱛᱱᱟ.ᱣ ᱛᱟᱭᱚᱢ ᱱᱤᱭᱩᱴᱚᱱ ᱟᱡᱟᱜ ᱧᱩᱛᱩᱢᱟᱱ [[ᱵᱟᱨᱯᱚᱫᱽ ᱩᱯᱚᱯᱟᱫᱫᱚ]] ᱟᱜ ᱥᱩᱛᱩᱨ ᱮ ᱯᱨᱚᱢᱟᱱ ᱞᱮᱫᱼᱟ ᱟᱨ ᱢᱤᱫ ᱥᱟᱶᱛᱮ [[ᱯᱷᱮᱞᱟᱠᱥᱤᱭᱚᱱ ᱟᱜ ᱦᱚᱨᱟ]] (ᱢᱮᱛᱷᱳᱰ ᱚᱯᱷ ᱯᱷᱞᱩᱠᱥᱟᱱ) ᱥᱤᱨᱡᱚᱱ ᱥᱟᱛᱟᱢᱟᱱ ᱯᱩᱭᱞᱩ ᱵᱮᱣᱨᱟᱭ ᱪᱟᱯᱟᱞ ᱞᱮᱫᱼᱟ ᱾ ᱢᱮᱱᱠᱷᱟᱱ [[᱑᱖᱖᱕]] ᱥᱟ.ᱦᱤᱛ ᱨᱮ [[ᱠᱮᱢᱵᱨᱤᱡᱽ]] ᱟᱨ [[ᱞᱚᱱᱰᱚᱱ ᱨᱮ]] [[ᱯᱞᱮᱜᱽ]] ᱟᱡᱟᱨ ᱠᱷᱟᱹᱛᱤᱨ ᱢᱚᱨᱚᱱ ᱫᱚᱥᱟ ᱨᱩᱯ ᱮ ᱦᱟᱛᱟᱣ ᱞᱮᱫᱼᱟ ᱾ ᱚᱱᱟ ᱠᱷᱟᱹᱛᱤᱨ ᱠᱚᱞᱮᱡᱽ ᱠᱤᱪᱷᱩ ᱢᱟᱦᱟ ᱞᱟ.ᱜᱤᱫ ᱛᱷᱩᱠᱟ.ᱢ ᱠᱚ ᱩᱪᱷᱟᱹᱱ ᱞᱮᱫᱼᱟ ᱾ ᱱᱤᱭᱩᱴᱚᱱ ᱫᱚ ᱞᱤᱝᱠᱚᱱᱥᱟᱭᱟ ᱨᱮ ᱟᱠᱚᱣᱟᱜ ᱠᱷᱟᱢᱟᱨ ᱚᱲᱟᱜ ᱛᱮ ᱨᱩᱣᱟ.ᱲ ᱞᱮᱱᱟ ᱾

== ᱯᱩᱭᱞᱩ ᱡᱤᱭᱚᱱ == 

ᱞᱥᱚᱛᱷᱚᱨᱯᱚ ᱢᱮᱱᱚᱨ ᱨᱮ ᱱᱤᱭᱩᱴᱚᱱ ᱟᱜ ᱚᱲᱟᱜ ᱫᱚ ᱾ ᱟ.ᱜᱤᱞ ᱥᱮᱨᱢᱟ ᱯᱩᱛᱷᱤ ᱞᱮᱠᱟᱛᱮ [[᱑᱖᱔᱓]] ᱠᱷᱤᱥᱴᱟᱵᱫᱚ ᱨᱮᱱᱟᱜ [[᱔ ᱟᱱ ᱡᱟ.ᱱᱩᱣᱟ.ᱨᱤ ᱨᱮ]] ᱟᱭᱡᱮᱠ ᱱᱤᱭᱩᱴᱚᱱ ᱫᱚᱭ ᱡᱟᱱᱟᱢ ᱞᱮᱱᱟ ᱾ ᱟᱡᱟᱜ ᱡᱟᱱᱟᱢ ᱴᱷᱟᱶ ᱫᱚ ᱤᱝᱞᱟᱱᱰ ᱫᱤᱥᱚᱢ ᱨᱮᱱᱟᱜ ᱢᱮᱱᱚᱨ ᱟ.ᱛᱩᱨᱮ ᱾ ᱢᱮᱱᱚᱨ ᱟ.ᱛᱩ ᱫᱚ ᱩᱞᱥᱚᱛᱷᱚᱨᱯᱚᱼᱵᱟᱭᱼᱠᱳᱞᱥᱴᱟᱨᱳᱣᱟᱨᱰ ᱢᱩᱫᱽᱨᱮ ᱛᱟᱸᱦᱮ ᱠᱟᱱᱟ ᱾ ᱟᱡ ᱵᱟᱵᱟ ᱵᱚᱸᱜᱟ ᱛᱟᱞᱟ ᱓ ᱪᱟᱸᱫᱚ ᱛᱟᱭᱚᱢ ᱜᱮ ᱟᱭᱡᱮᱠ ᱫᱚᱭ ᱡᱟᱱᱟᱢ ᱞᱮᱱᱟ ᱾ ᱟᱯᱟᱛ ᱫᱚ ᱢᱤᱫ ᱪᱟ.ᱥᱤ ᱦᱚᱲᱮ ᱛᱟᱸᱦᱮ ᱠᱟᱱᱟ ᱾ ᱫᱷᱩᱲᱤ-ᱫᱷᱟ.ᱨᱛᱤ ᱨᱮ ᱦᱚᱥᱚᱨ ᱛᱟᱭᱚᱢ ᱜᱮ ᱱᱤᱭᱩᱴᱚᱱ ᱟᱜ ᱦᱚᱲᱢᱚ ᱜᱚᱲᱦᱚᱱ ᱫᱚ ᱛᱟᱭ ᱟ.ᱰᱤ ᱨᱩᱛᱤ ᱜᱮ ᱧᱮᱞ ᱞᱮᱱᱟ ᱾ ᱦᱩᱰᱤᱧ ᱩᱢᱮᱨ ᱨᱮ ᱟᱡ ᱟᱭᱳ ''ᱦᱟᱱᱟᱦ ᱮᱭᱤᱥᱠᱚᱯᱷ'' ᱫᱚ ᱯᱨᱟᱭ ᱜᱮᱭ ᱞᱟ.ᱭ ᱛᱟᱦᱮᱸᱫ, ᱟ.ᱰᱤ ᱟᱞᱜᱟ ᱛᱮᱜᱮ ᱦᱩᱰᱤᱧ ᱱᱤᱭᱩᱴᱚᱱ ᱫᱚ ᱫᱟᱜ ᱧᱩᱣᱟᱜ ᱢᱚᱜᱽ ᱨᱮ ᱟᱫᱮᱨ ᱮ ᱜᱟᱱᱚᱜᱼᱟ ᱾ ᱟᱡᱟᱜ ᱓ ᱪᱟᱸᱫᱚ ᱩᱢᱮᱨ ᱨᱮ ᱜᱮ ᱟᱡ ᱟᱭᱳ ᱫᱚ ᱟᱨ ᱢᱤᱫ ᱴᱷᱮᱱ ᱮ ᱡᱟᱶᱟᱭ ᱮᱱᱟᱭ ᱟᱨ ᱱᱟᱣᱟ ᱡᱟᱶᱟᱭ ᱨᱮᱵᱷᱟᱨᱮᱱᱰ ᱵᱟᱨᱱᱟᱵᱟᱣᱩᱥ ᱥᱢᱤᱛᱷ ᱥᱟᱶ ᱡᱤᱭᱚᱱ ᱠᱷᱟᱸᱰᱟᱣ ᱮ ᱫᱷᱩᱨᱟ.ᱣ ᱮᱱᱟ ᱾ ᱩᱱ ᱚᱠᱛᱚ ᱱᱤᱭᱩᱴᱚᱱ ᱫᱚ ᱟᱡ ᱟᱭᱳ ᱥᱟᱶ ᱵᱟᱝ ᱮ ᱛᱟᱦᱮᱸ ᱠᱟᱱᱟ ᱾ ᱟᱡ ᱠᱟ.ᱠᱤ ''ᱢᱟᱨᱜᱟ.ᱨᱤ ᱮᱭᱤᱥᱠᱚᱯᱷ'' ᱟᱜ ᱧᱮᱛᱮᱞ ᱨᱮ ᱛᱟᱦᱮᱸ ᱮᱱᱟ ᱾ ᱱᱤᱭᱩᱴᱚᱱ ᱟ.ᱡᱤᱜ ᱫᱚᱥᱟᱨ ᱟᱯᱟᱛ ᱫᱚ ᱱᱟᱥᱮ ᱦᱚᱸ ᱵᱟᱭ ᱠᱩᱥᱤᱭᱟᱭ ᱛᱟᱦᱮᱸᱫ ᱾ ᱱᱩᱭ ᱴᱷᱮᱱ ᱡᱟᱶᱟᱭ ᱠᱷᱟᱹᱛᱤᱨ ᱟᱡ ᱟᱭᱳ ᱦᱚᱸ ᱢᱚᱴᱷᱮ ᱵᱟᱭ ᱥᱤᱵᱤᱞ ᱟᱭ ᱛᱟᱦᱮᱸᱫ ᱾

ᱱᱤᱭᱩᱴᱚᱱ ᱟᱜ ᱥᱮᱪᱮᱫ ᱫᱚ ᱚᱲᱟᱜ ᱥᱩᱨ ᱟᱜ ᱢᱤᱫ ᱤᱛᱩᱱ ᱟᱥᱲᱟ ᱨᱮ ᱜᱮᱦᱩᱭ ᱞᱮᱱᱟ ᱾ ᱑᱒ ᱥᱮᱨᱢᱟ ᱩᱢᱮᱨ ᱨᱮ ᱜᱮ ᱟᱡ ᱫᱚ ᱜᱨᱟᱱᱛᱷᱟᱢᱟᱜ ᱨᱚᱱᱚᱲ ᱟᱥᱲᱟ ᱨᱮ ᱯᱟᱲᱦᱟᱣ ᱞᱟ.ᱜᱤᱫ ᱠᱚ ᱵᱷᱮᱡᱟ ᱠᱟᱫᱮᱭᱟ ᱾ ᱚᱸᱰᱮ ᱢᱤᱫ ᱨᱟᱱ ᱛᱮᱭᱟᱨ ᱟᱨ ᱟ.ᱠᱷᱨᱤᱧ ᱤᱡ ᱢᱟ.ᱞᱤᱠ ᱚᱲᱟᱜ ᱨᱮ ᱜᱮ ᱛᱟᱦᱮᱸ ᱮᱱᱟ ᱾ ᱚᱱᱟ ᱟᱥᱲᱟ ᱨᱮ ᱜᱮ ᱱᱤᱭᱩᱴᱚᱱ ᱫᱚ ᱟᱨ ᱠᱚ ᱠᱷᱚᱱ ᱢᱤᱫ ᱞᱟᱥᱮᱨ ᱦᱟᱛᱟᱝ ᱯᱟ.ᱴᱷᱩᱣᱟ.ᱭ ᱛᱟᱦᱮᱸ ᱠᱟᱱ ᱛᱟᱦᱮᱸᱫ ᱾ ᱟᱥᱲᱟ ᱡᱤᱭᱚᱱ ᱨᱮᱱᱟᱜ ᱯᱩᱭᱞᱩ ᱠᱷᱚᱱ ᱜᱮ ᱡᱷᱚᱛᱚ ᱠᱷᱚᱱ ᱵᱟ.ᱲᱛᱤ ᱡᱚᱥ ᱫᱚ ᱛᱟᱦᱮᱸ ᱠᱟᱱᱟ ᱡᱚᱱᱛᱨᱚ ᱠᱚ ᱵᱮᱱᱟᱣ ᱾ ᱤᱱᱟ. ᱩᱢᱮᱨ ᱨᱮ ᱜᱮ ᱩᱱᱤ ᱫᱚ ᱩᱭᱤᱱᱰᱢᱤᱞ, ᱫᱟᱜ-ᱜᱷᱩᱲᱤ, ᱜᱷᱩᱲᱤ ᱟᱨ ᱥᱟᱱ ᱰᱟᱭᱟᱞ ᱮ ᱛᱮᱭᱟᱨ ᱞᱮᱫᱼᱟ ᱾ ᱱᱚᱣᱟ ᱵᱮᱜᱚᱨ ᱦᱚᱸ ᱟᱡᱟᱜ ᱛᱮᱭᱟᱨ ᱯᱩᱱ ᱪᱟᱠ ᱜᱩᱱᱩᱨ ᱜᱟ.ᱰᱤ ᱡᱟᱸᱦᱟ ᱫᱚ ᱟᱡ ᱜᱮ ᱪᱚᱞᱚᱱ ᱛᱟᱦᱮᱸᱫ ᱾ [[᱑᱖᱖᱕ ᱥᱟ.ᱦᱤᱛ]] ᱨᱮ ᱱᱤᱭᱩᱴᱚᱱᱤᱡ ᱫᱚᱥᱟᱨ ᱟᱯᱟᱛ ᱫᱚᱭ ᱵᱚᱸᱜᱟ ᱛᱟᱞᱟ ᱮᱱᱟ ᱾ ᱤᱱᱟ. ᱛᱟᱭᱚᱢ ᱟᱡ ᱟᱭᱳ ᱫᱚ ᱨᱩᱣᱟ.ᱲ ᱦᱮᱡ ᱠᱟᱛᱮ ᱟᱥᱲᱟ ᱠᱷᱚᱱ ᱱᱤᱭᱩᱴᱚᱱ ᱮ ᱪᱷᱟ.ᱲ ᱟ.ᱜᱩ ᱠᱮᱫᱮᱭᱟ ᱾ ᱮᱸᱜᱟᱛ ᱟᱜ ᱫᱤᱥᱟ. ᱛᱟᱦᱮᱸ ᱠᱟᱱᱟ ᱡᱮ ᱟᱡᱤᱡ ᱦᱚᱯᱚᱱ ᱵᱟ.ᱫᱽ ᱠᱷᱮᱛ ᱨᱮᱱᱟᱜ ᱪᱟᱥ ᱠᱟ.ᱢᱤ ᱠᱚᱭ ᱥᱮᱬᱟ ᱟᱭᱟ ᱾ ᱢᱮᱱᱠᱷᱟᱱ ᱮ ᱟᱸᱜᱚᱪ ᱧᱟᱢ ᱞᱮᱫᱼᱟ ᱩᱱᱤ ᱜᱤᱫᱽᱨᱟᱹ ᱟᱜ ᱫᱚ ᱱᱟᱥᱮ ᱦᱚᱸ ᱱᱚᱣᱟ ᱠᱟ.ᱢᱤᱨᱮ ᱥᱟᱱᱟ ᱵᱟ.ᱱᱩᱜ ᱛᱟᱭᱟ ᱾ ᱱᱤᱭᱩᱴᱚᱱ ᱤᱡ ᱠᱟᱠᱟ ᱫᱚ ᱵᱟᱨᱴᱱ ᱠᱚᱜᱽᱞᱤᱥ ᱨᱮᱱ ᱨᱮᱠᱴᱚᱨ ᱾ ᱟᱡ ᱠᱟᱠᱟ ᱟᱜ ᱠᱟᱛᱷᱟ ᱞᱮᱠᱟᱛᱮ ᱱᱤᱭᱩᱴᱚᱱ ᱫᱚ ᱜᱷᱟᱨᱚᱸᱡᱽ ᱠᱷᱚᱱ ᱠᱮᱢᱵᱨᱤᱡᱽ ᱨᱮᱱᱟᱜ ᱴᱨᱤᱱᱤᱴᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮ ᱯᱟᱲᱦᱟᱣ ᱞᱟ.ᱜᱤᱫ ᱠᱚ ᱠᱩᱞ ᱠᱮᱫᱮᱭᱟ ᱾

==ᱥᱟ.ᱠᱷᱭᱟ.ᱛ==
