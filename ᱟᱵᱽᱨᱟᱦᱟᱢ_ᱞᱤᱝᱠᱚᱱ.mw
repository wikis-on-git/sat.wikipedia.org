[[File: Abraham Lincoln head on shoulders photo portrait.jpg|thumb|ᱟᱵᱽᱨᱟᱦᱟᱢ ᱞᱤᱝᱠᱚᱱ]]


'''ᱟᱵᱽᱨᱟᱦᱟᱢ ᱞᱤᱝᱠᱚᱱ'''

'''ᱟᱵᱽᱨᱟᱦᱟᱢ ᱞᱤᱝᱠᱚᱱ''' (ᱯᱷᱮᱵᱽᱨᱩᱣᱟᱨᱤ ᱑᱒ ᱑᱘᱐᱙ - ᱑᱕ ᱮᱯᱨᱤᱞ ᱑᱘᱖᱕ ) ᱟᱢᱮᱨᱤᱠᱟ ᱨᱤᱱᱤᱡ ᱜᱮᱞ ᱟᱨᱮ ᱟ.ᱱᱤᱡ ᱫᱤᱥᱚᱢ ᱜᱚᱢᱠᱮᱭ ( ᱯᱨᱮᱥᱤᱰᱮᱸᱴ) ᱛᱟᱦᱮᱸ ᱠᱟᱱᱟ ᱾ ᱱᱩᱭᱟᱜ ᱠᱟ.ᱢᱤ ᱚᱠᱛᱚ ᱫᱚ ᱑᱘᱖᱑ ᱠᱷᱚᱱ ᱑᱘᱖᱕ ᱫᱷᱟ.ᱵᱤᱡ ᱛᱟᱦᱮᱸ ᱠᱟᱱᱟ ᱾ ᱱᱩᱭ ᱫᱚ ᱨᱤᱯᱚᱵᱞᱤᱠᱟᱱ ᱯᱟᱴᱤ ᱠᱷᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱟᱢᱮᱨᱤᱠᱟ ᱫᱚ ᱟᱡᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱟᱢᱮᱨᱤᱠᱟᱱ ᱥᱤᱵᱷᱤᱠ ᱣᱟᱨ (American civil war ) ᱠᱷᱚᱱ ᱮ ᱯᱟᱨᱚᱢ ᱞᱮᱫ ᱠᱚᱣᱟ ᱾ ᱟᱢᱮᱨᱤᱠᱟ ᱨᱮᱭᱟᱜ ᱥᱮᱵᱮᱫ ᱨᱤᱛ ᱢᱩᱪᱟ.ᱫᱽ ᱨᱮᱭᱟᱜ ᱢᱟ.ᱱ ᱥᱟᱨᱦᱟᱣ ᱦᱚᱸ ᱟᱵᱽᱨᱟᱦᱟᱢ ᱞᱤᱝᱠᱚᱱ ᱜᱮᱭ ᱧᱟᱢᱟ ᱾

==ᱡᱟᱱᱟᱢ== 

     ᱟᱵᱽᱨᱟᱦᱟᱢ ᱞᱤᱝᱠᱚᱱ ᱫᱚ ᱢᱤᱫ ᱨᱮᱸᱜᱮᱡ ᱚᱲᱟᱜ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱩᱱᱤ ᱫᱚ ᱯᱩᱭᱞᱩ ᱫᱚ ᱨᱤᱯᱚᱵᱞᱤᱠᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱡᱟᱦᱟᱸᱭ ᱫᱚ ᱛᱟᱭᱚᱢ ᱛᱮ ᱟᱢᱮᱨᱤᱠᱟ ᱨᱤᱱᱤᱡ ᱨᱟᱥᱴᱨᱚᱯᱚᱛᱤ ᱵᱮᱱᱟᱣ ᱮᱱᱟᱭ ᱾ ᱚᱱᱟ ᱢᱟᱬᱟᱝ ᱨᱮ ᱩᱱᱤ ᱫᱚ ᱢᱤᱫ ᱩᱠᱤᱞ ᱮ ᱛᱟᱦᱮᱸ ᱠᱟᱱᱟ , Illinois ᱯᱚᱱᱚᱛ ᱨᱤᱱᱤᱡ ᱢᱤᱫ ᱵᱤᱫᱷᱟᱭᱚᱠ (legislators) , America's house of Representatives ᱨᱮᱱᱤᱡ ᱥᱚᱦᱮᱫ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱥᱤᱱᱮᱴ ᱨᱮᱭᱟᱜ ᱥᱟᱱᱞᱟ ᱨᱟᱦᱚᱸ ᱵᱟᱨ ᱫᱷᱟᱣ ᱮ ᱦᱟᱨᱟᱣ ᱞᱮᱱᱟ ᱾ 

==ᱩᱠᱤᱞ ᱠᱟ.ᱢᱤᱦᱚᱨᱟ==

   ᱩᱠᱤᱞ ᱠᱟᱛᱮᱭ ᱟᱨᱡᱟᱣᱟᱜ ᱱᱚᱡᱚᱨ ᱛᱮ ᱧᱮᱞ ᱞᱮᱠᱷᱟᱱ ᱟᱢᱮᱨᱤᱠᱟ ᱨᱤᱱᱤᱡ ᱨᱟᱥᱴᱨᱚᱯᱚᱛᱤ ᱵᱮᱱᱟᱣᱜ ᱢᱟᱬᱟᱝ ᱨᱮ ᱟᱵᱽᱨᱟᱦᱟᱢ ᱞᱤᱝᱠᱚᱱ ᱫᱚ ᱵᱟᱜᱮ ᱵᱚᱪᱷᱚᱨ ᱫᱷᱟ.ᱵᱤᱡ ᱩᱠᱤᱞ ᱠᱟ.ᱢᱤᱭ ᱛᱚᱨᱟᱣ ᱟᱠᱟᱜ-ᱟ ᱾ ᱤᱠᱷᱟ.ᱱ ᱟᱡᱟᱜ ᱩᱠᱤᱞ ᱠᱟ.ᱢᱤ ᱛᱮ ᱟᱡ ᱟᱨ ᱟᱡ ᱨᱤᱱ ᱠᱞᱟᱸᱭᱮᱴᱥ ᱡᱟᱦᱟᱸ ᱛᱤᱱᱟ.ᱜ ᱟ.ᱝᱠᱩᱥ ᱟᱨ ᱢᱚᱱᱮ ᱡᱤᱣᱤᱨᱮ ᱥᱟ.ᱱᱛᱤ ᱠᱚ ᱧᱟᱢ ᱟᱠᱟᱜ-ᱟ, ᱚᱱᱟ ᱟᱨ ᱥᱚᱢᱯᱚᱠᱤ ᱞᱮᱠᱟ ᱫᱚᱦᱚᱭ ᱞᱟ.ᱜᱤᱫ ᱛᱮᱫᱚ ᱪᱮᱫ ᱦᱚᱸ ᱵᱟᱝ ᱠᱟᱱ ᱛᱟᱦᱮᱸᱫ ᱾ ᱟᱡᱟᱜ ᱩᱠᱤᱞ ᱠᱟ.ᱢᱤ ᱚᱠᱛᱚ ᱨᱮᱭᱟᱜ ᱥᱟᱭ-ᱥᱟᱭ ᱥᱚᱛ ᱟᱨ ᱥᱟ.ᱨᱤ ᱠᱟ.ᱦᱱᱤ, ᱟᱡᱟᱜ ᱱᱤᱨᱚᱲ ᱵᱮᱵᱷᱟᱨ ᱟᱨ ᱥᱚᱱᱚᱛ ᱠᱟ.ᱢᱤ ᱪᱮᱛᱟᱱ ᱨᱮ ᱯᱚᱨᱢᱟᱱ ᱧᱟᱢᱚᱜ-ᱟ ᱾ 

   ᱟᱵᱽᱨᱟᱦᱟᱢ ᱞᱤᱝᱠᱚᱱ ᱟᱡ ᱨᱤᱱ ᱩᱱᱠᱩ ᱠᱞᱟᱸᱭᱮᱴᱥ ᱠᱷᱚᱱ ᱫᱚ ᱵᱟ.ᱲᱛᱤ ᱠᱟ.ᱣᱰᱤ ᱵᱟᱭ ᱦᱟᱛᱟᱣ ᱛᱟᱦᱮᱸᱱ, ᱡᱟᱦᱟᱸᱭ ᱫᱚ ᱟᱡ ᱞᱮᱠᱟ ᱜᱮ ᱨᱮᱸᱜᱮᱡ ᱱᱟᱪᱟᱨ ᱠᱚ ᱛᱟᱦᱮᱸ ᱠᱟᱱᱟ ᱾ ᱢᱤᱫ ᱫᱷᱟᱣ ᱟᱡᱤᱡ ᱢᱤᱫ ᱠᱞᱟᱸᱭᱮᱱ ᱩᱱᱤ ᱢᱚᱜᱮᱞ ᱰᱚᱞᱟᱨ ᱮ ᱵᱷᱮᱡᱟ ᱟᱫᱮᱭᱟ ᱤᱠᱷᱟ.ᱱ ᱞᱤᱝᱠᱚᱱ ᱫᱚ ᱚᱸᱰᱮ ᱠᱷᱚᱱ ᱜᱮᱞ ᱰᱚᱞᱟᱨ ᱫᱚ ᱱᱚᱣᱟ ᱢᱮᱱ ᱠᱟᱛᱮᱭ ᱨᱩᱣᱟ.ᱲ ᱟᱫᱮᱭᱟ ᱡᱮ ᱟᱡ ᱞᱟ.ᱜᱤᱫ ᱫᱚ ᱜᱮᱢᱚᱬ ᱰᱚᱞᱟᱨ ᱜᱮ ᱟ.ᱰᱤ ᱰᱷᱮᱨ ᱾ ᱵᱟ.ᱲᱛᱤ ᱞᱮᱠᱟ ᱛᱮᱫᱚ ᱩᱱᱤ ᱟᱡ ᱨᱤᱱ ᱠᱞᱟᱭᱮᱸᱴᱥ ᱫᱚ ᱟᱫᱟᱞᱚᱛ ᱵᱟᱦᱨᱮ ᱨᱮᱜᱮ ᱢᱟᱱᱟᱣ ᱵᱟᱛᱟᱣ ᱦᱚᱪᱚ ᱠᱟᱛᱮ ᱜᱷᱚᱴᱚᱱ ᱮᱴᱠᱮᱴᱚᱬᱮ ᱫᱚ ᱥᱚᱞᱦᱮ ᱞᱟ.ᱜᱤᱫ ᱦᱚᱨ ᱮ ᱩᱫᱩᱜ ᱟᱠᱚ ᱛᱟᱦᱮᱸᱫ ᱾ ᱡᱟᱦᱟᱸ ᱠᱷᱟ.ᱛᱤᱨ ᱵᱟᱱᱟᱨ ᱯᱟᱦᱴᱟ ᱨᱮᱭᱟᱜ ᱴᱟᱠᱟ ᱠᱟ.ᱣᱰᱤ ᱟᱫᱟᱞᱚᱛ ᱠᱟ.ᱢᱤᱨᱮ ᱵᱮᱠᱟᱨ ᱟᱞᱚ ᱪᱟᱞᱟᱣ ᱜᱤᱰᱤᱜ ᱛᱟᱠᱚ ᱢᱟ ᱾ ᱟᱨ ᱱᱚᱣᱟ ᱠᱚ ᱞᱟ.ᱜᱤᱫ ᱛᱮ ᱩᱱᱤ ᱫᱚ ᱠᱩᱲᱟ.ᱭ ᱫᱚ ᱵᱟᱝ ᱧᱟᱢ ᱥᱚᱢᱟᱱ ᱜᱮ ᱛᱟᱦᱮᱸ ᱠᱟᱱᱟ ᱾ ᱢᱤᱫ ᱜᱩᱨ ᱟᱠᱟᱱ ᱥᱮᱱᱟ ᱭᱤᱱ ᱨᱟᱺᱰᱤ ᱮᱨᱟ ᱟᱡᱟᱜ ᱯᱮᱸᱥᱚᱱ ᱔᱐᱐ ᱰᱚᱞᱟᱨ ᱧᱟᱢ ᱚᱪᱚᱣᱟᱭ ᱞᱟ.ᱜᱤᱫ ᱛᱮ ᱯᱮᱱᱥᱚᱱ ᱮᱡᱮᱸᱴ ᱫᱚ ᱒᱐᱐ ᱰᱚᱞᱟᱨ ᱯᱷᱤᱥ ᱞᱮᱠᱟᱛᱮᱭ ᱠᱚᱭ ᱮ ᱠᱟᱱ ᱛᱟᱦᱮᱸᱫ ᱾ ᱞᱤᱝᱠᱚᱱ ᱫᱚ ᱩᱱᱤ ᱠᱩᱲᱤ ᱦᱚᱯᱚᱱ ᱞᱟ.ᱜᱤᱫ ᱠᱷᱟ.ᱞᱤ ᱤᱱᱠᱟ.ᱛᱮᱭ ᱵᱤᱪᱟ.ᱨ ᱟᱫᱮ ᱥᱩᱢᱩᱝ ᱫᱚ ᱵᱟᱝ ᱜᱮ , ᱦᱚᱴᱮᱞ ᱨᱮ ᱛᱟᱦᱮᱸᱱ ᱞᱟ.ᱜᱤᱫ ᱠᱷᱚᱨᱪᱟ ᱟᱨ ᱚᱲᱟᱜ ᱨᱩᱣᱟ.ᱲ ᱞᱟ.ᱜᱤᱫ ᱵᱷᱟᱲᱟ ᱴᱤᱠᱮᱴ ᱦᱚᱸᱭ ᱡᱚᱜᱟᱲ ᱟᱫᱮᱭᱟ ᱾ 

==ᱫᱷᱚᱨᱚᱢ==
  
    ᱟᱵᱽᱨᱟᱦᱟᱢ ᱞᱤᱝᱠᱚᱱ ᱛᱤᱥ ᱨᱮᱦᱚᱸ ᱫᱷᱚᱨᱚᱢ ᱪᱮᱛᱟᱱ ᱨᱮᱫᱚ ᱵᱟᱭ ᱪᱟᱨᱪᱟ ᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱢᱤᱫ ᱤᱥᱟᱭ ᱦᱩᱭ ᱠᱟᱛᱮ ᱨᱮᱦᱚᱸ ᱚᱠᱟ ᱪᱚᱨᱪ ᱥᱟᱶ ᱦᱚᱸ ᱥᱟ.ᱜᱟ.ᱭ ᱫᱚ ᱛᱟᱭ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱢᱤᱫ ᱫᱷᱟᱣ ᱟᱡᱤᱡ ᱢᱤᱫ ᱡᱚᱴᱟᱣ ᱜᱮ ᱟᱡᱟᱜ ᱫᱷᱚᱨᱚᱢ ᱪᱮᱛᱟᱱ ᱨᱮ ᱩᱭᱦᱟ.ᱨ ᱤᱫᱤ ᱠᱟᱛᱮᱭ ᱠᱩᱞᱤ ᱠᱮᱫᱮᱭᱟ ᱾ ᱞᱤᱝᱠᱚᱱ ᱮ ᱢᱮᱱ ᱨᱩᱣᱟ.ᱲ ᱠᱮᱜ-ᱟ, "ᱟ.ᱰᱤ ᱢᱟᱬᱟᱝ ᱨᱮ ᱤᱸᱰᱤᱭᱟᱱᱟ ᱨᱮ ᱤᱧ ᱢᱤᱫ ᱦᱟᱲᱟᱢ ᱦᱚᱲ ᱤᱧ ᱧᱟᱯᱢ ᱞᱮᱱᱟ, ᱡᱟᱦᱟᱸᱭ ᱫᱚ ᱱᱚᱣᱟᱭ ᱢᱮᱱᱮᱫ ᱛᱟᱦᱮᱸᱫ , 'ᱤᱧ ᱛᱤᱱ ᱡᱚᱦᱚᱜ ᱵᱩᱜᱤᱧ ᱠᱟ.ᱢᱤᱭᱟ, ᱮᱱᱠᱷᱟᱱ ᱟ.ᱰᱤ ᱱᱟᱯᱟᱭ ᱤᱧ ᱟ.ᱭᱠᱟ.ᱣᱟ ᱟᱨ ᱛᱤᱱ ᱡᱚᱦᱚᱜ ᱵᱟ.ᱲᱤᱡ ᱤᱧ ᱠᱟ.ᱢᱤᱭᱟ, ᱤᱧ ᱟ.ᱭᱠᱟ.ᱣ ᱦᱚᱸ ᱟ.ᱰᱤ ᱵᱟ.ᱲᱤᱡ ᱜᱮᱧ ᱟ.ᱭᱠᱟ.ᱣᱟ ᱾'" ᱱᱚᱣᱟ ᱜᱮ ᱤᱧᱟᱜ ᱫᱷᱚᱨᱚᱢ ᱫᱚ ᱾

==ᱵᱟᱨᱦᱮ ᱡᱚᱱᱚᱲ==
* [https://www.loc.gov/rr/program/bib/presidents/lincoln/ Abraham Lincoln: A Resource Guide from the Library of Congress]
* [http://www.c-span.org/video/?125640-1/life-portrait-abraham-lincoln "Life Portrait of Abraham Lincoln"], from C-SPANs ''American presidents: Life Portraits'', June 28, 1999
* [http://www.c-span.org/video/?164439-1/writings-abraham-lincoln "Writings of Abraham Lincoln"] from ''C-SPAN'''s ''''American Writers: A Journey Through History''''
* [http://www.shapell.org/Collection/The-Lincoln-Collection Abraham Lincoln: Original Letters and Manuscripts] – ''Shapell Manuscript Foundation''
* [http://lincoln.lib.niu.edu/ Lincoln/Net: Abraham Lincoln Historical Digitization Project] – Northern Illinois University Libraries
* [http://edsitement.neh.gov/teaching-abraham-lincoln#node-19470 Teaching Abraham Lincoln] – ''National Endowment for the Humanities''

* [http://memory.loc.gov/diglib/ihas/loc.natlib.ihas.200002063/default.html In Popular Song:Our Noble Chief Has Passed Away by Cooper/Thomas]

[[Category:!Main category]]
