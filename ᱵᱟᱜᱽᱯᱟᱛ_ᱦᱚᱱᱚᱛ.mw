ᱵᱟᱜᱽᱯᱟᱛ ᱦᱚᱱᱚᱛ ᱫᱚ ᱠᱚᱭᱮ ᱥᱤᱧᱩᱛ ᱨᱮᱱᱟᱜ ᱩᱛᱛᱟ.ᱨ ᱯᱨᱚᱫᱮᱥ ᱨᱮᱭᱟᱜ ᱮᱭᱟᱭ-ᱜᱮ ᱢᱚᱬᱮ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫ ᱴᱮᱱ ᱠᱟᱱᱟ ᱟᱨ ᱵᱟᱜᱽᱯᱟᱛ ᱱᱟᱝᱜᱽᱨᱟᱦᱟ ᱜᱮ ᱦᱚᱱᱚᱛ ᱨᱮᱱᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱫᱚ ᱠᱟᱱᱟ᱾ ᱵᱟᱜᱽᱯᱟᱛ ᱦᱚᱱᱚᱛ ᱫᱚ ᱢᱤᱨᱟᱴ ᱠᱷᱚᱱᱰ ᱨᱮᱭᱟᱜ ᱢᱤᱫ ᱴᱮᱱ ᱦᱟ.ᱴᱤᱧ ᱠᱟᱱᱟ᱾ ᱜᱚᱴᱟ ᱦᱚᱱᱚᱛ ᱜᱮ ᱞᱮᱠᱷᱟ ᱜᱩᱴ ᱑,᱓᱒᱑ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾
==ᱱᱟᱜᱟᱢ==
ᱵᱟᱜᱽᱯᱟᱛ ᱱᱟᱝᱜᱽᱨᱟᱦᱟ, ᱚᱠᱟ ᱫᱚ ᱛᱟᱭᱚᱢ ᱫᱟᱨᱟᱢ ᱦᱚᱱᱚᱛ ᱨᱮᱭᱟᱜ ᱧᱩᱛᱩᱢ ᱦᱩᱭᱮᱱ ᱾ ᱱᱚᱣᱟ ᱧᱩᱛᱩᱢ ᱫᱚ '''ᱣᱭᱟᱵᱽ ᱯᱨᱟᱥᱛᱷᱟ''' ᱧᱩᱛᱩᱢ ᱠᱷᱚᱱ ᱚᱢᱚᱱ ᱟᱠᱟᱱᱟ, ᱱᱤᱭᱟ. ᱟ.ᱲᱟ. ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱩᱜ ᱠᱟᱱᱟ- '''ᱰᱮᱜᱽᱨᱟ ᱟᱜ ᱜᱟ.ᱫᱤ''' ᱟᱨᱵᱟᱝ '''ᱵᱟᱠᱭᱟ ᱯᱨᱟᱥᱛᱷ''' ᱠᱷᱚᱱ ᱚᱢᱚᱱ ᱟᱠᱟᱱᱟ ᱱᱤᱭᱟ. ᱨᱮᱭᱟᱜ ᱫᱚ ᱦᱩᱭᱩᱜ ᱠᱟᱱᱟ - ᱠᱟᱛᱷᱟ ᱞᱟ.ᱦᱤᱨ ᱨᱮᱭᱟᱜ ᱴᱷᱟ.ᱭ᱾ ᱱᱤᱭᱟ. ᱱᱟᱝᱜᱽᱨᱟᱦᱟ ᱛᱟᱭᱚᱢ ᱫᱟᱨᱟᱢ ᱨᱮ ᱵᱟᱜᱽᱯᱟᱛ ᱥᱮ ᱵᱟᱜᱷᱯᱟᱛ ᱠᱚ ᱧᱩᱛᱩᱢ ᱠᱮᱫᱟ, ᱢᱚᱜᱷᱚᱞ ᱥᱟᱥᱚᱱ ᱚᱠᱛᱮ ᱨᱮ᱾ ᱢᱟ.ᱱᱰᱤ ᱧᱩᱛᱩᱢ ᱟᱱ ᱢᱤᱫᱴᱟᱝ ᱦᱩᱴᱷᱟ.ᱭ ᱠᱷᱚᱱ ᱵᱮᱯᱟᱨ ᱵᱟ.ᱱᱤᱡᱽ ᱮᱦᱚᱵ ᱞᱮᱱᱟ, ᱵᱟ.ᱭ ᱵᱟ.ᱭ ᱛᱮ ᱚᱱᱟ ᱜᱮ ᱦᱟᱨᱟ ᱵᱩᱨᱩ ᱭᱮᱱᱟ, ᱑᱘᱕᱗ ᱥᱮᱨᱢᱟ ᱨᱮᱭᱟᱜ ᱥᱤᱯᱟ.ᱦᱤ ᱦᱩᱞ ᱛᱟᱭᱚᱢ ᱵᱟᱜᱽᱯᱟᱛ ᱛᱟᱦᱥᱤᱞ ᱨᱮᱭᱟᱜ ᱫᱚᱵᱷᱟ.ᱴᱤᱭᱟ. ᱨᱮᱭᱟᱜ ᱴᱷᱟ.ᱭ ᱢᱮᱱᱛᱮ ᱠᱚ ᱧᱩᱢ ᱵᱟᱦᱟᱞ ᱠᱮᱫᱟ᱾ 

ᱵᱟᱜᱽᱯᱟᱛ ᱦᱚᱱᱚᱛ ᱫᱚ ᱑᱙᱙᱗ ᱥᱮᱨᱢᱟ ᱨᱮ ᱛᱮᱭᱟᱨ ᱞᱮᱱᱟ ᱟᱨ ᱢᱤᱨᱟᱴ ᱦᱚᱱᱚᱛ ᱨᱮᱭᱟᱜ ᱵᱟᱜᱽᱯᱟᱛ ᱛᱟᱦᱥᱤᱞ ᱠᱷᱚᱱ ᱜᱮᱫ ᱵᱮᱜᱟᱨ ᱠᱟᱛᱮ ᱥᱤᱨᱡᱟ.ᱣ ᱞᱮᱱᱟ᱾
==ᱠᱟ.ᱣᱰᱤ ᱟ.ᱨᱤ==
ᱵᱟᱜᱽᱯᱟᱛ ᱦᱚᱱᱚᱛ ᱨᱮᱭᱟᱜ ᱠᱟ.ᱣᱰᱤ ᱟ.ᱨᱤ ᱫᱚ ᱪᱟᱥ ᱟᱫᱟᱵᱽ ᱨᱮ ᱴᱮᱦᱟᱱᱰ ᱟᱠᱟᱱᱟ᱾ ᱱᱤᱭᱟ ᱴᱚᱴᱷᱟ ᱨᱮ ᱫᱚ ᱟ'ᱠ ᱪᱟᱥ ᱟ.ᱰᱤ ᱵᱟ.ᱲᱛᱤ ᱦᱩᱭᱩᱜ-ᱟ, ᱱᱤᱭᱟ. ᱟ'ᱠ ᱜᱮ ᱠᱟᱱᱟ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱟᱥᱚᱞ ᱪᱟᱥ ᱫᱚ᱾ ᱵᱟᱜᱽᱯᱟᱛ, ᱨᱟᱢᱟᱞᱟ ᱟᱨ ᱢᱟᱞᱟᱠ ᱯᱩᱨ ᱠᱚ ᱨᱮ ᱟ'ᱠ ᱢᱤᱞ ᱞᱚ ᱢᱮᱱᱟᱜ ᱟᱠᱟᱫᱟ᱾ ᱜᱩᱦᱩᱢ, ᱛᱩᱲᱤ ᱟᱨ ᱩᱛᱩᱭ ᱡᱤᱱᱤᱥ ᱮᱢᱟᱱ ᱦᱚ ᱱᱤᱭᱟ. ᱴᱚᱴᱷᱟ ᱛᱮ ᱟ.ᱰᱤ ᱢᱚᱡᱽ ᱜᱮ ᱦᱩᱭᱩᱜ-ᱟ᱾

==ᱦᱚᱲ ᱞᱮᱠᱷᱟ==
᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ  ᱵᱟᱜᱽᱯᱟᱛ ᱦᱚᱱᱚᱛ ᱨᱮ ᱫᱚ ᱞᱮᱠᱷᱟ ᱜᱩᱴ ᱑,᱓᱐᱓,᱑᱔᱘ ᱡᱚᱱᱟ ᱦᱚᱲ ᱠᱚ ᱛᱟᱦᱮ ᱠᱟᱱᱟ, ᱚᱠᱟ ᱫᱚ ᱦᱚᱲ ᱞᱮᱠᱷᱟ ᱦᱤᱥᱟ.ᱵᱽ ᱛᱮ ᱟᱯᱷᱨᱤᱠᱟ ᱨᱮᱭᱟᱜ ᱢᱳᱨᱤᱥᱟᱥ ᱫᱤᱥᱚᱢ ᱩᱱᱟ.ᱜ ᱢᱟᱨᱟᱝ ᱦᱩᱭᱩᱜ-ᱟ ᱟᱨ ᱵᱟᱝ ᱟᱢᱮᱨᱤᱠᱟ ᱨᱮᱭᱟᱜ ᱦᱟᱢᱯᱥᱟᱭᱟᱨ ᱯᱚᱱᱚᱛ ᱩᱱᱟ.ᱜ ᱢᱟᱨᱟᱝ ᱦᱩᱭᱩᱜ-ᱟ᱾ ᱱᱚᱣᱟ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱖᱔᱐ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱓᱗᱖ ᱮᱞᱟᱱ ᱦᱚᱱᱚᱛ ᱞᱮᱠᱷᱟᱜ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱢᱤᱫ ᱠᱤᱞᱚ ᱢᱤᱴᱟᱨ ᱨᱮ ᱙᱘᱖ ᱡᱚᱱᱟ ᱦᱚᱲ ᱜᱤᱨᱟ.ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ᱾ᱯᱟᱨᱚᱢᱮᱱ ᱜᱮ ᱥᱮᱨᱢᱟᱵᱨᱮ ᱦᱚᱲ ᱞᱮᱠᱷᱟ ᱵᱟ.ᱰᱚᱜ ᱨᱮᱭᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ: ᱑᱑.᱘᱗% ᱛᱟᱦᱮ ᱠᱟᱱᱟ᱾ ᱵᱟᱜᱽᱯᱟᱛ ᱨᱮ ᱢᱤᱫ ᱜᱮ ᱥᱟᱭ ᱦᱮᱨᱮᱞ ᱵᱚᱫᱚᱞ ᱛᱮ ᱘᱕᱘ ᱡᱚᱱᱟ ᱢᱟᱭᱡᱤᱣ ᱢᱮᱱᱟᱜ ᱠᱚᱣᱟ᱾ ᱟᱨ ᱥᱮᱪᱮᱫ ᱠᱚᱣᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ ᱗᱓.᱕᱔ % ᱦᱤᱥ᱾
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
