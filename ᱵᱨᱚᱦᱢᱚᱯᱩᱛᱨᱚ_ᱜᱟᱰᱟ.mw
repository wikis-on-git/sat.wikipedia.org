[[File:Homeward bound.jpg|thumb|ᱟᱥᱟᱢ ᱨᱮᱱᱟᱜ ᱜᱚᱣᱟᱦᱟᱴᱤ ᱥᱩᱨ ᱨᱮ]]

ᱪᱤᱱ, ᱥᱤᱧᱚᱛ ᱟᱨ ᱵᱟᱝᱞᱟᱫᱮᱥ ᱛᱟᱞᱟ ᱛᱮ ᱞᱤᱸᱡᱤᱜ ᱠᱟᱱ '''ᱵᱨᱚᱢᱦᱚᱯᱩᱛᱨᱚ''' ᱜᱟᱰᱟ ᱫᱚ [[ᱮᱥᱤᱭᱟ|ᱮᱥᱤᱭᱟ]] ᱨᱮᱱᱟᱜ ᱢᱤᱫ ᱧᱩᱢᱟᱱ ᱜᱟᱰᱟ ᱠᱟᱱᱟ ᱾ ᱛᱤᱵᱽᱵᱚᱛ ᱨᱮ ᱱᱚᱶᱟ ᱫᱚ ᱥᱚᱸᱜᱚᱯ ᱢᱮᱱᱛᱮ ᱵᱟᱰᱟᱭᱚᱜᱼᱟ ᱾ ᱚᱱᱟᱛᱮ ᱛᱚᱱᱚᱞ ᱠᱟᱛᱮ ᱱᱚᱶᱟ ᱫᱚ ᱥᱚᱸᱜᱚᱯᱟ-ᱵᱨᱚᱢᱦᱚᱯᱯᱛᱨᱚ ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜᱼᱟ ᱾ ᱵᱷᱩᱴᱟᱱ ᱨᱮ ᱞᱤᱸᱡᱤᱜ ᱠᱟᱱ ᱢᱟᱱᱚᱥ ᱜᱟᱰᱟ ᱥᱤᱧᱚᱛ ᱨᱮᱱᱟᱜ ᱡᱚᱜᱤᱜᱷᱚᱯᱟ ᱨᱮ ᱵᱨᱚᱢᱦᱚᱯᱩᱛᱨᱚ ᱥᱟᱶ ᱢᱮᱥᱟ ᱦᱟᱠᱟᱱᱟ ᱾ ᱫᱟᱜ ᱞᱤᱸᱡᱤᱜ ᱠᱟᱱ ᱨᱮᱱᱟᱜ ᱞᱮᱠᱷᱟ ᱞᱮᱠᱟᱛᱮ ᱱᱚᱶᱟ ᱫᱚ ᱡᱮᱜᱮᱛ ᱨᱮᱱᱟᱜ ᱜᱮᱞ ᱟᱱᱟᱜ ᱢᱟᱨᱟᱝ ᱜᱟᱰᱟ ᱟᱨ ᱡᱤᱞᱤᱧ ᱞᱮᱠᱟᱛᱮ ᱢᱚᱬᱮ ᱟᱱᱟᱜ ᱴᱷᱟᱶ ᱮ ᱟᱢᱮᱴ ᱟᱠᱟᱫᱟ ᱾ <ref>https://www.britannica.com/place/Brahmaputra-River</ref> <ref>http://www.eosnap.com/tag/brahmaputra-river</ref> <ref>http://www.fao.org/nr/water/aquastat/countries/bangladesh/index.stm</ref> <ref>https://web.archive.org/web/20090806192531/http://www.fao.org/nr/water/aquastat/countries/bangladesh/index.stm</ref>

==ᱞᱤᱸᱡᱤᱱ ᱦᱚᱨ==
===ᱛᱤᱵᱽᱵᱚᱛ===
[[File:Yarlong Tsangpo.jpg|thumb|left|ᱛᱤᱵᱽᱵᱚᱛ ᱨᱮᱱᱟᱜ ᱭᱟᱨᱞᱩᱝ-ᱥᱚᱸᱜᱚᱯᱟ ᱜᱟᱰᱟ]]
ᱛᱤᱵᱽᱵᱚᱛ ᱨᱮ ᱭᱟᱨᱞᱩᱝ-ᱥᱚᱸᱜᱚᱯᱚ ᱧᱩᱛᱩᱢ ᱛᱮ ᱞᱤᱸᱡᱤᱜ ᱠᱟᱱ ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱮᱛᱚᱢ ᱦᱮᱢᱟᱞᱵᱩᱨᱩ ᱨᱮᱱᱟᱜ ᱵᱩᱨᱟᱝ ᱮᱞᱮᱠᱟ ᱠᱷᱚᱱ ᱞᱤᱸᱡᱤᱜ ᱠᱟᱱᱟ ᱾  ᱛᱤᱵᱽᱵᱚᱛ ᱨᱮᱱᱟᱜ ᱯᱮᱭ ᱮᱞᱮᱠᱟ ᱯᱮᱟᱨᱚᱢ ᱠᱟᱛᱮ  ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱫᱚ ᱮᱛᱚᱢ ᱟᱨ ᱮᱛᱚᱢ-ᱥᱟᱢᱟᱝ ᱥᱮᱫ ᱞᱤᱸᱡᱤ ᱭᱟᱠᱟᱱᱟ ᱾ ᱚᱱᱠᱟᱛᱮ ᱥᱤᱭᱟᱸᱜᱽ ᱧᱩᱛᱩᱢ ᱛᱮ ᱚᱨᱩᱬᱟᱪᱚᱲ ᱯᱨᱚᱫᱮᱥ ᱨᱮ ᱵᱚᱞᱚ ᱣᱟᱠᱟᱱᱟᱭ ᱾ 
===ᱥᱤᱧᱚᱛ===
ᱚᱨᱩᱬᱟᱪᱚᱲ ᱯᱨᱚᱫᱮᱥ ᱨᱮᱱᱟᱜ ᱩᱥᱩᱞ ᱚᱛ ᱨᱮ ᱥᱤᱸᱭᱟᱜᱽ ᱜᱟᱰᱟ ᱟᱨ ᱥᱚᱢᱟᱱ ᱚᱛ ᱨᱮ ᱫᱤᱦᱟᱸᱜᱽ ᱜᱟᱰᱟ ᱥᱟᱶ ᱢᱮᱥᱟ ᱠᱟᱛᱮ ᱞᱤᱸᱡᱤᱭᱮᱱ ᱛᱟᱭᱚᱢ ᱟᱥᱟᱢ ᱨᱮ ᱫᱤᱵᱟᱸᱜᱽ ᱟᱨ ᱛᱤᱢᱤᱱ ᱜᱟᱱ ᱜᱟᱰᱟ ᱥᱟᱶ ᱢᱮᱥᱟ ᱠᱟᱛᱮᱭ ᱞᱤᱸᱡᱤᱜ ᱠᱟᱱᱟ ᱾ ᱚᱱᱟ ᱛᱟᱭᱚᱢ ᱱᱚᱶᱟ ᱜᱟᱰᱟ ᱫᱚ ᱵᱨᱚᱢᱦᱚᱯᱩᱛᱨᱚ ᱧᱩᱛᱩᱢ ᱛᱚ ᱞᱤᱸᱡᱤᱜ ᱠᱟᱱᱟ ᱾ <ref>http://www.guinnessworldrecords.com/world-records/largest-river-island-|</ref>
===ᱵᱟᱝᱞᱟ ᱫᱮᱥ===
[[File:Bangladesh LOC 1996 map.jpg|left|175px|thumb|ᱵᱨᱚᱢᱦᱚᱯᱩᱛᱨᱚ ᱥᱟᱶ ᱵᱟᱝᱞᱟᱫᱮᱥ ᱨᱮᱱᱟᱜ ᱜᱟᱰᱟᱠᱚ]]
ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱜᱟᱨᱚ ᱵᱩᱨᱩ ᱯᱟᱨᱚᱢ ᱠᱟᱛᱮ ᱰᱷᱩᱵᱩᱨᱤ ᱴᱷᱮᱱ ᱵᱟᱝᱞᱟᱫᱮᱥ ᱨᱮ ᱞᱤᱸᱡᱤ ᱵᱚᱞᱚᱱ ᱠᱟᱱᱟ ᱾ ᱟᱡᱟᱜ ᱞᱤᱸᱡᱤ ᱦᱚᱨ ᱨᱮ ᱪᱤᱞᱢᱟᱨᱤ ᱯᱟᱨᱚᱢ ᱠᱟᱛᱮ ᱵᱨᱚᱢᱦᱚᱯᱩᱛᱨᱚ ᱨᱮᱱᱟᱜ ᱢᱩᱬᱩᱛ ᱪᱟᱸᱜᱟ ᱜᱟᱰᱟ ᱛᱤᱥᱛᱟ ᱜᱟᱰᱟ ᱥᱟᱶ ᱢᱮᱥᱟᱜ ᱠᱟᱱᱟ ᱾ ᱚᱱᱟ ᱛᱟᱭᱚᱢ ᱵᱟᱨᱭᱟ ᱦᱟᱹᱴᱤᱧ ᱠᱟᱛᱮ ᱞᱤᱸᱡᱤᱜ ᱠᱟᱱᱟ ᱾ ᱰᱷᱟᱠᱟ ᱥᱩᱨ ᱨᱮ ᱢᱮᱜᱷᱱᱟ ᱜᱟᱰᱟ ᱥᱟᱶ ᱢᱮᱥᱟᱜ ᱠᱟᱱᱟ ᱾ <ref>https://books.google.com/books?id=HUXrVyUk0RAC&pg=PA113</ref>

==ᱵᱷᱮᱞᱞᱤ==

ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱨᱮᱱᱟᱜ ᱵᱷᱮᱞᱞᱤ ᱫᱚ ᱖,᱔᱑,᱓᱓᱔ ᱠᱤᱞᱚᱢᱤᱴᱚᱨ ᱜᱟᱱ ᱢᱮᱱᱟᱜ-ᱟ ᱾ ᱱᱚᱶᱟ ᱴᱷᱟᱶ ᱠᱚᱨᱮ ᱫᱚ ᱚᱛ ᱞᱟᱲᱟᱣ ᱦᱚᱸ ᱦᱩᱭᱩᱜ ᱜᱮᱭᱟ ᱾ ᱫᱟᱜ ᱞᱤᱸᱡᱤᱜ ᱨᱮᱱᱟᱜ ᱥᱚᱝ ᱞᱮᱠᱟᱛᱮ ᱜᱟᱝ ᱵᱨᱚᱢᱦᱚᱯᱩᱛᱨᱚ ᱡᱮᱨᱮᱛ ᱨᱮᱱᱟᱜ ᱜᱟᱰᱟ ᱠᱚ ᱢᱩᱸᱫᱽ ᱨᱮ ᱛᱮᱥᱟᱨ ᱴᱷᱟᱶ ᱮ ᱟᱢᱮᱴ ᱟᱠᱟᱫᱟ ᱾ 

===ᱵᱟᱱ===
ᱡᱟᱹᱯᱩᱫ ᱚᱠᱛᱚ ᱨᱮ ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱟᱹᱰᱤ ᱜᱮ ᱵᱟᱱᱚᱜ-ᱟ ᱡᱟᱣ ᱥᱮᱨᱢᱟ ᱜᱮ ᱾ ᱱᱚᱶᱟ ᱜᱟᱰᱟ ᱰᱷᱤᱯ ᱨᱮᱱᱟᱜ ᱵᱩᱨᱩ ᱨᱮ ᱦᱟᱥᱟ ᱠᱷᱤᱭᱟᱹᱣ ᱤᱫᱤ ᱠᱟᱛᱮ ᱟᱹᱰᱤᱜᱟᱱ ᱵᱟᱹᱞᱤ ᱦᱟᱥᱟᱭ ᱞᱚᱪᱟ ᱛᱟᱨᱟᱭᱮᱜ-ᱟ ᱾  ᱢᱮᱱᱠᱷᱟᱱ ᱱᱚᱶᱟ ᱜᱟᱰᱟ ᱨᱮᱱᱟᱜ ᱵᱚᱛᱚᱨᱟᱱ ᱵᱟᱱ ᱛᱮ ᱟᱭᱢᱟ ᱫᱷᱚᱱ ᱟᱨ ᱫᱤᱵᱚᱱ ᱦᱟᱹᱱ ᱦᱩᱭᱩᱜ ᱠᱟᱱᱟ ᱾ ᱵᱟᱱ ᱥᱟᱢᱵᱽᱲᱟᱣ ᱨᱮᱱᱟᱦ ᱟᱭᱢᱟ ᱨᱤᱠᱟᱹ ᱛᱟᱭᱚᱢ ᱦᱚᱸ ᱵᱟᱭ ᱜᱮᱞᱮᱵᱤᱞᱤ ᱟᱠᱟᱱᱟ ᱾ 
==ᱥᱟᱹᱠᱷᱭᱟᱹᱛ==

[[ᱛᱷᱚᱠ:ᱜᱟᱰᱟ]]
