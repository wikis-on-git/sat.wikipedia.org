[[File: Solanum melongena ja02.jpg|thumb|ᱵᱮᱸᱜᱟᱲ ᱫᱟᱨᱮ]]

[[File: Aubergines.jpg|thumb|ᱵᱮᱸᱜᱟᱲ ᱡᱚ]]
'''ᱵᱮᱸᱜᱟᱲ''' (ᱤᱸᱜᱽᱞᱤᱥ - Brinjal) ᱢᱤᱫ ᱩᱛᱩ ᱡᱤᱱᱤᱥ ᱟᱨᱵᱟᱝ ᱥᱚᱵᱽᱡᱤ ᱠᱟᱱᱟ ᱾ ᱵᱮᱸᱜᱟᱲ ᱫᱚ ᱵᱷᱟᱨᱚᱛ ᱨᱮᱜᱮ ᱡᱟᱱᱟᱢ ᱟᱠᱟᱱᱟ ᱟᱨ ᱟ.ᱲᱩ ᱛᱟᱭᱚᱢ ᱫᱚ,ᱟᱨ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱦᱚᱲ ᱠᱩᱥᱤᱭᱟᱜ ᱩᱛᱩ ᱡᱤᱱᱤᱥ ᱠᱟᱱᱟ ᱾ ᱡᱮᱜᱮᱛ ᱨᱮ ᱪᱤᱱ (᱕᱔%) ᱛᱟᱭᱚᱢ ᱵᱷᱟᱨᱚᱛ ᱜᱮ ᱡᱷᱚᱛᱚ ᱠᱷᱚᱱ ᱵᱟ.ᱲᱛᱤ ᱵᱮᱸᱜᱟᱲ ᱪᱟᱥ ᱫᱤᱥᱚᱢ ᱫᱚ ᱾ ᱱᱚᱶᱟ ᱫᱤᱥᱚᱢ ᱨᱮ ᱕.᱕ ᱜᱮᱥᱟᱥᱟᱭ ᱦᱮᱠᱴᱟᱨ ᱴᱤᱴᱷᱟ ᱨᱮ ᱨᱚᱦᱚᱭ ᱦᱩᱭᱩᱜ ᱠᱟᱱᱟ ᱾

ᱵᱮᱸᱜᱟᱲ ᱫᱟᱨᱮ ᱫᱚ ᱒ ᱠᱷᱚᱱ ᱓ ᱯᱷᱩᱴ ᱩᱥᱩᱞ ᱫᱟᱨᱮᱜ-ᱟ ᱾ ᱡᱚ ᱫᱚ ᱱᱟᱥᱮ ᱦᱮᱸᱫᱮ ᱥᱮ ᱦᱟ.ᱨᱭᱟ.ᱲ ᱨᱚᱝ ᱟᱨᱵᱟᱝ ᱥᱟᱥᱟᱝ ᱨᱚᱝ ᱢᱮᱥᱟ ᱥᱮ ᱯᱩᱸᱰ ᱨᱚᱝ ᱛᱟᱦᱮᱸᱱᱟ ᱾ ᱟᱨ ᱛᱤᱱᱟ.ᱜ ᱞᱮᱠᱟᱱ ᱜᱚᱲᱦᱚᱱ ᱜᱩᱞ, ᱵᱤᱞᱤ ᱞᱮᱠᱟ , ᱥᱮᱣ ᱞᱮᱠᱟᱱ ᱟᱨᱵᱟᱝ ᱡᱷᱟᱞ ᱥᱮ ᱢᱟᱨᱟᱝ ᱠᱷᱚᱱ ᱢᱟᱨᱟᱝ ᱯᱷᱩᱴᱵᱚᱞ ᱞᱮᱠᱟ ᱦᱩᱭ ᱫᱟᱲᱮᱭᱟᱜ-ᱟ ᱾ ᱡᱤᱞᱤᱧ ᱨᱮ ᱢᱤᱫ ᱯᱷᱩᱴ ᱫᱷᱟ.ᱵᱤᱡ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ ᱾ ᱵᱮᱸᱜᱟᱲᱟᱜ ᱫᱚ ᱵᱷᱟᱨᱚᱛ ᱫᱤᱥᱚᱢ ᱥᱟᱶ ᱜᱟᱺᱦᱤᱨ ᱥᱟ.ᱜᱟ.ᱭ ᱢᱮᱱᱟᱜ-ᱟ ᱾ ᱯᱟ.ᱦᱤᱞ ᱠᱷᱚᱱ ᱵᱷᱟᱨᱚᱛ ᱫᱤᱥᱚᱢ ᱨᱮ ᱱᱚᱶᱟ ᱫᱚ ᱪᱟᱥ ᱵᱟᱥ ᱠᱟᱛᱮ ᱦᱮᱡ ᱟ.ᱜᱩ ᱟᱠᱟᱱᱟ ᱾ ᱵᱷᱟᱨᱚᱛ ᱨᱮᱭᱟᱜ ᱩᱥᱩᱞ ᱵᱷᱟᱜᱽ ᱴᱚᱴᱷᱟ ᱵᱟ.ᱜᱤ ᱠᱟᱛᱮ ᱜᱚᱴᱟᱯᱟᱲᱟ ᱜᱮ ᱪᱟᱥ ᱦᱩᱭᱩᱜ-ᱟ ᱾
==ᱩᱯᱨᱩᱢ==

ᱵᱮᱸᱜᱟᱲ ᱫᱚ ᱦᱮᱸᱫᱮ ᱢᱟ.ᱴᱭᱟ.ᱲ ᱠᱷᱟᱨᱟ ᱦᱟᱥᱟᱨᱮ ᱱᱟᱯᱟᱭ ᱪᱟᱥ ᱜᱟᱱᱚᱜ-ᱟ ᱾ ᱱᱚᱶᱟ ᱨᱚᱦᱚᱭ ᱢᱟᱬᱟᱝ ᱨᱮ ᱰᱟᱺᱜᱽᱨᱤ ᱜᱩᱨᱤᱡ ᱠᱷᱚᱛ ᱟᱨᱵᱟᱝ ᱮᱢᱚᱱᱤᱭᱚᱢ ᱥᱚᱞᱯᱷᱮᱴ ᱦᱟᱥᱟᱨᱮ ᱱᱟᱯᱟᱭ ᱥᱟᱺᱦᱤᱡ ᱢᱮᱥᱟ ᱠᱟᱛᱮ ᱠᱷᱚᱛᱩᱣᱟ ᱵᱮᱱᱟᱣ ᱦᱩᱭᱩᱜ-ᱟ ᱾ ᱢᱤᱢᱤᱫ ᱮᱠᱚᱨ ᱦᱟᱥᱟ ᱨᱮ ᱯᱩᱱ ᱜᱟ.ᱰᱤ ᱠᱟᱛᱮ ᱟᱛᱟᱨ ᱛᱚᱨᱚᱡ ᱜᱤᱰᱤ ᱠᱷᱟᱱ ᱟᱨ ᱦᱚᱸ ᱱᱟᱯᱟᱭᱚᱜ-ᱟ ᱾ ᱵᱮᱸᱜᱟᱲ ᱫᱚ ᱚᱠᱛᱚ ᱡᱟ.ᱱᱤ ᱪᱟᱥ ᱜᱮ ᱱᱟᱯᱟᱭ ᱦᱩᱭᱩᱜ-ᱟ, ᱦᱤᱭ ᱦᱤᱥᱤᱫ ᱯᱟᱨᱚᱢ ᱠᱟᱛᱮ ᱨᱚᱦᱚᱭ ᱞᱮᱠᱷᱟᱱ ᱱᱟᱯᱟᱭ ᱪᱟᱥ ᱵᱟᱝ ᱦᱩᱭᱩᱜ-ᱟ ᱾

᱑. ᱡᱩᱱ ᱡᱩᱞᱟᱭ ᱨᱮ ᱵᱮᱸᱜᱟᱲ ᱡᱟᱝ ᱛᱚᱲᱟ ᱜᱤᱰᱤ ᱜᱟᱱᱚᱜ-ᱟ ᱾ ᱯᱚᱦᱟ ᱫᱟᱨᱮ ᱖ ᱤᱸᱪ ᱦᱟᱨᱟ ᱞᱮᱱ ᱠᱷᱟᱱ ᱜᱮ ᱛᱩᱫ ᱠᱟᱛᱮ ᱨᱚᱦᱚᱭ ᱜᱟᱱᱚᱜ-ᱟ ᱾ ᱑᱑᱔ ᱠᱷᱚᱱ ᱑᱒᱐ ᱢᱟᱦᱟ ᱵᱷᱤᱛᱨᱤ ᱨᱮᱜᱮ ᱫᱟᱨᱮ ᱨᱮ ᱡᱚ ᱡᱟ.ᱞᱤ ᱥᱟᱵ ᱜᱚᱫᱚᱜ-ᱟ ᱾ ᱰᱟ.ᱨ ᱨᱮ ᱡᱚ ᱥᱟᱵᱚᱜ ᱠᱚᱢ ᱤᱫᱤ ᱞᱮᱱ ᱠᱷᱟᱱ ᱰᱟ.ᱨ ᱜᱮᱫ ᱜᱤᱰᱤ ᱠᱟᱛᱮ ᱫᱩᱥᱨᱟ. ᱥᱟᱜᱮᱱ ᱛᱩᱫᱚᱜ ᱰᱟ.ᱨ ᱨᱮ ᱟᱨ ᱦᱚᱸ ᱱᱟᱶᱟ ᱟᱨ ᱵᱟ.ᱲᱛᱤ ᱡᱚ ᱥᱟᱵᱚᱜ-ᱟ ᱾ 

᱒. ᱯᱷᱮᱵᱨᱩᱣᱟᱨᱤ ᱨᱮ ᱡᱟᱝ ᱛᱚᱲᱟ ᱞᱮᱠᱷᱟᱱ ᱡᱟ.ᱯᱩᱫ ᱨᱩᱛᱤ ᱛᱮᱜᱮ ᱫᱟᱨᱮ ᱨᱮ ᱡᱚ ᱥᱟᱵᱚᱜ ᱮᱛᱚᱦᱚᱵᱚᱜ-ᱟ ᱾ 

᱓. ᱱᱚᱵᱷᱮᱢᱵᱚᱨ ᱨᱮ ᱵᱮᱸᱜᱟᱲ ᱫᱟᱨᱮ ᱨᱚᱦᱚᱭ ᱞᱮᱠᱷᱟᱱ ᱯᱷᱮᱵᱨᱩᱣᱟᱨᱤ ᱛᱮᱜᱮ ᱫᱟᱨᱮ ᱨᱮ ᱡᱚ ᱥᱟᱵᱚᱜ-ᱟ ᱾ ᱨᱟᱵᱟᱝ ᱫᱤᱱ ᱫᱚ ᱫᱟᱨᱮ ᱦᱟᱨᱟᱜ ᱱᱟᱥᱮ ᱠᱚᱢ ᱧᱚᱜᱚᱜ-ᱟ ᱾ 

==ᱥᱟᱹᱠᱷᱭᱟᱹᱛ==
https://en.m.wikipedia.org/wiki/Eggplant
[[Category:!Main category]]
