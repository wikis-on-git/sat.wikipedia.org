[[File: Solanum melongena ja02.jpg|thumb|ᱵᱮᱸᱜᱟᱲ ᱫᱟᱨᱮ]]

[[File: Aubergines.jpg|thumb|ᱵᱮᱸᱜᱟᱲ ᱡᱚ]]
'''ᱵᱮᱸᱜᱟᱲ''' (ᱤᱸᱜᱽᱞᱤᱥ - Brinjal) ᱢᱤᱫ [[ᱩᱛᱩ]] ᱡᱤᱱᱤᱥ ᱟᱨᱵᱟᱝ ᱥᱚᱵᱽᱡᱤ ᱠᱟᱱᱟ ᱾ ᱵᱮᱸᱜᱟᱲ ᱫᱚ ᱵᱷᱟᱨᱚᱛ ᱨᱮᱜᱮ ᱡᱟᱱᱟᱢ ᱟᱠᱟᱱᱟ ᱟᱨ ᱟᱹᱲᱩ ᱛᱟᱭᱚᱢ ᱫᱚ, ᱟᱨ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱦᱚᱲ ᱠᱩᱥᱤᱭᱟᱜ ᱩᱛᱩ ᱡᱤᱱᱤᱥ ᱠᱟᱱᱟ ᱾ ᱡᱮᱜᱮᱛ ᱨᱮ ᱪᱤᱱ (᱕᱔%) ᱛᱟᱭᱚᱢ ᱵᱷᱟᱨᱚᱛ ᱜᱮ ᱡᱷᱚᱛᱚ ᱠᱷᱚᱱ ᱵᱟᱹᱲᱛᱤ ᱵᱮᱸᱜᱟᱲ ᱪᱟᱥ ᱫᱤᱥᱚᱢ ᱫᱚ ᱾ ᱱᱚᱶᱟ ᱫᱤᱥᱚᱢ ᱨᱮ ᱕.᱕ ᱜᱮᱥᱟᱥᱟᱭ ᱦᱮᱠᱴᱟᱨ ᱴᱚᱴᱷᱟ ᱨᱮ ᱨᱚᱦᱚᱭ ᱦᱩᱭᱩᱜ ᱠᱟᱱᱟ ᱾

ᱵᱮᱸᱜᱟᱲ ᱫᱟᱨᱮ ᱫᱚ ᱒ ᱠᱷᱚᱱ ᱓ ᱯᱷᱩᱴ ᱩᱥᱩᱞ ᱫᱟᱨᱮᱜ-ᱟ ᱾ ᱡᱚ ᱫᱚ ᱱᱟᱥᱮ ᱦᱮᱸᱫᱮ ᱥᱮ ᱦᱟᱹᱨᱭᱟᱹᱲ ᱨᱚᱝ ᱟᱨᱵᱟᱝ ᱥᱟᱥᱟᱝ ᱨᱚᱝ ᱢᱮᱥᱟ ᱥᱮ ᱯᱩᱸᱰ ᱨᱚᱝ ᱛᱟᱦᱮᱸᱱᱟ ᱾ ᱟᱨ ᱛᱤᱱᱟᱹᱜ ᱞᱮᱠᱟᱱ ᱜᱚᱲᱦᱚᱱ ᱜᱩᱞ, ᱵᱤᱞᱤ ᱞᱮᱠᱟ, ᱥᱮᱣ ᱞᱮᱠᱟᱱ ᱟᱨᱵᱟᱝ ᱡᱷᱟᱞ ᱥᱮ ᱢᱟᱨᱟᱝ ᱠᱷᱚᱱ ᱢᱟᱨᱟᱝ ᱯᱷᱩᱴᱵᱚᱞ ᱞᱮᱠᱟ ᱦᱩᱭ ᱫᱟᱲᱮᱭᱟᱜ-ᱟ ᱾ ᱡᱤᱞᱤᱧ ᱨᱮ ᱢᱤᱫ ᱯᱷᱩᱴ ᱫᱷᱟᱹᱵᱤᱡ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ ᱾ ᱵᱮᱸᱜᱟᱲᱟᱜ ᱫᱚ ᱵᱷᱟᱨᱚᱛ ᱫᱤᱥᱚᱢ ᱥᱟᱶ ᱜᱟᱹᱦᱤᱨ ᱥᱟᱹᱜᱟᱹᱭ ᱢᱮᱱᱟᱜ-ᱟ ᱾ ᱯᱟᱹᱦᱤᱞ ᱠᱷᱚᱱ ᱵᱷᱟᱨᱚᱛ ᱫᱤᱥᱚᱢ ᱨᱮ ᱱᱚᱶᱟ ᱫᱚ ᱪᱟᱥ ᱵᱟᱥ ᱠᱟᱛᱮ ᱦᱮᱡ ᱟᱹᱜᱩ ᱟᱠᱟᱱᱟ ᱾ ᱵᱷᱟᱨᱚᱛ ᱨᱮᱭᱟᱜ ᱩᱥᱩᱞ ᱵᱷᱟᱜᱽ ᱴᱚᱴᱷᱟ ᱵᱟᱹᱜᱤ ᱠᱟᱛᱮ ᱜᱚᱴᱟᱯᱟᱲᱟ ᱜᱮ ᱪᱟᱥ ᱦᱩᱭᱩᱜ-ᱟ ᱾

==ᱩᱯᱨᱩᱢ==

ᱵᱮᱸᱜᱟᱲ ᱫᱚ ᱦᱮᱸᱫᱮ ᱢᱟᱹᱴᱭᱟᱹᱲ ᱠᱷᱟᱨᱟ ᱦᱟᱥᱟᱨᱮ ᱱᱟᱯᱟᱭ ᱪᱟᱥ ᱜᱟᱱᱚᱜ-ᱟ ᱾ ᱱᱚᱶᱟ ᱨᱚᱦᱚᱭ ᱢᱟᱬᱟᱝ ᱨᱮ ᱰᱟᱺᱜᱽᱨᱤ ᱜᱩᱨᱤᱡ ᱠᱷᱚᱛ ᱟᱨᱵᱟᱝ ᱮᱢᱚᱱᱤᱭᱚᱢ ᱥᱚᱞᱯᱷᱮᱴ ᱦᱟᱥᱟᱨᱮ ᱱᱟᱯᱟᱭ ᱥᱟᱹᱦᱤᱸᱡ ᱢᱮᱥᱟ ᱠᱟᱛᱮ ᱠᱷᱩᱛᱣᱟᱹ ᱵᱮᱱᱟᱣ ᱦᱩᱭᱩᱜ-ᱟ ᱾ ᱢᱤᱢᱤᱫ ᱮᱠᱚᱨ ᱦᱟᱥᱟ ᱨᱮ ᱯᱩᱱ ᱜᱟᱹᱰᱤ ᱠᱟᱛᱮ ᱟᱛᱟᱨ ᱛᱚᱨᱚᱡ ᱜᱤᱰᱤ ᱠᱷᱟᱱ ᱟᱨ ᱦᱚᱸ ᱱᱟᱯᱟᱭᱚᱜ-ᱟ ᱾ ᱵᱮᱸᱜᱟᱲ ᱫᱚ ᱚᱠᱛᱚ ᱡᱟᱹᱱᱤ ᱪᱟᱥ ᱜᱮ ᱱᱟᱯᱟᱭ ᱦᱩᱭᱩᱜ-ᱟ, ᱦᱚᱭ ᱦᱤᱥᱤᱫ ᱯᱟᱨᱚᱢ ᱠᱟᱛᱮ ᱨᱚᱦᱚᱭ ᱞᱮᱠᱷᱟᱱ ᱱᱟᱯᱟᱭ ᱪᱟᱥ ᱵᱟᱝ ᱦᱩᱭᱩᱜ-ᱟ ᱾

᱑. ᱡᱩᱱ ᱡᱩᱞᱟᱭ ᱨᱮ ᱵᱮᱸᱜᱟᱲ ᱡᱟᱝ ᱛᱚᱲᱟ ᱜᱤᱰᱤ ᱜᱟᱱᱚᱜ-ᱟ ᱾ ᱯᱚᱦᱟ ᱫᱟᱨᱮ ᱖ ᱤᱸᱪ ᱦᱟᱨᱟ ᱞᱮᱱ ᱠᱷᱟᱱ ᱜᱮ ᱛᱩᱫ ᱠᱟᱛᱮ ᱨᱚᱦᱚᱭ ᱜᱟᱱᱚᱜ-ᱟ ᱾ ᱑᱑᱔ ᱠᱷᱚᱱ ᱑᱒᱐ ᱢᱟᱦᱟ ᱵᱷᱤᱛᱨᱤ ᱨᱮᱜᱮ ᱫᱟᱨᱮ ᱨᱮ ᱡᱚ ᱡᱟᱹᱞᱤ ᱥᱟᱵ ᱜᱚᱫᱚᱜ-ᱟ ᱾ ᱰᱟᱹᱨ ᱨᱮ ᱡᱚ ᱥᱟᱵᱚᱜ ᱠᱚᱢ ᱤᱫᱤ ᱞᱮᱱ ᱠᱷᱟᱱ ᱰᱟᱹᱨ ᱜᱮᱫ ᱜᱤᱰᱤ ᱠᱟᱛᱮ ᱫᱩᱥᱨᱟᱹ ᱥᱟᱜᱮᱱ ᱛᱩᱫᱚᱜ ᱰᱟᱹᱨ ᱨᱮ ᱟᱨ ᱦᱚᱸ ᱱᱟᱶᱟ ᱟᱨ ᱵᱟᱹᱲᱛᱤ ᱡᱚ ᱥᱟᱵᱚᱜ-ᱟ ᱾ 

᱒. ᱯᱷᱮᱵᱨᱩᱣᱟᱨᱤ ᱨᱮ ᱡᱟᱝ ᱛᱚᱲᱟ ᱞᱮᱠᱷᱟᱱ ᱡᱟᱹᱯᱩᱫ ᱨᱩᱛᱤ ᱛᱮᱜᱮ ᱫᱟᱨᱮ ᱨᱮ ᱡᱚ ᱥᱟᱵᱚᱜ ᱮᱛᱚᱦᱚᱵᱚᱜ-ᱟ ᱾ 

᱓. ᱱᱚᱵᱷᱮᱢᱵᱚᱨ ᱨᱮ ᱵᱮᱸᱜᱟᱲ ᱫᱟᱨᱮ ᱨᱚᱦᱚᱭ ᱞᱮᱠᱷᱟᱱ ᱯᱷᱮᱵᱨᱩᱣᱟᱨᱤ ᱛᱮᱜᱮ ᱫᱟᱨᱮ ᱨᱮ ᱡᱚ ᱥᱟᱵᱚᱜ-ᱟ ᱾ ᱨᱟᱵᱟᱝ ᱫᱤᱱ ᱫᱚ ᱫᱟᱨᱮ ᱦᱟᱨᱟᱜ ᱱᱟᱥᱮ ᱠᱚᱢ ᱧᱚᱜᱚᱜ-ᱟ ᱾
<gallery>
File:Brinjal of Bangladesh (1).jpg
File:Thai eggplant flowers-KayEss-2.jpeg|alt=two pretty flowers, one purple, one white, both with yellow centers|[[Thai eggplant]] flowers
File:Terung Tua.jpg|alt=yellow eggplant dangles from brown, dead plant material|A fully ripe, mature eggplant turns yellow
File:Qiezi.jpg|Chinese ''[[yuxiang|yúxiāng]]-qiézi'' (fish-fragrance eggplants)
File:Dureup-gaji-jeon.jpg|Korean ''[[dureup]]-gaji-[[jeon (food)|jeon]]'' (pan-fried eggplants and angelica tree shoots)
File:Eggplant 2.jpg
</gallery>

==ᱥᱟᱹᱠᱷᱭᱟᱹᱛ==
https://en.m.wikipedia.org/wiki/Eggplant
[[Category:!Main category]]
[[ᱛᱷᱚᱠ:ᱫᱟᱨᱮ]]
