'''ᱜᱩᱱᱴᱩᱨ ᱦᱚᱱᱚᱛ''' ᱫᱚ ᱥᱤᱧᱚᱛ ᱯᱚᱱᱚᱛ [[ᱟᱱᱫᱷᱨᱚ ᱯᱨᱚᱫᱮᱥ]] ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱦᱩᱭᱩᱜ ᱠᱟᱱᱟ [[ᱜᱩᱱᱴᱩᱨ]] ᱾ ᱱᱚᱶᱟ ᱨᱮᱱᱟᱜ ᱠᱚᱧᱮ ᱨᱮ [[ᱵᱚᱝᱜᱚ ᱫᱚᱨᱭᱟ]], ᱯᱨᱚᱠᱟᱥᱚᱢ ᱦᱚᱱᱚᱛ, ᱯᱟᱪᱮ ᱥᱮᱦᱮᱫ ᱨᱮ ᱢᱮᱦᱵᱩᱵᱽᱱᱟᱜᱟᱨ ᱦᱚᱱᱚᱛ ᱟᱨ ᱮᱛᱚᱢ-ᱥᱟᱢᱟᱝ ᱨᱮ ᱱᱟᱞᱜᱚᱱᱰᱟ ᱦᱚᱱᱚᱛ ᱢᱮᱱᱟᱜᱼᱟ ᱾

ᱱᱚᱶᱟ ᱴᱷᱟᱶ ᱨᱮ ᱟᱭᱢᱟ ᱱᱟᱜᱟᱢ ᱠᱷᱚᱫᱟ ᱦᱟᱠᱟᱱᱟ ᱾ ᱨᱟᱡᱟ ᱢᱟᱦᱟᱨᱟᱡᱽ ᱚᱠᱛᱚ ᱨᱮ ᱢᱚᱨᱭᱚ, ᱥᱟᱛᱵᱟᱦᱚᱱ, ᱯᱟᱞᱟᱵᱚ, ᱪᱟᱞᱩᱠᱭᱚ, ᱠᱟᱠᱟᱴᱤᱭᱟ, ᱨᱟᱰᱤ ᱨᱟᱡᱟ ᱟᱨ ᱵᱤᱡᱚᱭᱱᱟᱜᱟᱨ ᱨᱟᱡᱟ ᱮᱢᱟᱱ ᱠᱚ ᱥᱟᱥᱚᱱ ᱞᱮᱫ ᱛᱟᱦᱮᱸᱫ ᱾ ᱯᱟᱞᱱᱟᱴᱤ ᱞᱟᱹᱲᱦᱟᱹᱭ ᱫᱚ ᱱᱚᱸᱰᱮ ᱜᱮ ᱦᱩᱭ ᱠᱞᱮᱱ ᱛᱟᱦᱮᱸᱫ ᱤ ᱢᱚᱜᱚᱞ ᱥᱟᱢᱨᱟᱡᱽ, ᱱᱟᱡᱤᱢ ᱟᱨ ᱤᱥᱴ ᱤᱱᱰᱤᱭᱟ ᱠᱩᱢᱯᱟᱹᱱᱤ ᱮᱢᱟᱱ ᱠᱚ ᱛᱟᱭᱚᱢ ᱫᱟᱨᱟᱢ ᱠᱚ ᱥᱟᱥᱚᱱ ᱞᱮᱫ ᱛᱟᱦᱮᱸᱫ ᱾ ᱥᱤᱧᱚᱛ ᱯᱷᱩᱨᱜᱟᱹᱞ ᱮᱱ ᱛᱟᱭᱚᱢ ᱱᱚᱶᱟ ᱫᱚ ᱟᱱᱫᱷᱨᱚ ᱯᱨᱚᱫᱮᱥ ᱨᱮᱱᱟᱜ ᱛᱟᱹᱨᱤ ᱨᱮᱱᱟᱜ ᱢᱤᱫ ᱦᱚᱱᱚᱛ ᱞᱮᱠᱟᱛᱮ ᱛᱟᱦᱮᱸ ᱭᱮᱱᱟ ᱾

==ᱠᱟᱹᱣᱰᱤᱭᱟᱹᱨᱤ==
===ᱪᱟᱥᱵᱟᱥ===
ᱱᱚᱸᱰᱮ ᱫᱚ ᱡᱚᱢᱟᱜ ᱞᱮᱠᱟᱛᱮ [[ᱦᱳᱲᱳ]], [[ᱡᱚᱱᱚᱲᱟ]] ᱮᱢᱟᱱ ᱪᱟᱥ ᱦᱩᱭᱩᱜ ᱠᱟᱱᱟ ᱾ ᱵᱮᱯᱟᱨ ᱞᱮᱠᱟᱛᱮ ᱟᱨᱚᱸ ᱢᱟᱹᱨᱤᱪ, ᱛᱩᱞᱟᱹᱢ, ᱠᱚᱠᱚᱱᱟᱴ, ᱠᱟᱭᱨᱟ, ᱡᱟᱢ, ᱞᱤᱢᱵᱩ,ᱥᱚᱱᱛᱚᱨᱟ ᱟᱨ ᱡᱟᱰᱟ ᱮᱢᱟᱱ ᱠᱚ ᱪᱟᱥ ᱦᱩᱭᱩᱜ ᱠᱟᱱᱟ ᱾ ᱪᱟᱥ ᱵᱟᱥ ᱠᱟᱹᱢᱤ ᱞᱟᱹᱜᱤᱫ ᱠᱮᱱᱟᱞ ᱠᱟᱛᱮ ᱯᱨᱚᱠᱟᱥᱚᱢ ᱵᱭᱟᱨᱮᱡᱽ, ᱱᱟᱜᱟᱨᱡᱩᱱᱟ ᱯᱨᱚᱡᱮᱠᱴ ᱮᱢᱟᱱ ᱥᱮᱨᱢᱟᱠ ᱪᱟᱥ ᱞᱟᱹᱜᱤᱫ ᱜᱚᱲᱚᱭ ᱮᱢᱟ ᱠᱚ ᱠᱟᱱᱟ ᱾

===ᱠᱟᱹᱨᱜᱟᱲ===

==ᱦᱮᱥᱮᱱ ᱵᱮᱵᱚᱥᱛᱟ==
ᱱᱚᱸᱰᱮ ᱚᱛ ᱰᱟᱦᱟᱨ ᱟᱨ ᱡᱤᱞᱤᱧ ᱜᱟᱹᱰᱤ ᱰᱟᱦᱟᱨ ᱠᱚ ᱦᱚᱸ ᱢᱮᱱᱟᱜᱼᱟ ᱦᱟᱭᱫᱽᱨᱟᱵᱟᱫᱽ ᱟᱨ ᱪᱮᱱᱱᱟᱭ ᱥᱟᱶ ᱡᱩᱲᱟᱹᱣ ᱟᱠᱟᱱᱟ ᱾ ᱱᱚᱸᱰᱮ ᱗᱒ ᱠᱤᱞᱚᱢᱤᱴᱚᱨ ᱡᱟᱹᱛᱤᱭᱟᱹᱨᱤ ᱨᱟᱡᱽ ᱰᱟᱦᱟᱨ ᱟᱨ ᱕᱑᱑ ᱠᱤᱞᱚᱢᱤᱴᱚᱨ ᱯᱚᱱᱚᱛ ᱨᱟᱡᱽᱰᱟᱦᱟᱨ ᱢᱮᱱᱟᱜᱼᱟ ᱾ 
==ᱥᱮᱱᱥᱚᱥ==
᱒᱐᱑᱑ ᱥᱟᱞᱮ ᱥᱤᱧᱚᱛ ᱨᱮᱱᱟᱜ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱔᱘,᱘᱙,᱒᱓᱐ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱚᱱᱟ ᱢᱩᱸᱫᱽ ᱠᱷᱚᱱ ᱒᱔,᱔᱑,᱑᱒᱘ ᱦᱚᱲ ᱠᱚᱲᱟ ᱟᱨ ᱒᱔,᱔᱘,᱑᱐᱒ ᱦᱚᱲ ᱠᱩᱲᱤ ᱢᱮᱱᱟᱜ ᱠᱚᱣᱟ ᱾ ᱥᱮᱪᱮᱫ ᱫᱚᱨ ᱫᱚ ᱠᱚᱲᱟ ᱖᱒ᱹ᱕᱓ ᱟᱨ ᱠᱩᱲᱤ ᱫᱚ ᱗᱑ᱹ᱒᱒% ᱢᱮᱱᱟᱜ ᱠᱚᱣᱟ ᱾

==ᱚᱛᱱᱚ==
ᱜᱩᱱᱴᱩᱨ ᱦᱚᱱᱚᱛ ᱫᱚ ᱥᱩᱨᱥᱩᱯᱩᱨ ᱓᱓ ᱢᱤᱴᱚᱨ ᱮᱞᱤᱵᱮᱥᱚᱱ ᱨᱮ ᱢᱮᱱᱟᱜᱼᱟ ᱾ ᱢᱤᱫ ᱟᱹᱰᱤ ᱯᱷᱞᱟᱴ ᱴᱷᱟᱶ ᱠᱟᱱᱟ ᱾ ᱱᱚᱸᱰᱮ ᱱᱟᱞᱞᱟᱢᱟᱞᱟᱭ, ᱵᱷᱮᱠᱴᱟᱭᱟᱯᱟᱞᱮᱢ ᱟᱨ ᱠᱚᱱᱰᱟᱵᱷᱤᱰᱩ ᱥᱟᱶᱛᱮ  ᱠᱨᱤᱥᱱᱟ ᱰᱮᱞᱴᱟ ᱮᱢᱟᱱ ᱞᱮᱠᱟᱱ ᱵᱩᱨᱩᱩ ᱠᱚ ᱢᱮᱱᱟᱜᱼᱟ ᱾ <ref>{{Cite web |title=District Resource Atlas-Guntur District|url=https://apsac.ap.gov.in/downloads/ocr_pdfs/Guntur_final.pdf|date=2018}} </ref>

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
