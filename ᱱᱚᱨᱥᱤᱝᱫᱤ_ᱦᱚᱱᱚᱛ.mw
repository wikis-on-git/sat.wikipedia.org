""ᱱᱚᱨᱥᱤᱝᱫᱤ ᱦᱚᱱᱚᱛ"" ᱵᱟᱝᱞᱟᱫᱮᱥ ᱨᱮᱭᱟᱜ ᱛᱟᱞᱟ ᱰᱷᱟᱠᱟ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱢᱮᱛᱨᱮ ᱞᱟᱜᱟᱜ ᱞᱮᱠᱟᱱ ᱯᱚᱨᱥᱟᱥᱚᱱᱤᱠ ᱚᱱᱪᱚᱞ ᱠᱟᱱᱟ᱾ 
==ᱱᱟᱜᱟᱢ==
ᱱᱤᱭᱟᱹ ᱦᱚᱱᱚᱛ ᱨᱮᱭᱟᱜ ᱩᱛᱟᱹᱨ ᱫᱚ ᱠᱤᱥᱚᱨᱜᱚᱧᱡᱽ ᱦᱚᱱᱚᱛ, ᱯᱩᱨᱩᱵᱽ ᱫᱚ ᱵᱨᱟᱢᱚᱱᱵᱟᱲᱤᱭᱟ ᱦᱚᱱᱚᱛ, ᱫᱟᱹᱠᱷᱤᱱ ᱫᱚ ᱱᱟᱨᱟᱭᱚᱱᱜᱚᱧ ᱦᱚᱱᱚᱛ ᱟᱨ ᱯᱩᱪᱷᱤᱢ ᱫᱚ ᱜᱟᱡᱤᱯᱩᱨ ᱦᱚᱱᱚᱛ ᱢᱮᱱᱟᱜ-ᱟ᱾
==ᱩᱯᱚᱡᱮᱞᱟ ᱠᱚ==
#ᱱᱚᱨᱥᱤᱝᱫᱤ ᱥᱚᱫᱚᱨ ᱩᱯᱚᱡᱮᱞᱟ
#ᱨᱟᱭᱯᱩᱨ ᱩᱯᱚᱡᱮᱞᱟ
#ᱵᱮᱞᱟᱵᱚ ᱩᱯᱚᱡᱮᱞᱟ
#ᱯᱚᱞᱟᱥ ᱩᱯᱚᱡᱮᱞᱟ
#ᱢᱚᱱᱚᱦᱚᱨᱫᱤ ᱩᱯᱚᱡᱮᱞᱟ
#ᱥᱤᱵᱽᱯᱩᱨ ᱩᱯᱚᱡᱮᱞᱟ
#ᱢᱟᱫᱷᱚᱵᱽᱵᱤ ᱛᱷᱟᱱᱟ
==ᱫᱩᱨᱤᱵ ᱛᱩᱢᱟᱹᱞ==
ᱥᱮᱫᱟᱭ ᱠᱷᱚᱱ ᱜᱮ ᱱᱚᱨᱥᱤᱝᱫᱤ ᱫᱩᱨᱤᱵ ᱠᱚ ᱛᱩᱢᱟᱹᱞ ᱞᱟᱹᱜᱤᱫ ᱟᱹᱰᱤ ᱧᱩᱛᱩᱢ ᱛᱟᱦᱮᱱ ᱠᱟᱱᱟ᱾ ᱞᱩᱜᱲᱤ ᱵᱮᱱᱟᱣ ᱫᱚ ᱱᱚᱸᱰᱮ ᱱᱟᱝ ᱯᱚᱨᱫᱷᱟᱱ ᱛᱩᱢᱟᱹᱞ ᱦᱟᱛᱤᱭᱟᱨ ᱠᱟᱱᱟ᱾ ᱱᱚᱨᱥᱤᱝᱫᱤ (ᱢᱟᱫᱷᱚᱰᱽᱫᱤ) ᱫᱚ ᱦᱩᱭᱩᱜ ᱠᱟᱱᱟ ᱞᱩᱜᱲᱤ ᱛᱩᱢᱟᱹᱞ ᱨᱟᱠᱟᱵᱽ ᱨᱮᱭᱟᱜ ᱞᱟᱹᱴᱩ ᱡᱟᱜᱟ᱾ ᱢᱟᱫᱷᱚᱰᱽᱫᱤ ᱮᱞᱟᱠᱟᱨᱮᱱ ᱦᱚᱲ ᱠᱚᱭᱟᱜ ᱯᱟᱹᱦᱤᱞ ᱵᱮᱵᱚᱥᱥᱟ ᱫᱚ ᱞᱩᱜᱲᱤ ᱵᱮᱱᱟᱣ᱾ ᱡᱚᱛᱚ ᱞᱮᱠᱟᱱᱟᱜ ᱞᱩᱜᱲᱤ ᱱᱚᱸᱰᱮ ᱠᱚ ᱵᱮᱱᱟᱣ-ᱟ᱾ ᱱᱚᱣᱭᱟ ᱮᱞᱟᱠᱟᱨᱮ ᱟᱹᱰᱤ ᱟᱭᱢᱟ ᱴᱮᱠᱥᱴᱟᱭᱤᱞ( textile mill)ᱢᱤᱞ ᱢᱮᱱᱟᱜ-ᱟ᱾ ᱟᱨ (ᱵᱟᱵᱩᱨᱦᱟᱴ) ᱫᱚ ᱵᱟᱝᱞᱟᱫᱮᱥ ᱨᱮᱭᱟᱜ ᱞᱟᱹᱴᱩ ᱞᱩᱜᱲᱤ ᱵᱟᱡᱟᱨ ᱠᱟᱱᱟ᱾ ᱵᱟᱝᱞᱟᱫᱮᱥ ᱨᱮᱱ ᱦᱚᱲ ᱱᱚᱸᱰᱮ ᱠᱷᱚᱱ ᱜᱮ ᱡᱟᱹᱥᱛᱤ ᱞᱩᱜᱲᱤ ᱠᱚ ᱫᱚ ᱠᱤᱨᱤᱧ ᱤᱫᱤᱭᱟ᱾ ᱟᱨ ᱫᱤᱥᱟᱹᱢ ᱵᱟᱨᱦᱮ ᱛᱮ ᱦᱚᱸ ᱱᱚᱸᱵᱮ ᱠᱷᱚᱱ ᱜᱮ ᱠᱚ ᱨᱚᱯᱛᱟᱱᱤᱭᱟ᱾
