[[File:Maler_der_Grabkammer_des_Sennudem_001.jpg|thumb|250px|ᱥᱮᱫᱟᱭ ᱢᱤᱥᱚᱨᱨᱮ ᱪᱟᱥ]][[File:Grand-Reng_JPG01.jpg|thumb|250px|]]

'''ᱪᱟᱥ''' ᱫᱚ ᱦᱩᱭᱩᱜ ᱠᱟᱱᱟ ᱢᱤᱫ ᱦᱚᱨᱟ, ᱡᱟᱦᱟᱸ ᱦᱚᱨᱟ ᱛᱮ ᱡᱚᱢ ᱟᱨ ᱟᱵᱟᱝ ᱵᱮᱵᱷᱟᱨ ᱞᱟᱹᱜᱤᱫ ᱞᱟᱹᱠᱛᱤᱭᱟᱱ ᱡᱤᱱᱤᱥ ᱠᱚ ᱟᱨᱡᱟᱣ ᱦᱩᱭᱩᱜᱼᱟ ᱾ ᱪᱟᱥ ᱵᱟᱥ ᱫᱚ ᱟᱭᱢᱟ ᱥᱮᱨᱢᱟ ᱢᱟᱬᱟᱝ ᱠᱷᱚᱱ ᱮᱦᱚᱵ ᱟᱠᱟᱱᱟ ᱢᱮᱱᱠᱷᱟᱱ, ᱛᱤᱥ ᱠᱷᱚᱱ ᱮᱦᱚᱵ ᱟᱠᱟᱱᱟ ᱚᱱᱟ ᱨᱮᱱᱟᱜ ᱴᱷᱟᱹᱣᱠᱟᱹ ᱫᱚ ᱵᱟᱭ ᱵᱟᱰᱟᱭ ᱟᱠᱟᱱᱟ ᱾ <ref>Colin Tudge argues "from at least 40,000 years ago... people were managing their environment to such an extent that they can properly be called 'proto-farmers'". Tudge, Colin 1998. ''Neanderthals, bandits and farmers: how agriculture really began''. London: Weidenfeld & Nicolson, p3. ISBN 0-297-84258-7</ref> ᱢᱟᱬᱟᱝ ᱫᱚ ᱛᱤᱢᱤᱱ ᱜᱟᱱ ᱡᱟᱝ ᱠᱚ ᱨᱚᱦᱚᱭ ᱠᱟᱛᱮ ᱪᱟᱥ ᱠᱚ ᱮᱦᱚᱵ ᱞᱮᱫ ᱛᱟᱦᱮᱸᱫ, ᱟᱨ ᱵᱟᱹᱲᱛᱤ ᱡᱚᱢ ᱫᱚ ᱵᱤᱨ ᱵᱩᱨᱩ ᱨᱮ ᱥᱮᱸᱫᱽᱨᱟ ᱠᱟᱛᱮ ᱠᱚ ᱧᱟᱢᱮᱫ ᱛᱟᱦᱮᱸᱫ ᱾ ᱪᱟᱥ ᱦᱩᱭ ᱞᱮᱱ ᱠᱷᱟᱱ ᱟᱭᱢᱟ ᱦᱚᱲ ᱠᱚ ᱡᱚᱢ ᱚᱪᱚ ᱫᱟᱲᱮᱭᱟᱠᱚᱣᱟ, ᱢᱮᱱᱠᱷᱟᱱ ᱥᱮᱸᱫᱽᱨᱟ ᱠᱟᱛᱮ ᱫᱚ ᱟᱸᱴ ᱜᱮᱭᱟ ᱾

==ᱦᱟᱹᱴᱤᱧ==
ᱪᱟᱥ ᱢᱮᱱᱞᱮᱠᱷᱟᱱ ᱫᱚ ᱥᱩᱢᱩᱝ ᱢᱟᱱᱣᱟ ᱟᱨ ᱡᱟᱱᱣᱟ ᱠᱚ ᱞᱟᱹᱜᱤᱫ ᱡᱚᱢᱟᱜ ᱟᱨᱡᱟᱣ ᱥᱩᱢᱩᱝ ᱫᱚ ᱵᱟᱝᱟ ᱾ ᱪᱟᱥ ᱢᱮᱱᱞᱮᱠᱷᱟᱱ ᱫᱚ ᱟᱨᱦᱚᱸ ᱮᱴᱟᱜᱟᱜ ᱠᱚ ᱵᱩᱡᱷᱟᱹᱣᱜ ᱜᱮᱭᱟ, ᱡᱮᱢᱚᱱ ᱵᱟᱦᱟ ᱟᱨ ᱵᱟᱝ ᱠᱟᱹᱴᱤᱡ ᱫᱟᱨᱮ ᱠᱚ ᱦᱟᱨᱟ ᱾ ᱟᱭᱢᱟ ᱦᱚᱲ ᱥᱮᱫᱟᱭ ᱨᱮᱱᱟᱜ ᱛᱚᱦᱚᱨ ᱛᱮ ᱪᱟᱥᱵᱟᱥ ᱠᱚ ᱪᱷᱩᱴᱟᱹᱣ ᱟᱠᱟᱱ ᱜᱮᱭᱟ, ᱢᱮᱱᱠᱷᱟᱱ ᱱᱚᱣᱟ ᱟᱨᱡᱟᱣ ᱫᱚ ᱟᱠᱚᱨᱤᱱ ᱜᱷᱟᱨᱚᱸᱡᱽ ᱦᱚᱲ ᱜᱮ ᱠᱚ ᱡᱚᱢ ᱟᱹᱥᱩᱞᱚᱜᱼᱟ ᱾  ᱛᱚᱵᱮ ᱱᱚᱣᱟ ᱠᱚ ᱱᱟᱣᱟ ᱛᱚᱦᱚᱨ ᱛᱮ ᱪᱟᱥ ᱠᱟᱛᱮ ᱟᱹᱰᱤ ᱠᱚᱢ ᱚᱠᱛᱚ ᱨᱮᱜᱮ ᱟᱹᱰᱤ ᱰᱮᱦᱮᱨ ᱟᱨᱡᱟᱣ ᱜᱟᱱᱚᱜᱼᱟ ᱾ ᱢᱟᱨᱮ ᱛᱚᱦᱚᱨ ᱛᱮ ᱪᱟᱥ ᱦᱩᱭᱩᱜ ᱨᱮᱱᱟᱜ ᱢᱩᱬ ᱚᱡᱮ ᱫᱚ ᱦᱩᱭᱩᱜ ᱠᱟᱱᱟ, ᱪᱤ [[ᱪᱟᱹᱥᱤ]] ᱦᱚᱲ ᱠᱚ ᱵᱟᱠᱚ ᱥᱤᱠᱤᱛ ᱟᱠᱟᱱᱟ ᱟᱨ ᱟᱠᱚ ᱴᱷᱮᱱ ᱟᱹᱰᱤ ᱠᱚᱢ ᱠᱟᱹᱣᱰᱤ ᱛᱟᱦᱮᱸᱱ ᱠᱟᱱᱟ ᱱᱟᱣᱟ ᱛᱚᱦᱚᱨ ᱞᱟᱹᱜᱤᱫ ᱡᱤᱱᱤᱥ ᱠᱚ ᱠᱤᱨᱤᱧ ᱵᱟᱠᱷᱨᱟ ᱾ ᱟᱠᱟᱞ ᱵᱟᱝᱢᱟ ᱫᱟᱜ ᱚᱵᱷᱟᱵᱽ ᱠᱚ ᱟᱠᱚ ᱥᱟᱢᱟᱝ ᱨᱮ ᱟᱹᱰᱤ ᱢᱟᱨᱟᱝ ᱟᱱᱟᱴ ᱥᱟᱢᱟ ᱨᱮ ᱛᱤᱸᱜᱩᱱ ᱠᱟᱱᱟ ᱾

==ᱡᱚᱢ==
ᱱᱤᱛᱟᱜ ᱡᱩᱜᱽ ᱨᱮ ᱫᱚ ᱪᱟᱥ ᱠᱷᱚᱱ ᱜᱮ ᱡᱚᱢ ᱫᱚ ᱧᱟᱢᱚᱜ ᱠᱟᱱᱟ, ᱪᱮᱫᱟᱜ ᱥᱮᱫᱟᱭ ᱞᱮᱠᱟ ᱥᱮᱸᱫᱽᱨᱟ ᱠᱟᱨᱠᱟ ᱫᱚ ᱱᱤᱛ ᱵᱟᱹᱱᱩᱜ ᱟᱱᱟᱝ ᱾ ᱪᱟᱥ ᱠᱟᱛᱮ ᱟᱨᱡᱟᱣ ᱦᱚᱸ ᱵᱟᱹᱲᱛᱤ ᱜᱮ ᱦᱩᱭᱩᱜ ᱞᱟᱹᱠᱛᱤ, ᱛᱚᱵᱮ ᱮᱱᱟᱝ ᱚᱱᱟ ᱟᱨᱡᱟᱣᱟᱜ ᱫᱚ ᱫᱚᱦᱚ ᱵᱟᱺᱫᱤ ᱟᱨ ᱟᱱᱟᱴ ᱚᱠᱛᱚ ᱠᱚᱨᱮ ᱚᱱᱟ ᱠᱚ ᱡᱚᱢ ᱟᱹᱥᱩᱞᱚᱜ ᱛᱮ ᱦᱩᱭᱩᱜᱼᱟ ᱾ ᱪᱟᱥ ᱟᱠᱟᱫᱟᱜ ᱠᱚ ᱱᱟᱯᱟᱭᱟᱜ ᱦᱩᱭ ᱠᱚᱜ ᱱᱤᱦᱟᱹᱛ ᱜᱮ ᱞᱟᱹᱠᱛᱤ, ᱡᱮᱢᱚᱱ ᱚᱱᱟ ᱠᱚ ᱡᱚᱢ ᱠᱟᱛᱮ ᱟᱵᱚᱣᱟᱜ ᱦᱚᱲᱢᱮ ᱨᱮ ᱟᱡᱟᱨ ᱵᱮᱢᱟᱨ ᱟᱞᱚ ᱡᱟᱴᱟᱜ ᱟᱵᱚᱱ ᱢᱟ ᱾

==ᱥᱮᱫᱟᱭ ᱪᱟᱥ==
ᱥᱮᱫᱟᱭ ᱫᱚ ᱠᱟᱰᱟ ᱰᱟᱺᱜᱽᱨᱤ ᱛᱮ ᱪᱟᱥ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱟᱨ ᱜᱩᱨᱤᱡ ᱡᱚᱵᱽᱨᱟ ᱠᱷᱚᱛ ᱠᱚᱜᱮ ᱮᱢᱚᱜ ᱠᱟᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱫᱚ ᱪᱟᱥ ᱦᱩᱭ ᱵᱟᱲᱟᱜ ᱠᱟᱱ ᱜᱮ ᱛᱟᱦᱮᱸᱫ ᱪᱮᱫᱟᱟᱜ ᱥᱮ ᱚᱠᱛᱚ ᱨᱮ ᱦᱚᱭ ᱫᱟᱜ ᱠᱚ ᱦᱚᱸ ᱦᱤᱡᱩᱜ ᱠᱟᱱ ᱛᱟᱦᱮᱸᱫ ᱜᱮ ᱟᱨ ᱚᱛ ᱦᱟᱥᱟ ᱠᱚ ᱦᱚᱸ ᱱᱟᱯᱟᱭ ᱜᱮ ᱠᱟᱦᱮᱸᱠᱟᱱᱟ ᱾ <ref>https://www.dahu.bio/en/knowledge/agriculture/traditional-agriculture</ref>

==ᱱᱮᱛᱟᱨ ᱪᱟᱥ==
ᱱᱮᱛᱟᱨ ᱫᱚ ᱪᱟ ᱨᱮᱱᱟᱜ ᱟᱨᱡᱟᱣ ᱠᱚ ᱰᱮᱜᱮᱯ ᱞᱟᱹᱜᱤᱫ ᱱᱟᱯᱟᱭ ᱟᱨ ᱱᱟᱣᱟ ᱦᱚᱨᱟ ᱛᱮ ᱪᱟᱥ ᱦᱩᱭᱩᱜ ᱠᱟᱱᱟ ᱾ ᱥᱤ, ᱠᱟᱰᱷᱟᱱ, ᱮᱢᱟᱱ ᱠᱚ ᱩᱥᱟᱹᱨᱟ ᱥᱟᱹᱦᱤᱡ ᱛᱚᱨᱟᱣ ᱞᱟᱹᱜᱤᱫ ᱢᱤᱥᱤᱱ ᱜᱮ ᱵᱮᱵᱷᱟᱨᱚᱜ ᱠᱟᱱᱟ ᱾ ᱦᱩᱲᱩ ᱠᱚ ᱠᱚᱢ ᱚᱠᱛᱚ ᱨᱮ ᱨᱟᱠᱟᱵᱽ ᱞᱮᱠᱟᱱᱟᱜ ᱤᱛᱟᱹ ᱠᱚ ᱮᱨ ᱮᱫᱼᱟ ᱾ ᱚᱠᱟ ᱠᱚ ᱫᱚ ᱯᱮ ᱪᱟᱸᱫᱚ ᱨᱮᱜᱮ ᱦᱩᱭᱩᱜ ᱠᱟᱱᱟ ᱾ ᱚᱱᱟ ᱛᱮ ᱥᱮᱨᱢᱟ ᱨᱮ ᱟᱹᱰᱤ ᱫᱷᱟᱣ ᱪᱟᱥ ᱦᱩᱭ ᱫᱟᱲᱮᱭᱟᱜ ᱠᱟᱱᱟ ᱾ ᱦᱩᱲᱩ ᱡᱟᱹᱥᱛᱤ ᱫᱷᱟᱨᱟ ᱢᱚᱬᱟᱜ, ᱜᱮᱞᱮ ᱥᱟᱵ ᱟᱨ ᱦᱟᱥᱟ ᱨᱮ ᱯᱷᱚᱯᱥᱟ ᱛᱟᱦᱮᱸᱱ ᱵᱟᱠᱷᱨᱟ ᱯᱷᱚᱨᱴᱤᱞᱟᱭᱤᱡᱽ ᱠᱷᱚᱛ ᱛᱚ ᱦᱚᱸ ᱞᱟᱜᱟᱣᱜ ᱠᱟᱱᱟ ᱾ ᱫᱟᱜ ᱟᱠᱟᱱ ᱨᱮᱱᱟᱜ ᱟᱱᱟᱴ ᱠᱚ ᱥᱟᱦᱟᱭ ᱞᱟᱹᱜᱤᱫ ᱡᱟᱜᱟ ᱡᱟᱜᱟ ᱨᱮ ᱯᱟᱹᱭᱤᱯ ᱠᱚ ᱵᱟᱹᱭᱥᱟᱣᱮᱫᱼᱟ ᱾  <ref>https://www.britannica.com/topic/intensive-agriculture</ref>

==ᱟᱱᱟᱴ ᱠᱚ==
ᱰᱚᱛᱚ ᱴᱷᱟᱶ ᱨᱮᱜᱮ ᱟᱱᱟᱴ ᱠᱚ ᱫᱚ ᱛᱚᱝᱜᱮ ᱟᱠᱟᱱ ᱜᱮᱭᱟ, ᱚᱱᱠᱟᱛᱮ ᱪᱟᱥ ᱨᱮᱦᱚᱸ ᱚᱱᱟ ᱦᱩᱭᱩᱜ ᱠᱟᱱ ᱜᱮᱭᱟ ᱾ ᱪᱟᱥ ᱠᱚᱨᱮ ᱛᱤᱡᱩ, ᱪᱮᱬᱮ, ᱜᱩᱰᱩ ᱮᱢᱟᱱ ᱠᱚ ᱦᱚᱸ ᱠᱚ ᱡᱚᱢ ᱜᱮᱭᱟ ᱾ ᱱᱚᱣᱟ ᱠᱚ ᱟᱱᱟᱴ ᱠᱷᱚᱱ ᱵᱟᱧᱪᱟᱣ ᱞᱟᱹᱜᱤᱫ ᱛᱮ ᱪᱟᱥ ᱨᱮ ᱨᱟᱱ ᱛᱚ ᱯᱷᱚᱪᱚᱨᱟᱜ ᱠᱟᱱᱟ ᱾
==ᱥᱟᱹᱠᱷᱭᱟᱹᱛ==


[[Category:!Main category]]
