ᱥᱮᱨᱮᱧ ᱨᱮᱱᱟᱜ ᱡᱟᱭ ᱛᱮᱫ-
ᱢᱚᱱᱮ ᱡᱤᱣᱤ ᱨᱮ ᱟᱹᱭᱠᱟᱹᱣᱜ
ᱠᱟᱱ ᱨᱮᱱᱟᱜ ᱥᱟᱱᱟᱛᱮᱫ ᱯᱷᱚᱴᱮᱞ
ᱞᱟᱹᱜᱤᱫ ᱥᱮ~ ᱚᱰᱚᱠᱚᱜ ᱠᱟᱱ 
ᱨᱟᱦᱟ ᱟᱛᱮ ᱨᱚᱲ ᱥᱮ ᱟᱲᱟᱝ ᱜᱮ 
ᱥᱮᱨᱮᱧ-
ᱯᱩᱭᱞᱩ ᱥᱮᱨᱮᱧ-ᱰᱟᱦᱟᱨ
ᱯᱩᱭᱞᱩ ᱮᱱᱮᱡ-ᱰᱟᱦᱟᱨ
ᱫᱚᱥᱟᱨ ᱥᱮᱨᱮᱧ-ᱞᱟᱜᱽᱬᱮ
ᱫᱚᱥᱟᱨ ᱮᱱᱮᱡ-ᱞᱟᱜᱽᱬᱮ
ᱛᱮᱥᱟᱨ ᱥᱮᱨᱮᱧ-ᱫᱚᱝ
ᱛᱮᱥᱟᱨ ᱮᱱᱮᱡ-ᱫᱚᱝ
ᱯᱩᱱᱟᱜ ᱥᱮᱨᱮᱧ-ᱫᱚᱝᱜᱮᱲ
ᱯᱩᱱᱟᱜ ᱮᱱᱮᱡ-ᱫᱚᱝᱜᱮᱲ
ᱢᱚᱬᱮᱭᱟᱜ ᱫᱚ-ᱯᱷᱤᱨᱠᱟᱹᱞ
ᱚᱱᱟ ᱛᱟᱭᱚᱢ ᱛᱮ ᱵᱟᱦᱟ,
ᱢᱟᱝᱢᱚᱬᱮ,ᱥᱚᱦᱨᱟᱭ,ᱨᱤᱸᱡᱟ,
ᱠᱟᱨᱟᱢ,ᱴᱟᱱᱴᱟ ᱮᱢᱟᱱ ᱥᱮᱨᱮᱧ
ᱮᱱᱮᱡ ᱠᱚ ᱡᱩᱜᱽ ᱡᱟᱹᱱᱤᱡ
ᱛᱚᱝᱜᱮ ᱤᱫᱤ ᱭᱮᱱᱟ ᱾ 
ᱥᱮᱨᱮᱧ ᱠᱷᱚᱱ ᱮᱱᱮᱡ,
ᱮᱱᱮᱡ ᱠᱷᱚᱱ ᱫᱩᱯᱩᱞᱟᱹᱲ,
ᱫᱩᱯᱩᱞᱟᱹᱲ ᱠᱷᱚᱱ ᱡᱩᱯᱩᱨᱤ,
ᱡᱩᱯᱩᱨᱤ ᱠᱷᱚᱱ ᱡᱟᱱᱟᱢ,
ᱡᱟᱱᱟᱢ ᱠᱷᱚᱱ ᱫᱟ~ᱟᱱ,
ᱫᱟ~ᱟᱱ ᱫᱟ~ᱟᱱ ᱛᱮᱜᱮ
ᱥᱤᱨᱡᱚᱱ ᱮᱱᱟ ᱫᱚᱝ,
ᱱᱤᱛ ᱫᱚ ᱵᱚ ᱥᱮᱨᱮᱧᱟ ᱫᱚᱝ-
ᱫᱚᱝ ᱥᱮᱨᱮᱧ-{ᱵᱟᱞᱮ ᱫᱚᱝ, ᱪᱷᱟᱹᱴᱭᱟᱹᱨ ᱫᱚᱝ, ᱮᱴᱟᱜ ᱚᱠᱛᱚ ᱦᱚᱸ ᱜᱟᱱᱚᱜ ᱜᱮᱭᱟ} 
ᱫᱚᱝ ᱫᱚ ᱚᱠᱟᱨᱮ ᱵᱩᱥᱟᱹᱲ ᱞᱮᱱ,
ᱫᱚᱝ ᱫᱚ ᱚᱠᱟᱨᱮ ᱡᱟᱱᱟᱢ ᱞᱮᱱ,
ᱫᱚᱝ ᱫᱚ ᱞᱤᱥᱚᱭ ᱞᱚᱥᱚᱭ,
ᱫᱚᱝ ᱫᱚ ᱱᱟᱯᱟᱭ ᱫᱚᱝ ᱫᱚ ᱾ 
ᱫᱚᱝ ᱫᱚ ᱦᱤᱦᱤᱲᱤ ᱨᱮ ᱵᱩᱥᱟᱹᱲ ᱞᱮᱱ,
ᱫᱚᱝ ᱫᱚ ᱯᱤᱯᱤᱲᱤ ᱨᱮ ᱡᱟᱱᱟᱢ ᱞᱮᱱ,
ᱫᱚᱝ ᱫᱚ ᱞᱤᱥᱚᱭ ᱞᱚᱥᱚᱭ,
ᱫᱚᱝ ᱫᱚ ᱠᱩᱸᱵᱟᱹ ᱞᱚᱭᱚᱝ ᱨᱮ,
ᱫᱚᱝ ᱫᱚ ᱱᱟᱯᱟᱭ ᱫᱚᱝ ᱫᱚ ᱾ 
ᱫᱚᱝ ᱥᱮᱨᱮᱧ-{ᱵᱷᱟᱸᱰᱟᱱ ᱫᱚᱝ ᱠᱟᱱᱟ,ᱮᱴᱟᱜ ᱡᱚᱠᱷᱟᱜ ᱥᱮᱨᱮᱧ ᱦᱚᱸ ᱜᱟᱱᱚᱜ ᱜᱮᱭᱟ}
ᱚᱛ ᱡᱟᱱᱟᱢ ᱞᱮᱱᱟ 
ᱫᱷᱩᱵᱤ ᱜᱟᱥ ᱡᱟᱱᱟᱢ ᱞᱮᱱᱟ,
ᱢᱟ.ᱱᱢᱤ ᱡᱟᱱᱟᱢ ᱞᱮᱱᱟ
ᱫᱩᱠ ᱦᱚᱸ ᱡᱟᱱᱟᱱ ᱾
ᱠᱟᱸᱥᱟ ᱯᱤᱛᱚᱞ ᱡᱟᱱᱟᱢ ᱞᱮᱱᱟ
ᱟ.ᱪᱩᱨ ᱵᱤᱦᱩᱨ ᱡᱟᱱᱟᱢ ᱞᱮᱱᱟ,
ᱢᱟ.ᱱᱢᱤ ᱡᱟᱱᱟᱢ ᱞᱮᱱᱟ
ᱫᱩᱠ ᱦᱚᱸ ᱡᱟᱱᱟᱢ ᱾
ᱫᱚᱝ ᱥᱮᱨᱮᱧ-{ᱵᱟᱯᱞᱟ ᱫᱚᱝ ᱠᱟᱱᱟ,ᱮᱴᱟᱜ ᱡᱚᱠᱷᱟᱜ ᱥᱮᱨᱮᱧ ᱦᱚᱸ ᱜᱟᱱᱚᱜ ᱜᱮᱭᱟ}
ᱛᱚᱠᱚᱭ ᱥᱤᱨᱡᱟᱣ ᱞᱮᱫ-ᱟ
ᱱᱚᱶᱟ ᱮᱱᱮᱡ ᱥᱮᱨᱮᱧ,
ᱛᱚᱠᱚᱭ ᱥᱤᱨᱡᱟᱣ ᱞᱮᱫ-ᱟ
ᱥᱤᱵᱤᱞ ᱨᱟᱦᱟ ᱾
ᱥᱤᱧ ᱪᱟᱸᱫᱚᱭ ᱥᱤᱨᱡᱟᱣ ᱞᱮᱫ-ᱟ
ᱱᱚᱶᱟ ᱮᱱᱮᱡ ᱥᱮᱨᱮᱧ,
ᱧᱤᱫᱟ.ᱪᱟᱸᱫᱚᱭ ᱥᱤᱨᱡᱟᱣ ᱞᱮᱫ-ᱟ
ᱥᱤᱵᱤᱞ ᱨᱟᱦᱟ ᱾
ᱫᱚᱝ ᱥᱮᱨᱮᱧ-{ᱱᱟᱜᱟᱢ ᱫᱚᱝ,ᱵᱟᱯᱞᱟ,ᱵᱷᱟᱸᱵᱟᱱ,ᱵᱟ.ᱦᱩ,ᱡᱟᱶᱟᱭ ᱧᱮᱞ ᱠᱚᱨᱮ ᱦᱚᱸ ᱥᱮᱨᱮᱧ ᱜᱟᱱᱚᱜ ᱜᱮᱭᱟ}
ᱥᱮᱫᱟᱭ ᱠᱷᱮᱨᱣᱟᱲ ᱫᱤᱥᱤᱱ
ᱦᱮᱥᱮᱡ ᱥᱮᱠᱮᱡ ᱫᱤᱥᱚᱢ,
ᱥᱮᱫᱟᱭ ᱠᱷᱮᱨᱣᱟᱲ ᱫᱤᱥᱚᱢ
ᱪᱟᱢᱯᱟ ᱜᱟᱲ ᱨᱮ ᱾
ᱱᱟᱦᱟᱜ ᱠᱷᱮᱨᱣᱟᱲ ᱫᱤᱥᱚᱢ
ᱦᱩᱨᱩᱫ ᱠᱷᱩᱱᱴᱩᱫ ᱫᱤᱥᱚᱢ,
ᱱᱟᱦᱟᱜ ᱠᱷᱮᱨᱣᱟᱲ ᱫᱤᱥᱚᱢ
ᱵᱩᱨᱩ ᱠᱚᱬ ᱨᱮ ᱾
ᱱᱟᱦᱟᱜ ᱠᱷᱮᱨᱣᱟᱲ ᱫᱤᱥᱚᱢ
ᱜᱟᱰᱟ ᱰᱷᱤᱯ ᱨᱮ ᱾
ᱫᱚᱝ ᱥᱮᱨᱮᱧ-{ᱱᱟᱜᱟᱢ ᱫᱚᱝ ᱠᱟᱱᱟ , ᱡᱚᱛᱚ ᱚᱠᱛᱚ ᱠᱮᱜᱮ ᱥᱮᱨᱮᱧ ᱜᱟᱱᱚᱜ-ᱟ}
ᱪᱟᱹᱭᱜᱟᱲ ᱪᱟᱢᱯᱟᱜᱟᱲ ᱞᱤᱞᱤᱵᱤᱛᱤ,
ᱵᱟᱫᱚᱞᱤ ᱠᱚᱸᱭᱰᱟ ᱞᱤᱠᱷᱚᱱ ᱜᱚᱲᱦᱚᱱ,
ᱪᱤᱠᱟᱹᱛᱮ ᱜᱟᱲ ᱫᱚᱵᱚᱱ ᱵᱟᱹᱜᱤᱭᱟᱫ-ᱟ ᱾
ᱪᱟᱹᱭᱜᱟᱲ ᱪᱟᱢᱯᱟᱜᱟᱲ ᱪᱟᱸᱭᱟᱸᱭᱮᱱᱟ,
ᱵᱟᱫᱚᱞᱤ ᱠᱚᱸᱭᱰᱟ ᱵᱟᱜᱟᱦᱤᱭᱮᱱ,
ᱚᱱᱟᱛᱮ ᱜᱟᱲ ᱫᱚᱵᱚᱱ ᱵᱟᱹᱜᱤᱭᱟᱫ-ᱟ ᱾ 
ᱫᱚᱝ ᱥᱮᱨᱮᱧ-{ᱥᱟᱨᱱᱟ ᱫᱷᱚᱨᱚᱢ ᱫᱚᱝ,ᱡᱚᱛᱚ ᱚᱠᱛᱚ ᱜᱮ ᱥᱮᱨᱮᱧ ᱜᱟᱱᱚᱜ-ᱟ}
ᱟᱵᱚ ᱟᱹᱫᱤᱵᱟᱹᱥᱤ 
ᱥᱟᱱᱟᱱ ᱠᱷᱮᱨᱣᱟᱲ ᱡᱟᱹᱛᱤ,
ᱞᱟᱥᱟᱬ ᱦᱮᱫᱜᱮ ᱛᱟᱵᱚ
ᱡᱟᱦᱮᱨ ᱜᱟᱲ ᱫᱚ᱾
ᱥᱟᱨᱛᱮ ᱥᱟᱹᱜᱩᱱ ᱥᱟᱨᱱᱟ
ᱫᱷᱚᱨᱚᱢ ᱛᱷᱩᱢᱛᱮ ᱚᱱᱟ,
ᱞᱟᱥᱟᱬ ᱦᱮᱫᱜᱮ ᱛᱟᱵᱚ 
ᱥᱟᱨᱱᱟ ᱫᱷᱚᱨᱚᱢ ᱾
ᱫᱚᱝ ᱥᱮᱨᱮᱧ-{ᱵᱟᱹᱦᱩ , ᱡᱟᱶᱟᱭ ᱧᱮᱞ ᱡᱚᱠᱷᱟᱜ ᱨᱮᱭᱟᱜ, ᱮᱴᱟᱜ ᱚᱠᱛᱚᱦᱚᱸᱥᱮᱨᱮᱧ 
ᱜᱟᱱᱚᱜ ᱜᱮᱭᱟ}
ᱪᱮᱞᱮ ᱟᱯᱮ ᱯᱮᱲᱟ ᱪᱮᱛᱮ ᱛᱟᱯᱮ ᱡᱟᱹᱛᱤ ?
ᱠᱚᱪᱮ ᱠᱟᱬᱵᱟ ᱯᱮᱲᱟ ᱦᱮᱸᱥᱮᱞ ᱯᱟᱭᱬᱟ,
ᱛᱤ ᱨᱮ ᱟᱜ ᱥᱟᱨ ᱛᱟᱞᱮ ᱥᱟᱹᱨᱤ ᱥᱟᱯᱟᱵ,
ᱡᱟᱹᱛᱤ ᱛᱟᱞᱮ ᱯᱮᱲᱟ ᱨᱤᱞᱟᱹᱢᱟᱞᱟ ᱾
ᱟᱯᱮ ᱫᱚ ᱪᱤᱞᱤ ᱪᱮᱛᱮ ᱛᱟᱯᱮ ᱡᱟᱹᱛᱤ ?
ᱠᱤᱛᱟᱹ ᱠᱟᱺᱦᱰᱩᱢ ᱯᱮᱲᱟ ᱨᱮᱭᱟᱲ ᱠᱟᱸᱫᱷᱟ,
ᱛᱤ ᱨᱮ ᱢᱮᱱᱟᱜ ᱛᱟᱞᱮ ᱥᱚᱱᱮᱨ ᱥᱤᱠᱲᱤ,
ᱡᱟᱹᱛᱤ ᱛᱟᱞᱮ ᱯᱮᱲᱟ ᱪᱮᱨᱮᱡ ᱵᱮᱨᱮᱡ ᱾
ᱫᱚᱝ ᱥᱮᱨᱮᱧ-{ᱠᱩᱲᱤ ᱜᱤᱫᱽᱨᱟᱹ ᱵᱤᱫᱟᱹᱭ ᱚᱠᱛᱚ ᱨᱮᱱᱟᱜ}
ᱥᱟᱹᱜᱤᱧ ᱫᱤᱥᱚᱢ ᱢᱤᱨᱩ
ᱥᱟᱹᱜᱤᱧ ᱱᱟᱸᱭᱦᱟᱹᱨ,
ᱡᱚᱱᱚᱢᱮᱨ ᱡᱩᱜᱽ ᱢᱤᱨᱩ
ᱜᱟᱛᱮ ᱟᱯᱟᱫ ᱾
ᱨᱩᱣᱟᱜ ᱦᱟᱹᱥᱩᱜ ᱢᱤᱨᱩ
ᱠᱷᱚᱵᱚᱨ ᱥᱮᱴᱮᱨᱚᱜ ᱛᱮ,
ᱫᱷᱩᱵᱤ ᱛᱟᱥᱟᱫ ᱢᱤᱨᱩ
ᱚᱢᱚᱱ ᱟᱢ ᱫᱚ ᱾

ᱞᱟᱜᱽᱬᱮ ᱥᱮᱨᱮᱧ- {ᱨᱮᱸᱜᱮᱡ ᱦᱚᱲ ᱦᱟᱥᱟ ᱞᱟ~ ᱡᱚᱠᱷᱟᱜ ᱮ ᱥᱮᱮᱧ ᱡᱚᱝ ᱠᱟᱱᱟ} ᱛᱟ~ ᱞᱟ ᱥᱤ~ ᱛᱩᱝ ᱨᱮ~ ᱦᱟᱥᱟᱧ ᱞᱟ~ᱞᱟ ᱠᱟᱱ,ᱚ~ᱲᱟᱜ ᱨᱮ ᱮᱨᱟ ᱦᱚᱯᱚᱱ ᱨᱮᱸ~ᱜᱮᱡ ᱡᱟ~ᱞᱟ ᱛᱮ ᱾ ᱚᱛ ᱞᱚ~ᱞᱚ ᱠᱟᱱᱟ ᱥᱮᱨᱢᱟ ᱥᱤ~ᱛᱩᱝ ᱠᱟᱱ,ᱨᱤ~ᱢᱤ~ᱞ ᱜᱚᱫᱽᱢᱮ ᱪᱟ~ᱫᱚ ᱩ~ᱢᱩᱞ ᱠᱟ.~ᱧ ᱢᱮ ᱾

ᱞᱟᱜᱽᱬᱮ ᱥᱮᱨᱮᱧ-{ᱡᱚᱛᱚ ᱚᱠᱛᱚᱜᱮ ᱥᱮᱨᱮᱧ ᱜᱟᱱᱚᱜ-ᱟ}

ᱡᱟᱱᱟᱢ ᱟᱹᱛᱩ ᱡᱟᱱᱟᱢ ᱫᱤᱥᱚᱢ,
ᱨᱟᱹᱥᱠᱟᱹ ᱞᱟᱞᱮ ᱪᱟᱯᱮ,
ᱡᱟᱱᱟᱢ ᱟᱭᱳ ᱵᱟᱵᱟ ᱠᱚᱞᱮ,
ᱫᱩᱞᱟᱹᱲ ᱞᱟᱞᱮ ᱪᱟᱯᱮ ᱾
ᱦᱚᱭ ᱥᱤᱛᱩᱝ ᱨᱟᱵᱟᱝ ᱡᱟᱹᱯᱩᱫ
ᱨᱮᱸᱜᱮᱡ ᱛᱮᱛᱟᱝ ᱡᱟᱞᱟ,
ᱛᱚᱣᱟ ᱫᱟᱨᱮ ᱜᱚᱢᱦᱮᱲ ᱩᱢᱩᱞ,
ᱛᱟᱦᱮᱱ ᱨᱤᱞᱟᱹ ᱢᱟᱞᱟ ᱾
