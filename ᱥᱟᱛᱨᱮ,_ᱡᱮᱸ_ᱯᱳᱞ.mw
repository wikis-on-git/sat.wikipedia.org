[[File:Sartre_1967_crop.jpg|thumb|Sartre 1967 crop]]
'''ᱡᱮᱸ ᱯᱳᱞ ᱥᱟᱛᱨᱮ''' (ᱯᱷᱚᱨᱟᱥᱤ ᱛᱮ Jean-Paul Sartre) (᱒᱑ ᱡᱩᱱ, ᱑᱙᱐᱕ – ᱑᱕ ᱮᱯᱨᱤᱞ, ᱑᱙᱘᱐) ᱫᱚ [[ᱯᱷᱟᱹᱨᱥᱤ]] Existentialist ᱥᱟᱱᱟᱥᱤ, ᱜᱟᱭᱟᱱ ᱚᱱᱚᱞᱤᱭᱟᱹ, ᱥᱟᱶᱦᱮᱫ ᱚᱱᱚᱞᱤᱭᱟᱹ ᱟᱨ critic ᱠᱟᱱᱟᱭ᱾ ᱩᱱᱤ ᱫᱚ ᱢᱟᱨᱠᱥ ᱵᱟᱫᱽ ᱨᱮᱱ ᱟᱹᱭᱩᱨᱤᱡ ᱦᱚᱸ ᱠᱟᱱᱟᱭ᱾ ᱡᱮᱸ ᱯᱳᱞ ᱟᱭᱟᱜ ᱠᱟᱹᱢᱤ ᱛᱮ ᱥᱚᱢᱟᱡᱽ ᱵᱤᱜᱜᱟᱱ, ᱥᱟᱶᱦᱮᱫ, ᱠᱚᱞᱚᱱᱤ (colony) ᱛᱟᱭᱚᱢ ᱛᱷᱤᱣᱨᱤ ᱠᱚ ᱨᱮ ᱟᱹᱰᱤ ᱯᱨᱚᱵᱷᱟᱵᱮ ᱫᱚᱦᱚ ᱟᱠᱟᱫᱟ᱾ ᱥᱟᱛᱨᱮ ᱫᱚ ᱚᱱᱚᱞᱤᱭᱟᱹ ᱥᱤᱢᱳᱱ ᱫᱚ ᱵᱳᱵᱷᱳᱭᱟᱨ ᱥᱟᱶ ᱟᱹᱰᱤ ᱜᱟᱹᱦᱤᱨ ᱥᱟᱹᱜᱟᱭᱮ ᱫᱚᱦᱚ ᱟᱠᱟᱫ ᱛᱟᱦᱮᱱᱟ᱾ ᱩᱱᱤ ᱥᱟᱶ ᱫᱩᱞᱟᱹᱲ ᱫᱩᱯᱞᱟᱹᱲ ᱛᱟᱦᱮᱠᱟᱱᱛᱟᱭᱟ᱾ ᱡᱮᱸ ᱯᱳᱞ ᱥᱟᱛᱨᱮ ᱑᱙᱖᱔ ᱥᱮᱨᱢᱟ ᱨᱮ ᱥᱟᱶᱦᱮᱫ ᱞᱟᱹᱜᱤᱫ [[ᱱᱳᱵᱮᱞ ᱥᱤᱨᱯᱷᱟᱹ]] ᱞᱟᱹᱜᱤᱫ ᱮ ᱵᱟᱪᱷᱟᱣ ᱞᱮᱱᱟ᱾ ᱢᱮᱱᱠᱷᱟᱱ ᱥᱟᱛᱨᱮ ᱫᱚ ᱚᱱᱟ ᱥᱤᱨᱯᱷᱟᱹ ᱵᱟᱭ ᱦᱟᱛᱟᱣ ᱞᱟᱹᱜᱤᱫ ᱞᱮᱱᱟ᱾ ᱪᱮᱫᱟᱜ ᱥᱮ ᱩᱱᱤ ᱫᱚᱭ ᱢᱮᱱ ᱠᱮᱫᱟ ᱢᱤᱫ ᱴᱮᱱ ᱚᱱᱚᱞᱤᱭᱟᱹ ᱫᱚ ᱤᱱᱤᱥᱴᱤᱴᱤᱣᱴ ᱦᱩᱭᱩᱜ ᱫᱚ ᱵᱟᱝ ᱴᱷᱤᱠᱟ᱾

==ᱥᱮᱪᱮᱫ ᱡᱤᱭᱳᱱ==
ᱥᱟᱛᱨᱮ ᱫᱚ ᱯᱩᱭᱞᱩ ᱜᱮᱞ ᱥᱮᱨᱢᱟ ᱟᱡ ᱜᱚᱲᱚᱢᱵᱟ ᱢᱚᱥᱤᱭᱮᱸ ᱥᱟᱨᱞ ᱥᱳᱣᱟᱭᱤᱴᱡᱟᱨ ᱴᱷᱮᱱᱮ ᱛᱟᱦᱮ ᱠᱟᱱᱟ᱾ ᱱᱚᱱᱰᱮ ᱜᱮ ᱥᱟᱛᱨᱮ ᱫᱚ ᱯᱷᱩᱨᱜᱟᱹᱞ ᱛᱮᱭ ᱦᱟᱨᱟᱭᱮᱱᱟ᱾ ᱜᱤᱫᱽᱨᱟᱹ ᱩᱢᱮᱞ ᱨᱮ ᱜᱮ ᱟᱡ ᱜᱚᱜᱚ ᱨᱮᱱ ᱵᱟᱵᱟᱣᱟᱜ ᱞᱟᱭᱵᱨᱮᱨᱤ ᱠᱷᱚᱱ ᱟᱭᱢᱟ ᱯᱚᱛᱚᱵ ᱮ ᱯᱟᱲᱦᱟᱣ ᱞᱮᱫᱟ᱾ ᱟᱡ ᱜᱚᱜᱚ ᱮᱱᱤᱢᱟᱨᱤ ᱫᱚ ᱑᱙᱕᱒ ᱥᱮᱨᱢᱟ ᱨᱮ ᱱᱳᱵᱮᱞ ᱥᱤᱨᱯᱷᱟᱹ ᱧᱟᱢᱤᱡ ᱟᱞᱵᱟᱨᱴ ᱥᱳᱣᱟᱭᱤᱛᱡᱟᱨ ᱨᱮᱱ ᱵᱷᱟᱹᱪᱟᱹᱛ ᱠᱩᱲᱤ ᱠᱟᱱᱟᱭ᱾ ᱜᱤᱫᱽᱨᱟ ᱩᱢᱮᱞ ᱫᱚ ᱟᱡ ᱜᱚᱜᱚ ᱟᱨ ᱟᱡ ᱜᱚᱜᱚ ᱨᱮᱱ ᱟᱯᱟᱛ ᱪᱟᱨᱞᱥ ᱥᱳᱭᱮᱴᱡᱟᱨ ᱥᱟᱶ ᱜᱮ ᱯᱟᱨᱚᱢ ᱠᱟᱱᱟ ᱛᱟᱭᱟ᱾ ᱚᱱᱟ ᱛᱮ ᱩᱝᱠᱤᱱᱟᱜ ᱟᱭᱢᱟ ᱪᱷᱟᱯ ᱜᱮ ᱥᱟᱛᱨᱮᱭᱟᱜ ᱢᱩᱫ ᱨᱮ ᱧᱟᱢᱚᱜᱼᱟ᱾ ᱥᱟᱛᱨᱮ ᱟᱨ(᱙) ᱩᱢᱮᱞ ᱛᱟᱦᱮᱱ ᱚᱠᱛᱮ ᱜᱮ ᱟᱡ ᱜᱚᱜᱚ ᱫᱚᱥᱟᱨᱮ ᱫᱷᱟᱣ ᱮ ᱵᱟᱯᱞᱟ ᱭᱮᱱᱟ᱾ ᱚᱱᱟᱛᱮ ᱟᱡ ᱜᱚᱜᱚ ᱥᱟᱶ ᱥᱟᱛᱨᱮᱭᱟᱜ ᱥᱟᱹᱜᱟᱹᱭ ᱫᱚ ᱛᱷᱚᱲᱟ ᱯᱷᱟᱨᱟᱠᱮᱱᱟ᱾ᱤᱥᱠᱩᱞ ᱟᱨ ᱠᱚᱞᱮᱡᱽ ᱠᱷᱚᱱ ᱜᱮ ᱟᱹᱰᱤ ᱛᱩᱠᱷᱟᱹᱲᱮ ᱵᱩᱡᱽᱦᱟᱹᱜ ᱠᱟᱱ ᱛᱟᱦᱮᱱᱟ᱾ ᱟᱹᱰᱤ ᱡᱮᱫᱤ ᱜᱤᱭ ᱛᱟᱦᱮ ᱠᱟᱱᱟ ᱠᱟᱹᱴᱤᱡ ᱠᱷᱚᱱ᱾ ᱚᱱᱟ ᱛᱟᱭᱚᱢ ᱑᱙᱒᱕ ᱥᱮᱨᱢᱟ ᱨᱮᱭ ᱵᱷᱩᱨᱛᱤ ᱭᱮᱱᱟ ᱯᱷᱚᱨᱟᱥᱤ ᱵᱩᱫᱫᱷᱤᱡᱤᱵᱤ ᱠᱚᱣᱟᱜ ᱥᱩᱛᱟᱹᱢᱜᱟᱲ ᱢᱮᱱᱛᱮ ᱠᱚ ᱢᱮᱛᱟᱜ 'ᱤᱠᱳᱞᱮ ᱱᱚᱨᱢᱟᱞ ᱥᱩᱯᱤᱨᱤᱭᱚᱨ' ᱨᱮ᱾ ᱵᱤᱰᱟᱹᱣ ᱨᱮ ᱯᱩᱭᱞᱩ ᱫᱷᱟᱣ ᱵᱟᱭ ᱫᱟᱲᱮ ᱞᱮᱱ ᱨᱮ ᱦᱚᱸ ᱫᱚᱥᱟᱨ ᱫᱷᱟᱣ ᱑᱙᱒᱙ ᱥᱮᱨᱢᱟ ᱨᱮᱭ ᱯᱟᱨᱚᱢᱮᱱᱟ᱾

==ᱢᱟᱪᱮᱫ ᱟᱨ ᱥᱟᱱᱟᱥᱤ ᱪᱤᱱᱛᱟᱹᱠᱚ==
[[File:Jean-Paul_Sartre_FP.JPG|thumb|ᱡᱮᱸ ᱯᱳᱞ ᱥᱟᱛᱨᱮ]]
[[ᱯᱮᱨᱤᱥ]] ᱨᱮᱱᱟᱜ ᱧᱤᱛᱩᱢᱟᱱ ᱵᱤᱫᱫᱟᱹᱜᱟᱲ ᱮᱠᱳᱞᱤ ᱱᱚᱨᱢᱟᱞ ᱥᱩᱯᱮᱨᱤᱭᱮᱨ ᱠᱷᱚᱱ ᱥᱟᱱᱟᱥ(philoshophy) ᱨᱮᱭ ᱰᱚᱠᱴᱚᱨᱮᱴ ᱠᱮᱫᱟ᱾ [[ᱯᱷᱨᱟᱱᱥ]] ᱟᱨ ᱫᱷᱟᱹᱨᱛᱤ ᱨᱮᱱ ᱧᱤᱛᱩᱢᱟᱱ ᱟᱭᱢᱟ ᱥᱟᱱᱟᱥᱤ ᱠᱚ ᱥᱟᱶ ᱩᱯᱲᱩᱢ ᱦᱩᱭᱮᱱ ᱛᱟᱭᱟ᱾ ᱵᱟᱹᱭ ᱵᱟᱹᱭ ᱛᱮ ᱠᱮᱱᱴ, ᱦᱮᱜᱮᱞ ᱟᱨ ᱦᱮᱭᱰᱮᱜᱟᱨ ᱞᱮᱠᱟᱱ ᱥᱟᱱᱟᱥᱤ ᱠᱚᱣᱟᱜ ᱛᱷᱤᱣᱨᱤᱭᱮ ᱯᱟᱲᱦᱟᱣ ᱠᱮᱫᱟ᱾ ᱱᱤᱭᱟᱹ ᱠᱚ ᱢᱩᱫ ᱨᱮᱜᱮ ᱑᱙᱒᱙ ᱥᱮᱨᱢᱟ ᱨᱮ ᱢᱟᱭᱡᱩ ᱚᱱᱚᱞᱤᱭᱟᱹ ᱥᱤᱢᱚᱱ ᱫᱚ ᱵᱳᱵᱷᱳᱸᱭᱟᱨ ᱥᱟᱶ ᱩᱯᱲᱩᱢ ᱦᱩᱭᱮᱱ ᱛᱟᱭᱟ᱾ ᱩᱱᱤ ᱥᱟᱶ ᱫᱚ ᱡᱤᱭᱳᱱ ᱨᱮᱱᱟᱜ ᱢᱩᱪᱟᱹᱫ ᱫᱤᱱ ᱦᱟᱹᱵᱤᱡ ᱱᱟᱯᱟᱭ ᱥᱟᱹᱜᱟᱹᱭ ᱛᱟᱦᱮ ᱠᱟᱱᱛᱟᱭᱟ᱾ ᱑᱙᱓᱑ ᱥᱮᱨᱢᱟ ᱨᱮ ᱥᱟᱱᱟᱥᱤ ᱨᱮᱱ ᱯᱨᱚᱯᱷᱮᱥᱚᱨ ᱞᱮᱠᱟ ᱛᱮ ᱦᱟᱨᱵᱷᱮ ᱨᱮᱭ ᱥᱮᱞᱮᱫ ᱮᱱᱟ᱾ ᱑᱙᱓᱒ ᱥᱮᱨᱢᱟ ᱨᱮ ᱮᱥᱠᱚᱞᱟᱨᱥᱤᱯ ᱦᱟᱛᱟᱣ ᱠᱟᱛᱮᱜ [[ᱡᱟᱨᱢᱟᱱ]] ᱛᱮ ᱥᱟᱱᱟᱥᱤ ᱪᱮᱛᱟᱱ ᱟᱨᱦᱚᱸ ᱰᱮᱨ ᱯᱟᱲᱦᱟᱜ ᱞᱟᱹᱜᱤᱫ ᱮ ᱪᱟᱞᱟᱣ ᱮᱱᱟ᱾ ᱚᱱᱟ ᱚᱠᱛᱚ ᱨᱮᱱ [[ᱤᱣᱨᱳᱯ]] ᱨᱮᱱ ᱧᱤᱛᱩᱢᱟᱱ ᱟᱭᱢᱟ ᱥᱟᱱᱟᱥᱤ ᱥᱟᱶ ᱧᱟᱯᱟᱢ ᱦᱩᱭᱮᱱ ᱛᱟᱭᱟ᱾ ᱩᱱᱤ ᱫᱚ ᱑᱙᱓᱕ ᱥᱮᱨᱢᱟ ᱨᱮ ᱯᱮᱨᱤᱥ ᱨᱮᱱᱟᱜ ᱞᱤᱥᱮ ᱠᱚᱸᱫᱚᱨᱥ ᱨᱮ ᱯᱟᱲᱦᱟᱣ ᱮ ᱮᱦᱚᱵ ᱠᱫᱟ᱾ ᱚᱱᱟ ᱥᱟᱶ ᱟᱡ ᱦᱚᱸ ᱮᱰᱢᱩᱱᱰ ᱦᱩᱥᱨᱚᱞ ᱟᱨ ᱢᱟᱨᱴᱤᱱ ᱦᱟᱭᱤᱛᱛᱳᱜᱟᱨ ᱴᱷᱮᱱ ᱥᱟᱱᱟᱥ ᱪᱤᱫ ᱮ ᱮᱦᱚᱵ ᱠᱮᱫᱟ᱾ ᱚᱱᱟ ᱠᱚ ᱛᱮ ᱜᱤ [[ᱫᱚᱥᱟᱨ ᱫᱷᱟᱹᱨᱛᱤ ᱞᱟᱹᱲᱦᱟᱹᱭ]] ᱮᱦᱚᱵ ᱮᱱ ᱠᱷᱟᱱ ᱯᱷᱟᱹᱨᱥᱤ ᱥᱚᱭᱱᱤᱠ ᱨᱮ 'ᱢᱮᱴᱮᱨᱳᱞᱚᱡᱤᱥᱴ' ᱞᱮᱠᱟᱛᱮᱭ ᱥᱮᱞᱮᱫ ᱮᱱᱟ᱾ ᱩᱱᱤ ᱫᱚ [[ᱱᱟᱛᱥᱤ]] ᱯᱟᱨᱴᱤ ᱴᱷᱮᱱ ᱦᱚᱸᱭ ᱥᱟᱵ ᱟᱪᱚᱞᱮᱱᱟ᱾ [[ᱡᱟᱨᱢᱟᱱ]] ᱴᱷᱮᱱ ᱵᱚᱱᱫᱤ ᱛᱟᱦᱮᱱ ᱚᱠᱛᱮ ᱜᱮ ᱟᱭᱟᱜ ᱯᱩᱭᱞᱩ ᱜᱟᱭᱟᱱ ᱫᱚᱭ ᱚᱞ ᱞᱮᱫᱟ᱾ ᱨᱩᱣᱟᱹᱭᱮᱱ ᱠᱟᱨᱚᱢ ᱛᱮ ᱥᱮᱨᱢᱟ ᱠᱚᱛᱮ ᱜᱤ ᱱᱟᱡᱤ ᱵᱟᱦᱤᱱᱤ ᱥᱟᱛᱨᱮ ᱠᱚ ᱟᱲᱟᱜ ᱠᱟᱫᱮᱭᱟ᱾ ᱞᱟᱹᱲᱦᱟᱹᱭ ᱟᱨ ᱞᱟᱹᱲᱦᱟᱹᱭ ᱚᱠᱛᱚ ᱥᱟᱛᱨᱮ ᱭᱟᱜ ᱢᱚᱱ ᱨᱮ ᱟᱹᱰᱤ ᱪᱷᱟᱯ ᱮᱱᱟ᱾ ᱱᱤᱭᱟᱹ ᱚᱠᱛᱮ ᱯᱮᱨᱤᱥ ᱨᱮ ᱨᱩᱣᱟᱹᱲ ᱠᱟᱛᱮᱜ ᱢᱤᱫ ᱱᱟᱡᱤ ᱵᱤᱨᱩᱫᱷ ᱜᱟᱫᱮᱞ ᱥᱟᱶ ᱮ ᱥᱮᱞᱮᱫ ᱮᱱᱟ᱾ ᱚᱱᱟ ᱥᱟᱶ ᱚᱞ ᱦᱚᱸᱭᱮ ᱪᱟᱞᱟᱣ ᱤᱫᱤ ᱠᱮᱫᱟ᱾ ᱑᱙᱔᱔ ᱥᱮᱨᱢᱟ ᱨᱮ ᱯᱮᱨᱤᱥ ᱨᱮ ᱞᱟᱹᱲᱦᱟᱭ ᱪᱟᱵᱟᱜ ᱚᱠᱛᱮ [[ᱟᱢᱨᱤᱠᱟ]] ᱨᱮᱱᱟᱜ ᱵᱤᱫᱫᱟᱜᱟᱲ ᱠᱚ ᱨᱮ ᱵᱚᱠᱛᱤᱛᱟᱭ ᱮᱢ ᱞᱮᱫᱟ᱾ ᱚᱱᱟ ᱛᱮ ᱟᱹᱰᱤᱭᱮ ᱧᱤᱛᱩᱢᱮᱱᱟ᱾ ᱜᱚᱴᱟ ᱩᱱᱤᱭᱟᱜ ᱧᱤᱛᱩᱢ ᱯᱟᱥᱱᱟᱣ ᱮᱱ ᱛᱟᱭᱟ᱾ ᱑᱙᱗᱑ ᱥᱮᱨᱢᱟ ᱨᱮ ᱟᱭᱟᱜ ᱱᱤᱡᱽ ᱡᱤᱭᱳᱱ ᱚᱞ 'ᱯᱷᱞᱚᱨᱮᱭᱟᱨ' ᱩᱪᱷᱟᱹᱱᱮᱱᱛᱟᱭᱟ᱾

==ᱨᱟᱡᱽᱱᱤᱛᱤ ᱡᱤᱭᱳᱱ==
ᱟᱭᱟᱜ ᱡᱤᱭᱳᱱ ᱨᱮ ᱫᱚ ᱥᱚᱨᱟᱥᱚᱨᱤ ᱨᱟᱡᱽᱱᱤᱛᱤ ᱥᱟᱶ ᱡᱚᱯᱲᱟᱣ ᱫᱚ ᱵᱟᱭ ᱛᱟᱦᱮ ᱠᱟᱱᱟ᱾ ᱢᱮᱠᱷᱟᱱ ᱟᱭᱟᱜ ᱚᱞ ᱠᱚ ᱨᱮ ᱠᱚᱢᱤᱣᱱᱤᱡᱚᱢ  ᱥᱟᱯᱚᱨᱴ ᱨᱮᱱᱟᱜ ᱪᱷᱟᱯ ᱧᱟᱢᱚᱜᱼᱟ᱾ ᱚᱱᱟ ᱵᱟᱹᱜᱤ ᱠᱟᱛᱮᱜ ᱦᱚᱸ ᱟᱭᱟᱜ ᱨᱟᱡᱽᱱᱤᱛᱤᱠ ᱯᱟᱹᱛᱤᱭᱟᱣ ᱟᱨ ᱨᱚᱲ ᱞᱟᱹᱜᱤᱫ ᱛᱮ ᱟᱭᱢᱟ ᱦᱚᱲ ᱜᱮ ᱠᱚ ᱨᱚᱲ ᱟᱠᱟᱫᱤᱭᱟ᱾ [[ᱟᱞᱡᱮᱨᱤᱭᱟ]] ᱨᱮ ᱯᱷᱚᱨᱟᱥᱤ ᱟᱜᱨᱟᱥᱚᱱ ᱟᱨ ᱟᱢᱨᱤᱠᱟ ᱣᱟᱜ [[ᱵᱷᱤᱭᱮᱛᱱᱟᱢ ᱞᱟᱹᱲᱦᱟᱹᱭ]] ᱟᱹᱰᱤᱭᱮ ᱥᱚᱢᱟᱞᱳᱪᱚᱱᱟ ᱟᱠᱟᱫᱟ᱾ ᱚᱱᱟ ᱠᱷᱟᱹᱛᱤᱨ ᱟᱭᱟᱜ ᱚᱲᱟᱜ ᱨᱮ ᱵᱳᱢᱟ ᱠᱚ ᱜᱤᱰᱤ ᱞᱮᱫᱟ᱾ ᱠᱮᱯᱤᱴᱟᱞᱤᱡᱚᱢ ᱟᱨ ᱤᱢᱯᱮᱨᱤᱭᱟᱞᱤᱡᱚᱢ ᱨᱮᱱᱟᱜ ᱵᱤᱨᱩᱫᱷ ᱟᱭᱢᱟ ᱫᱷᱟᱣᱮ ᱫᱤᱝᱜᱩ ᱞᱮᱱᱟ᱾ ᱚᱱᱟᱛᱮ ᱟᱭᱢᱟ ᱫᱷᱟᱣ ᱥᱟᱛᱨᱮ ᱜᱚᱡ ᱨᱮᱱᱟᱜ ᱦᱚᱸ ᱠᱩᱨᱩᱢᱩᱴᱩ ᱦᱩᱭ ᱞᱮᱱᱟ᱾

==ᱥᱟᱶᱦᱮᱫ ᱠᱟᱹᱢᱤ ᱠᱚ==
ᱚᱠᱟ ᱠᱚ ᱚᱞ ᱠᱟᱨᱚᱢ ᱛᱮ ᱥᱟᱛᱨᱮ ᱫᱚ ᱟᱹᱰᱤᱭᱮ ᱧᱤᱛᱩᱢ ᱞᱮᱱᱟ ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ–

=== ᱜᱟᱢᱟᱢ, ᱜᱟᱭᱟᱱ ᱟᱨ ᱠᱟᱹᱴᱤᱡ ᱠᱟᱹᱦᱟᱹᱱᱤ ===

* ᱞᱟ ᱱᱟᱡᱤ(ᱯᱩᱭᱞᱩ ᱜᱟᱢᱟᱢ)
* ᱵᱮᱨᱤᱭᱚᱱᱟ(ᱯᱩᱭᱞᱩ ᱜᱟᱭᱟᱱ)
* ᱫᱚ ᱯᱷᱞᱟᱭᱤᱡᱽ
* ᱱᱳ ᱮᱠᱡᱤᱴ
* ᱫᱚ ᱮᱡᱽ ᱚᱵᱽ ᱨᱤᱡᱚᱱ
* ᱫᱚ ᱨᱮᱥᱯᱮᱠᱴᱯᱷᱩᱞ
* ᱫᱚ ᱵᱷᱤᱠᱴᱚᱨᱥ
* ᱫᱚ ᱪᱤᱯᱥ ᱟᱨ ᱰᱟᱣᱩᱱ
* ᱤᱱ ᱫᱚ ᱢᱮᱥ
* ᱰᱟᱨᱴᱤ ᱦᱮᱱᱰᱥ
* ᱴᱨᱟᱵᱚᱞᱰ ᱯᱤ
* ᱫᱚ ᱰᱮᱵᱷᱤᱞ ᱮᱱᱰ ᱫᱚ ᱜᱩᱰ ᱞᱚᱨᱰ
* ᱠᱤᱱ
* ᱫᱚ ᱢᱚᱱᱰᱮᱢᱰ ᱚᱵᱽ ᱟᱞᱴᱳᱱᱟ
* ᱫᱚ ᱴᱨᱳᱡᱟᱱ ᱚᱢᱮᱱ
* ᱫᱚ ᱯᱷᱨᱚᱰ ᱥᱤᱱᱟᱨᱤᱭᱚ

===ᱥᱟᱱᱟᱥᱤ ᱚᱞ ᱠᱚ===

* ᱤᱢᱮᱡᱤᱱᱮᱥᱚᱱ; ᱮ ᱥᱟᱭᱠᱳᱞᱚᱡᱤᱠᱮᱞ ᱠᱨᱤᱴᱤᱠ
* ᱫᱚ ᱴᱨᱟᱱᱥᱮᱱᱰᱮᱱᱥ ᱚᱵᱽ ᱫᱚ ᱤᱜᱳ
* ᱮᱥᱠᱮᱪ ᱯᱷᱚᱨ ᱮ ᱛᱷᱤᱣᱨᱤ ᱚᱵᱽ ᱫᱚ ᱤᱢᱳᱥᱚᱱᱥ
* ᱫᱚ ᱤᱢᱮᱡᱤᱱᱟᱨᱤ
* ᱵᱤᱭᱤᱝ ᱮᱱᱰ ᱱᱟᱛᱷᱤᱝᱥ
* ᱮᱠᱥᱤᱥᱴᱮᱱᱥᱤᱭᱟᱞᱤᱡᱚᱢ ᱤᱡᱽ ᱮ ᱦᱤᱣᱢᱮᱱᱤᱡᱚᱢ
* ᱥᱟᱨᱪ ᱯᱷᱚᱨ ᱢᱮᱛᱷᱚᱫ
* ᱠᱨᱤᱴᱤᱠ ᱚᱵᱽ ᱰᱟᱭᱟᱞᱮᱠᱴᱤᱠᱮᱞ ᱨᱤᱡᱚᱱ
* ᱮᱱᱴᱤ ᱥᱮᱢᱟᱭᱤᱴ ᱮᱱᱰ ᱡᱤᱣ
* ᱵᱚᱫᱞᱮᱭᱟᱨ
* ᱥᱤᱪᱩᱭᱮᱥᱚᱱ ᱥᱤᱨᱤᱡᱽ (ᱢᱤᱫ ᱠᱷᱚᱱ ᱜᱮᱞ ᱫᱷᱟᱹᱵᱤᱡ)
* ᱵᱞᱮᱠ ᱚᱨᱯᱷᱤᱣᱡᱽ
* ᱫᱚ ᱦᱮᱱᱨᱤ ᱢᱟᱨᱴᱤᱱ ᱮᱯᱷᱮᱭᱟᱨ 

===ᱱᱤᱡᱽ ᱡᱤᱭᱳᱱ ᱚᱞ===

* ᱥᱟᱛᱨᱮ ᱵᱟᱭ ᱦᱤᱢᱥᱮᱞᱯᱷ
* ᱫᱚ ᱚᱣᱟᱨᱰᱥ
* ᱩᱭᱤᱴᱱᱮᱥ ᱴᱩ ᱢᱟᱤ ᱞᱟᱭᱤᱯᱷ ᱠᱳᱣᱟᱭᱤᱴ ᱢᱳᱢᱮᱱᱴ ᱤᱱ ᱮ ᱚᱣᱟᱨ
* ᱚᱣᱟᱨ ᱰᱟᱭᱮᱨᱤ

ᱥᱟᱛᱨᱮ ᱟᱨ ᱵᱳᱵᱷᱤᱭᱟ ᱢᱤᱫ ᱛᱮ 'ᱞᱮᱥ ᱵᱷᱮᱡᱽᱯᱚᱥ ᱢᱳᱫᱟᱨᱱᱮᱥ' ᱧᱤᱛᱩᱢᱟᱱ ᱢᱤᱫ ᱯᱚᱛᱨᱤᱠᱟ ᱠᱤᱱ ᱩᱰᱩᱝᱞᱮᱫᱟ᱾ ᱚᱱᱟ ᱚᱠᱛᱮ ᱚᱱᱟ ᱯᱚᱛᱨᱤᱠᱟ ᱟᱹᱰᱤ ᱯᱟᱥᱱᱟᱣ ᱞᱮᱱᱟ᱾

ᱥᱟᱶᱷᱮᱫ ᱨᱮ ᱤᱱᱟᱹᱜ ᱮᱱᱮᱢ ᱛᱟᱦᱮᱠᱟᱱ ᱛᱮ ᱑᱙᱖᱔ ᱥᱮᱨᱢᱟ ᱨᱮ ᱥᱟᱶᱷᱮᱫ ᱞᱟᱹᱜᱤᱫ ᱱᱳᱵᱮᱞ ᱥᱤᱨᱯᱷᱟᱹᱭᱮ ᱧᱟᱢ ᱞᱮᱫᱟ᱾ ᱢᱮᱱᱠᱷᱟᱱ ᱵᱟᱭ ᱦᱟᱛᱟᱣ ᱞᱮᱫᱟ᱾

==ᱜᱚᱡ==
ᱥᱟᱸᱦᱮᱫ ᱯᱷᱤᱯᱲᱤ (ᱯᱷᱩᱥᱯᱷᱩᱥ) ᱨᱮ ᱜᱷᱟᱣ ᱟᱨ ᱦᱚᱲᱢᱚ ᱨᱮ ᱟᱭᱢᱟ ᱞᱮᱠᱟᱱ ᱨᱩᱣᱟᱹ ᱠᱟᱨᱚᱢ ᱛᱮ ᱑᱙᱘᱐ ᱥᱮᱨᱢᱟ ᱨᱮᱱᱟᱜ ᱑᱕ ᱮᱯᱨᱤᱞ ᱗᱔ ᱥᱮᱨᱢᱟ ᱩᱢᱮᱨ ᱨᱮ ᱯᱮᱨᱤᱥ ᱨᱮᱭ ᱜᱚᱡ ᱮᱱᱟ ᱡᱮᱸ ᱯᱳᱞ ᱥᱟᱛᱨᱮ ᱫᱚ᱾

==ᱯᱷᱮᱰᱮᱛ==

* https://bn.wikipedia.org/wiki/%E0%A6%9C%E0%A6%81-%E0%A6%AA%E0%A6%B2_%E0%A6%B8%E0%A6%BE%E0%A6%B0%E0%A7%8D%E0%A6%A4%E0%A7%8D%E0%A6%B0%E0%A7%8D%E2%80%8C
* https://en.wikipedia.org/wiki/Jean-Paul_Sartre

[[Category:!Main category]]
[[category:ᱥᱟᱱᱟᱥᱤ]]
[[category:ᱯᱷᱟᱹᱨᱥᱤ ᱥᱟᱱᱟᱥᱤ]]
