{{Infobox royalty
|image       = Rudramadevi.jpg
| alt = ᱨᱩᱫᱨᱚᱢᱟ ᱫᱮᱹᱵᱤ<br>
Rudrama Devi
|caption     = Statue of Rudrama Devi
|predecessor = [[Ganapatideva]]
|successor   = [[Prataparudra]]
|death_date  = 1289 or 1295
|death_place = Possibly at [[Chandupatla]]<br/>(now in [[Telangana]], India)
|dynasty    = [[Kakatiya dynasty|Kakatiya]]
|father      = [[Ganapatideva]]
|spouse      = Virabhadra
}}
ᱨᱟᱱᱤ '''ᱨᱩᱫᱨᱚᱢᱟ ᱫᱮᱹᱵᱤ''' (᱑᱒᱘᱙ ᱥᱮ ᱑᱒᱙᱕ ᱥᱮᱨᱢᱟ ᱨᱮᱭ ᱵᱚᱸᱜᱟᱛᱟᱞᱟᱣᱠᱟᱱᱟ) ᱥᱮ ᱨᱩᱫᱨᱚᱫᱮᱹᱵᱽ ᱢᱚᱦᱟᱨᱟᱡᱟ ᱥᱮ ᱨᱟᱫᱨᱚᱢ ᱫᱮᱹᱵᱤ ᱧᱩᱛᱩᱢ ᱛᱮᱸᱦᱚᱸ ᱠᱩ ᱵᱟᱰᱟᱭ ᱜᱮᱭᱟ᱾ ᱑᱒᱖᱓ ᱥᱮᱨᱢᱟ ᱠᱷᱚᱱ ᱜᱚᱡᱚᱜ ᱞᱟᱦᱟ ᱫᱷᱟᱹᱵᱤᱡ ᱩᱱᱤ ᱫᱚ ᱠᱚᱧᱮ ᱥᱤᱧᱚᱛ ᱨᱮᱱ ᱠᱟᱠᱛᱤᱭᱳ ᱨᱟᱡᱽᱵᱚᱝᱥᱚ ᱨᱮᱱ ᱥᱟᱥᱚᱠᱮ ᱛᱟᱸᱦᱮᱸᱠᱟᱱᱟ᱾ ᱥᱤᱧᱚᱛ ᱫᱤᱥᱟᱹᱢ ᱨᱮ ᱠᱤᱪᱷᱩᱜᱟᱱ ᱛᱤᱨᱞᱟᱹ ᱠᱳᱣᱟᱜ ᱥᱟᱥᱚᱱ ᱵᱷᱤᱛᱨᱤᱨᱮ ᱩᱱᱤ ᱫᱚ ᱢᱤᱫᱴᱮᱱ ᱢᱟᱨᱟᱝ ᱥᱚᱥᱚᱠᱮ ᱛᱟᱸᱦᱮᱸᱠᱟᱱᱟ᱾ ᱨᱟᱡᱽ ᱥᱟᱥᱚᱱ ᱞᱟᱹᱜᱤᱛ ᱩᱱᱤ ᱫᱚ ᱟᱡ ᱵᱟᱵᱟ ᱦᱚᱲ ᱦᱤᱥᱟᱹᱵᱛᱮ ᱟᱭᱟᱜ ᱩᱯᱨᱩᱯᱮ ᱯᱟᱥᱱᱟᱣ ᱞᱮᱫᱟ᱾ 

== ᱥᱟᱥᱚᱱ ᱚᱠᱛᱚ ==
ᱨᱩᱫᱨᱚᱢᱟ ᱫᱮᱹᱵᱤ ᱟᱡ ᱵᱟᱵᱟ ᱥᱟᱶᱛᱮ ᱨᱟᱡᱡᱚ ᱥᱟᱥᱚᱱᱮ ᱮᱛᱦᱚᱵ ᱞᱮᱫᱟ᱾ ᱟᱡ ᱵᱟᱵᱟ ᱨᱮᱱ ᱥᱚᱦᱚᱫᱤᱭᱟᱹ ᱦᱤᱥᱟᱹᱵᱛᱮ ᱑᱒᱖᱑ ᱥᱮᱨᱢᱟ ᱠᱷᱚᱱ ᱑᱒᱖᱒ ᱥᱮᱨᱢᱟ ᱫᱷᱟᱹᱵᱤᱡ ᱨᱟᱡᱡᱚᱭ ᱥᱟᱥᱚᱱ ᱞᱮᱫᱟ᱾ ᱤᱱᱟᱹ ᱛᱟᱭᱚᱢ ᱑᱒᱖᱓ ᱥᱮᱨᱢᱟ ᱠᱷᱚᱱ ᱨᱟᱡᱡᱚ ᱨᱮᱱᱟᱜ ᱯᱩᱨᱟᱹ ᱥᱟᱥᱚᱱ ᱟᱡ ᱟᱭᱟᱜ ᱛᱤ ᱨᱮᱭ ᱦᱟᱛᱟᱣ ᱞᱮᱫᱟ᱾ 

ᱟᱡᱨᱮᱱ ᱠᱟᱠᱛᱤᱭᱳ ᱵᱚᱝᱥᱚ ᱠᱩ ᱮᱴᱟᱜ ᱠᱚᱲᱟ ᱜᱤᱫᱨᱟᱹ ᱠᱩ ᱞᱮᱠᱟ ᱟᱡ ᱫᱚ ᱡᱳᱫᱫᱷᱟ ᱦᱩᱭᱩᱜ ᱨᱮᱱᱟᱜ ᱟᱸᱥᱮ ᱫᱚᱦᱚᱞᱮᱫᱟ᱾ 

ᱨᱩᱫᱨᱚᱢᱟ ᱫᱮᱹᱵᱤ ᱟᱜ ᱥᱟᱥᱚᱱ ᱮᱛᱦᱚᱵ ᱛᱟᱭᱚᱢ ᱥᱟᱢᱟᱝ ᱜᱚᱝᱜᱟ ᱥᱟᱢᱨᱟᱡᱡᱚ ᱟᱨ ᱡᱟᱫᱚᱵ ᱠᱚᱭ ᱢᱳᱠᱟᱵᱮᱞᱟ ᱞᱮᱛ ᱠᱳᱣᱟ᱾ ᱑᱒᱗᱐ ᱥᱮᱨᱢᱟ ᱢᱩᱪᱟᱹᱫ ᱥᱮᱡ ᱩᱱᱤ ᱜᱳᱫᱟᱵᱚᱨᱤ ᱜᱟᱰᱟ ᱯᱟᱨᱚᱢ ᱠᱟᱛᱮ ᱥᱟᱢᱟᱝ ᱥᱮᱡ ᱨᱮᱱ ᱥᱟᱥᱚᱠ ᱠᱚᱭ ᱵᱟᱫᱽ ᱞᱮᱫ ᱠᱳᱣᱟ ᱟᱨ ᱡᱟᱫᱚᱵ ᱠᱚ ᱦᱚᱸ ᱠᱩ ᱦᱟᱨᱟᱣ ᱚᱪᱚ ᱞᱮᱱᱟ᱾ ᱑᱒᱗᱓ ᱥᱮᱨᱢᱟ ᱨᱮ ᱩᱱᱤ ᱫᱚ ᱠᱟᱭᱚᱥᱛᱷᱚ ᱥᱮᱱᱟᱯᱚᱛᱤ ᱟᱢᱵᱚᱫᱮᱵᱷᱟ ᱟᱜ ᱵᱮᱱᱟᱣ ᱟᱠᱟᱱ ᱠᱩᱴ ᱪᱟᱞ ᱵᱟᱭ ᱨᱩᱠᱷᱤᱭᱟᱹ ᱫᱟᱲᱮᱞᱮᱫᱟ᱾ ᱟᱫᱚ ᱛᱟᱨᱯᱚᱨᱮ ᱦᱚᱸ ᱠᱚᱧᱮ ᱯᱟᱪᱷᱮ ᱚᱱᱫᱷᱨᱚ ᱫᱤᱥᱟᱹᱢ ᱨᱮᱱᱟᱜ ᱥᱟᱥᱚᱱ ᱟᱭᱟᱜ ᱛᱤ ᱨᱮᱭ ᱫᱚᱦᱚ ᱫᱟᱲᱮᱣᱟᱜ ᱛᱟᱸᱦᱮᱸᱱᱟ᱾ 

== ᱜᱷᱟᱸᱨᱚᱡᱽ ==
᱑᱒᱔᱐ ᱥᱮᱨᱢᱟ ᱥᱮᱡ ᱨᱩᱫᱨᱚᱢᱟ ᱫᱮᱹᱵᱤ ᱪᱟᱞᱩᱠᱠᱚ ᱨᱟᱡᱽ ᱵᱚᱝᱥᱚ ᱨᱮᱱ ᱵᱤᱨᱵᱷᱚᱫᱨᱚᱭ ᱵᱟᱯᱞᱟ ᱞᱮᱫᱮᱭᱟ᱾ ᱱᱤᱭᱟᱹ ᱫᱚ ᱟᱡ ᱵᱟᱵᱟ ᱦᱚᱛᱮᱛᱮ ᱢᱤᱫᱴᱮᱱ ᱨᱟᱡᱟᱨᱤ ᱵᱟᱯᱞᱟ ᱛᱟᱸᱦᱮᱸᱠᱟᱱᱟ᱾ ᱵᱤᱨᱵᱷᱚᱫᱨᱚ ᱫᱚ ᱯᱨᱚᱥᱟᱥᱚᱱᱤᱠ ᱠᱳᱱᱳᱠᱟᱹᱢᱤ ᱨᱮ ᱵᱟᱭ ᱛᱟᱸᱦᱮᱸᱠᱟᱱᱟ᱾ ᱱᱩᱠᱤᱱ ᱨᱮᱱ ᱵᱟᱨᱮᱭᱟ ᱦᱚᱯᱚᱱ ᱮᱨᱟ ᱠᱤᱱ ᱛᱟᱸᱦᱮᱸᱠᱟᱱᱟ᱾ 

᱑᱒᱘᱙ ᱥᱮᱨᱢᱟ ᱥᱮᱡ ᱨᱩᱫᱨᱚᱢᱟ ᱫᱮᱹᱵᱤ ᱚᱢᱵᱚᱫᱮᱵᱽ ᱡᱩᱫᱫᱷᱚ ᱨᱮᱭ ᱜᱚᱡ ᱟᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜᱼᱟ᱾ ᱟᱨᱦᱚ ᱠᱤᱪᱷᱩᱜᱟᱱ ᱠᱚ ᱢᱮᱱᱟ ᱡᱮ ᱑᱒᱙᱕ ᱥᱮᱨᱢᱟ ᱫᱷᱟᱹᱵᱤᱡ ᱨᱩᱫᱨᱚᱢᱟ ᱫᱮᱹᱵᱤ ᱵᱟᱸᱪᱟᱣ ᱜᱮᱭ ᱛᱟᱸᱦᱮᱸᱠᱟᱱᱟ᱾ ᱟᱡᱨᱮᱱ ᱠᱩᱲᱤ ᱜᱤᱫᱨᱟᱹ ᱨᱮᱱ ᱢᱤᱫ ᱠᱚᱲᱟ ᱨᱩᱫᱨᱚᱢᱟ ᱫᱮᱹᱵᱤ ᱠᱷᱚᱱ ᱦᱚᱸ ᱠᱚᱢ ᱵᱚᱭᱚᱥ ᱨᱮ ᱥᱟᱢᱨᱟᱡᱡᱚᱭ ᱧᱟᱢ ᱞᱮᱫᱟ᱾ 

== ᱧᱩᱛᱩᱢᱟᱱ ᱟᱹᱨᱤᱪᱟᱹᱞᱤ ᱨᱮ ==
ᱥᱤᱱᱮᱢᱟ ᱵᱮᱱᱟᱣᱤᱡ ᱜᱩᱱᱟᱥᱮᱠᱷᱚᱨ ᱨᱩᱫᱨᱚᱢᱟ ᱫᱮᱹᱵᱤ ᱟᱜ ᱡᱤᱭᱚᱱ ᱪᱮᱛᱟᱱ ᱨᱮ ᱢᱤᱫᱴᱮᱱ ᱥᱤᱱᱮᱢᱟᱭ ᱵᱮᱱᱟᱣ ᱞᱮᱫᱟ᱾ ᱱᱚᱣᱟ ᱥᱤᱱᱮᱢᱟ ᱨᱮ ᱢᱩᱬᱩᱛ ᱪᱚᱨᱤᱛ ᱨᱮ ᱚᱱᱩᱥᱠᱟ ᱥᱮᱴᱷᱤ, ᱚᱞᱞᱩ ᱚᱨᱡᱩᱱ, ᱨᱟᱱᱟ ᱫᱚᱜᱜᱩᱵᱟᱛᱤ ᱟᱨ ᱠᱨᱤᱥᱱᱚᱱᱟᱢ ᱨᱟᱡᱩ ᱮᱢᱟᱱ ᱛᱮᱛ ᱧᱩᱛᱩᱢᱟᱱ ᱠᱷᱮᱞᱚᱰᱤᱭᱟ ᱠᱩ ᱠᱚ ᱚᱵᱷᱤᱱᱚᱭ ᱞᱮᱫᱟ᱾ ᱱᱚᱣᱟ ᱥᱤᱱᱮᱢᱟ ᱫᱚ ᱵᱮᱥᱮ ᱧᱩᱛᱩᱢ ᱞᱮᱫᱟ᱾

== ᱯᱷᱮᱰᱟᱛ ==
