[[File:Captainjamescookportrait.jpg|thumb|Captain james cook portrait]]'''ᱠᱮᱯᱴᱮᱱ ᱡᱮᱢᱥ ᱠᱩᱠ'''(᱒᱗ ᱚᱠᱴᱳᱵᱚᱨ, ᱑᱗᱒᱘ – ᱑᱔ ᱝᱮᱵᱨᱩᱣᱟᱨᱤ, ᱑᱗᱗᱙) ᱫᱚ ᱢᱤᱫ ᱤᱝᱨᱮᱡ ᱱᱟᱵᱤᱠ ᱥᱮ ᱞᱟᱹᱣᱠᱟᱹ ᱫᱟᱲᱟᱱ ᱦᱚᱲ ᱠᱟᱱᱟᱭ᱾ ᱤᱣᱨᱳᱯ ᱨᱮᱱ ᱫᱟᱲᱟᱱ ᱦᱚᱲ ᱠᱚ ᱢᱩᱫᱽ ᱨᱮ ᱩᱱᱤ ᱯᱩᱤᱞᱩ ᱚᱥᱴᱨᱮᱞᱤᱭᱟ ᱢᱚᱦᱟᱫᱮᱥ ᱨᱮᱱᱟᱜ ᱯᱩᱨᱩᱵᱽ ᱱᱟᱠᱷᱟᱨᱮ ᱥᱮᱱ ᱫᱟᱲᱮ ᱟᱠᱟᱫᱟ᱾ ᱚᱱᱟ ᱵᱟᱜᱤ ᱠᱟᱛᱮᱜ ᱦᱚᱸ [[ᱦᱟᱣᱟᱭ ᱫᱤᱯ|ᱦᱟᱣᱟᱭ ᱫᱤᱯ]] ᱨᱮᱦᱚᱸᱭ ᱪᱟᱞᱟᱣ ᱟᱠᱟᱱᱟ᱾

==ᱡᱤᱭᱳᱱ==
ᱠᱮᱯᱴᱮᱱ ᱡᱮᱢᱥ ᱠᱩᱠ ᱫᱚ ᱜᱮᱞ ᱤᱨᱟᱹᱞ ᱥᱟᱭ ᱨᱮᱱ ᱢᱤᱫ ᱤᱝᱨᱮᱡᱽ ᱫᱟᱲᱟᱱ ᱦᱚᱲ, ᱱᱟᱵᱤᱠ ᱟᱨ ᱢᱮᱯ ᱵᱮᱱᱟᱣ ᱦᱚᱲ ᱠᱟᱱᱟᱭ᱾ [[ᱯᱨᱚᱥᱟᱱᱛᱚ ᱢᱚᱦᱟ ᱫᱚᱨᱮᱭᱟ]], [[ᱱᱤᱣᱡᱤᱞᱮᱱᱰ]] ᱟᱨ [[ᱚᱥᱴᱨᱮᱞᱤᱭᱟ]] ᱫᱟᱲᱟ ᱠᱟᱛᱮᱜ ᱚᱱᱟ ᱠᱚ ᱡᱟᱜᱟ ᱨᱮᱱᱟᱜ ᱢᱮᱯ ᱮ ᱛᱮᱭᱟᱨ ᱞᱮᱫᱟ᱾ ᱚᱠᱟ ᱫᱚ ᱯᱟᱹᱪᱷᱤᱢ ᱥᱮᱱᱟᱜ [[ᱚᱛᱱᱚ]] ᱠᱚᱭ ᱵᱟᱰᱟᱭ ᱟᱪᱚ ᱠᱮᱫ ᱵᱚᱱᱟ᱾ ᱡᱮᱢᱥ ᱠᱩᱠ ᱣᱟᱜ ᱡᱟᱱᱟᱢ ᱫᱚ ᱑᱗᱒᱘ ᱥᱮᱨᱢᱟ ᱨᱮᱱᱟᱜ ᱗ ᱱᱚᱵᱷᱮᱢᱵᱚᱨ ᱨᱮ [[ᱤᱝᱞᱟᱱᱰ]] ᱨᱮᱱᱟᱜ [[ᱤᱭᱟᱨᱠᱥᱟᱭᱟᱨ]] ᱨᱮᱱᱟᱜ ᱢᱤᱰᱚᱞᱥ ᱵᱨᱳᱨ ᱨᱮᱱᱟᱜ ᱥᱩᱨ ᱨᱮ ᱢᱤᱫ ᱠᱟᱹᱴᱤᱡᱽ ᱟᱛᱚ ᱨᱮ᱾ ᱩᱱᱤ ᱟᱡ ᱵᱟᱵᱟ ᱫᱚ ᱠᱷᱟᱢᱟᱨ ᱨᱮᱭ ᱠᱟᱹᱢᱤᱭᱮᱜ ᱠᱟᱱ ᱛᱟᱦᱮᱱᱟ᱾ ᱠᱚᱭᱞᱟ ᱤᱫᱤ ᱵᱟᱲᱟᱭ ᱢᱤᱫ ᱡᱟᱦᱟᱡᱽ ᱨᱮ ᱠᱩᱠ ᱫᱚ ᱡᱟᱦᱟᱡᱽ ᱪᱟᱞᱟᱣ ᱮ ᱪᱤᱫ ᱟᱠᱟᱫᱟ᱾ ᱑᱗᱕᱕ ᱥᱨᱢᱟ ᱨᱮ ᱡᱮᱢᱥ ᱠᱩᱠ ᱫᱚ ᱵᱨᱤᱴᱤᱥ ᱨᱚᱭᱟᱞ ᱱᱮᱵᱷᱤ ᱨᱮᱭ ᱥᱮᱞᱮᱫ ᱮᱱᱟ᱾ ᱑᱗᱖᱘ ᱥᱮᱨᱢᱟ ᱨᱮ ᱯᱨᱚᱥᱟᱱᱛᱚ ᱢᱚᱦᱟ ᱫᱚᱨᱮᱭᱟ ᱨᱮ ᱢᱤᱫ ᱥᱟᱬᱮᱥ ᱨᱤᱥᱟᱨᱡᱽ ᱠᱟᱹᱢᱤ ᱨᱮ ᱠᱚᱢᱟᱱᱰᱚᱨ ᱮ ᱦᱩᱭ ᱞᱮᱱᱟ᱾ ᱑᱗᱖᱘ ᱠᱷᱚᱱ ᱑᱗᱗᱑ ᱥᱮᱨᱢᱟ ᱨᱮ ᱩᱱᱤ ᱫᱚ [[ᱫᱟᱜ ᱡᱟᱦᱟᱡᱽ]] ᱛᱮ ᱫᱷᱟᱹᱨᱛᱤ ᱭᱮ ᱫᱟᱲᱟ ᱞᱮᱫᱟ ᱟᱨ ᱱᱤᱣᱡᱤᱞᱮᱱᱰ ᱟᱨ ᱯᱩᱨᱩᱵᱽ ᱚᱥᱴᱨᱮᱞᱤᱭᱟ ᱨᱮᱱᱟᱜ ᱫᱚᱨᱮᱭᱟ ᱟᱲᱮ ᱠᱚᱭ ᱥᱮᱱᱫᱽᱨᱟ ᱧᱟᱢ ᱠᱮᱫᱟ᱾ ᱠᱩᱠ ᱓,᱒᱐᱐ ᱠᱤᱞᱳᱢᱤᱴᱟᱨ [[ᱚᱥᱴᱨᱮᱞᱤᱭᱟ]] ᱩᱯᱳᱠᱩᱞ ᱡᱚᱠᱷᱟ ᱠᱟᱛᱮᱜ ᱚᱥᱴᱨᱮᱞᱤᱭᱟ ᱟᱨ [[ᱱᱤᱣᱜᱤᱱᱤ]] ᱛᱟᱞᱟ ᱨᱮ ᱫᱟᱜ ᱛᱮ ᱪᱟᱞᱟᱜ ᱦᱚᱨᱮ ᱧᱟᱢ ᱠᱮᱫᱟ᱾ ᱩᱱᱤ ᱜᱤ ᱯᱩᱭᱞᱩ ᱫᱚ ᱱᱤᱣᱡᱤᱞᱮᱱᱰ ᱩᱯᱚᱠᱩᱞ ᱨᱮᱱᱟᱜ ᱢᱮᱯ ᱮ ᱛᱮᱭᱟᱨ ᱠᱮᱫᱟ᱾ ᱑᱗᱗᱑ ᱠᱷᱚᱱ ᱑᱗᱗᱕ ᱥᱮᱨᱢᱟ ᱨᱮ ᱩᱱᱤ ᱫᱚ 'ᱨᱤᱡᱽᱞᱤᱣᱥᱚᱱ' ᱟᱨ 'ᱮᱰᱵᱷᱮᱱᱪᱟᱨ' ᱧᱤᱛᱩᱢᱟᱱ ᱵᱟᱨᱭᱟ ᱡᱟᱦᱟᱡᱽ ᱛᱮ ᱫᱟᱹᱠᱷᱤᱱ ᱯᱨᱚᱥᱟᱱᱛᱚ ᱢᱚᱦᱟ ᱫᱚᱨᱮᱭᱟ ᱥᱮᱡ ᱞᱮᱠᱟ ᱛᱮ ᱱᱤᱣ ᱦᱮᱵᱨᱟᱭᱰᱤᱥ ᱫᱟᱲᱟ ᱠᱟᱛᱮᱜ ᱱᱤᱣ ᱠᱮᱞᱮᱰᱳᱱᱤᱭᱟ ᱟᱨ ᱱᱚᱨᱝᱳᱠ ᱮ ᱥᱮᱱᱫᱽᱨᱟ ᱧᱟᱢ ᱠᱮᱫᱟ᱾ ᱚᱱᱟ ᱫᱟᱲᱟ ᱨᱮ [[ᱮᱱᱴᱟᱨᱴᱤᱠᱟ ᱢᱚᱦᱟᱫᱤᱥᱟᱹᱢ]] ᱨᱮᱱᱟᱜ ᱛᱚᱞᱟᱥ ᱦᱚᱭ ᱧᱟᱢ ᱞᱮᱫᱟ᱾ ᱑᱗᱗᱘ ᱥᱮᱨᱢᱟ ᱨᱮ ᱠᱨᱤᱥᱢᱟᱥ ᱟᱨ [[ᱦᱟᱣᱟᱭ ᱫᱤᱯ]] ᱮ ᱛᱚᱞᱟᱥ ᱧᱟᱢ ᱠᱮᱫᱟ᱾ ᱠᱩᱠ ᱜᱮ ᱯᱩᱭᱞᱩ ᱫᱚᱨᱮᱭᱟ ᱫᱟᱲᱟ ᱨᱮ ᱥᱟᱬᱮᱥ ᱨᱮᱱᱟᱜ ᱱᱤᱭᱚᱢᱮ ᱯᱟᱧᱡᱟ ᱞᱮᱫᱟ᱾ ᱡᱟᱦᱟᱡᱽ ᱨᱮ ᱥᱚᱝᱜᱮ ᱠᱚᱣᱟᱜ [[ᱤᱥᱠᱟᱨᱵᱷᱤ ᱨᱩᱣᱟ]] ᱫᱟᱨᱟᱢ ᱞᱟᱜᱤᱫ ᱛᱮ ᱵᱮᱵᱚᱥᱛᱟᱭ ᱛᱮᱭᱟᱨ ᱞᱮᱫᱟ᱾ ᱠᱮᱯᱴᱮᱱ ᱡᱮᱢᱥ ᱠᱩᱠ ᱫᱚ ᱑᱗᱗᱙ ᱥᱮᱨᱢᱟ ᱨᱮᱱᱟᱜ ᱑᱔ ᱯᱷᱮᱵᱨᱩᱣᱟᱨᱤ  ᱦᱟᱣᱟᱭ ᱫᱤᱯ ᱨᱮᱭ ᱜᱚᱡ ᱮᱱᱟ᱾

[[Category:!Main category]]
[[category:ᱫᱤᱥᱟᱹᱢ ᱫᱟᱲᱟᱱ ᱦᱚᱲ]]
[[category:ᱱᱟᱹᱵᱤᱠ]]

==ᱯᱷᱮᱰᱮᱛ==
* https://bn.wikipedia.org/wiki/%E0%A6%9C%E0%A7%87%E0%A6%AE%E0%A6%B8_%E0%A6%95%E0%A7%81%E0%A6%95
* https://en.wikipedia.org/wiki/James_Cook
