 [[File:Fischotter, Lutra Lutra.JPG|thumb|ᱚᱫᱟᱢ]]

''' ᱩᱫᱟᱢ/ᱚᱫᱟᱢ ''' (ᱤᱝᱨᱟ.ᱡᱤ: otter) ᱫᱚ ᱢᱤᱫ ᱞᱮᱠᱟᱱ ᱯᱟᱭᱨᱟᱜ ᱟᱨ ᱜᱷᱩᱴᱩ ᱨᱮ ᱴᱩᱱᱰᱟ.ᱝᱚᱜ ᱡᱟᱱᱣᱟᱨ ᱠᱟᱱᱟ ᱠᱚ৷ᱱᱩᱠᱚ ᱫᱚ ᱜᱟ.ᱰᱭᱟ , ᱱᱟ.ᱭ ᱱᱟᱞᱟ , ᱜᱟᱰᱟ ᱢᱩᱰᱩ ᱚᱱᱠᱟᱱ ᱫᱟᱜ ᱛᱟᱦᱮᱱ ᱴᱷᱟ.ᱭ ᱨᱮᱜᱮ ᱠᱚ ᱛᱟᱦᱮᱱᱟ ৷ ᱫᱟᱜ ᱥᱩᱨ ᱨᱮᱭᱟᱜ ᱫᱷᱤᱨᱤ ᱵᱷᱩᱜᱟ.ᱜ , ᱫᱟᱨᱮ ᱨᱮᱦᱮᱫ ᱞᱟᱛᱟᱨ ᱮᱢᱟᱱ ᱠᱚᱨᱮ ᱧᱟᱢᱚᱜ-ᱟ৷ ᱱᱩᱠᱚ ᱫᱚ ᱫᱽᱜ ᱨᱮᱜᱮ ᱠᱚ ᱯᱟᱭᱨᱟ ᱵᱟᱲᱟᱭ ᱨᱮᱦᱚ ᱚᱛ ᱨᱮ ᱦᱚ ᱠᱚ ᱫᱟᱲᱟᱱ ᱜᱮᱭᱟ ৷ ᱩᱫᱟᱢ ᱞᱮᱠᱟ ᱚᱛ ᱨᱮ ᱛᱟᱦᱮᱱ ᱡᱟᱱᱣᱟᱨ ᱢᱩᱫᱽ ᱨᱮ ᱮᱴᱟᱜ ᱡᱟᱱᱣᱟᱨ ᱞᱮᱠᱟ ᱫᱟᱜ ᱨᱮ ᱤᱱᱟ.ᱜ ᱵᱟᱠᱚ ᱫᱟᱲᱨᱭᱟ৷ ᱩᱫᱟᱢ ᱟᱜ ᱟᱥᱚᱞ ᱡᱚᱢᱟᱜ ᱫᱚ ᱦᱟᱠᱩ ᱠᱟᱱᱟ ᱠᱚ ৷ᱦᱟᱠᱩ ᱥᱟᱥᱟᱵ ᱨᱮ ᱟ.ᱰᱤ ᱜᱟ.ᱠᱷᱩᱲ  ᱜᱮᱭᱟ ᱠᱚ৷ ᱢᱤᱫᱴᱮᱱ ᱡᱟ.ᱲ ᱨᱮᱵᱚᱱ ᱟᱧᱡᱚᱢ ᱟᱠᱟᱫ ᱜᱮᱭᱟ ᱜᱟᱰᱟ ᱯᱟᱨᱚᱢᱚᱜ ᱡᱚᱠᱷᱮᱡ ᱢᱤᱫ ᱦᱚᱲᱟᱜ ᱢᱟᱞᱟ ᱧᱩᱨ ᱮᱱ ᱛᱟᱭᱟ , ᱚᱱᱟ ᱢᱟᱞᱟ ᱢᱤᱫ ᱴᱱ ᱦᱟᱠᱩᱭ ᱡᱚᱢ ᱠᱮᱫᱟ  ᱛᱟᱭᱚᱢ ᱛᱮ ᱩᱱᱤ ᱩᱫᱟᱢ ᱪᱮᱫ ᱞᱮᱠᱟ ᱡᱚᱛᱚ ᱦᱟᱠᱚ ᱣᱟᱜ ᱞᱟᱡ-ᱮ ᱜᱮᱨ ᱵᱚᱜᱚᱡ ᱞᱮᱫ ᱛᱟᱠᱚᱣᱟ ? ᱩᱫᱟᱢ ᱫᱚ ᱚᱥᱴᱨᱮᱞᱤᱭᱟ ᱫᱤᱥᱚᱢ ᱪᱷᱟᱰᱟ ᱡᱟᱛᱮ ᱜᱚᱴᱟ ᱫᱷᱟ.ᱨᱛᱤ ᱨᱮ ᱜᱮ ᱠᱚ ᱧᱟᱢᱚᱜ-ᱟ ৷ ᱥᱤᱧᱩᱛ ᱨᱮᱦᱚ ᱟᱭᱢᱟ ᱛᱷᱚᱠ ᱨᱮᱱ ᱢᱮᱱᱟᱜ ᱠᱚᱣᱟ৷ ᱩᱫᱟᱢ ᱡᱟᱦᱟ ᱞᱮᱠᱟᱱ ᱦᱚᱲ ᱴᱷᱮᱱ ᱫᱚ ᱵᱟᱠᱚ ᱥᱚᱫᱚᱨᱚᱜ-ᱟ |
 
== ᱛᱟᱦᱮᱱ ᱴᱷᱟ:ᱭ ==
ᱚᱫᱟᱢ ᱫᱚ ᱟᱥᱚᱠᱟᱭ ᱛᱮ ᱦᱟᱥᱟ ᱨᱮ ᱵᱷᱩᱜᱟ.ᱜ ᱠᱟᱛᱮ ᱠᱚ ᱛᱟᱦᱮᱱᱟ ৷ ᱱᱚᱣᱟ ᱵᱷᱩᱜᱟ.ᱜ ᱨᱮᱭᱟᱜ ᱢᱤᱫ ᱴᱮᱱ ᱱᱤᱭᱚᱢ ᱢᱮᱱᱟᱜ-ᱟ৷ ᱢᱤᱫ ᱱᱟᱠᱷᱟ ᱵᱷᱩᱜᱥ.ᱜ ᱫᱚ ᱫᱟᱜ ᱥᱮᱡ ᱥᱮᱱᱚᱜ-ᱟ ᱟᱨ ᱢᱤᱫᱴᱮᱡ ᱫᱚ ᱜᱷᱩᱴᱩ ᱨᱮ ᱯᱷᱩᱴᱩᱠ ᱞᱮᱠᱟ ᱛᱟᱦᱮᱱᱟ ৷ᱚᱫᱟᱢ ᱢᱤᱫ ᱴᱷᱟ:ᱭ ᱨᱮᱜᱮ ᱠᱚ ᱛᱟᱦᱮᱱᱟ ᱢᱮᱱ ᱠᱷᱟᱱ ᱡᱚᱢᱟᱜ ᱨᱮᱱᱟᱜ ᱚᱠᱩᱞᱟ.ᱱ ᱦᱩᱭ ᱞᱮᱱ ᱠᱷᱟᱱ ᱴᱷᱟ:ᱭ ᱠᱚ ᱵᱚᱫᱚᱞᱟ৷ ᱚᱫᱟᱢ ᱟᱜ ᱟᱥᱚᱞ ᱡᱚᱢᱟᱜ ᱦᱩᱭᱩᱜ ᱦᱟᱠᱩ , ᱦᱟᱠᱩ ᱥᱮᱱᱫᱽᱨᱟ ᱢᱤᱫ ᱧᱤᱱᱫᱟ. ᱨᱮ 10 -15 ᱢᱥᱭᱮᱞ ᱦᱟ.ᱵᱤᱡ ᱠᱚ ᱫᱟᱲᱟᱱᱲ ৷ᱚᱲᱟᱜ ᱥᱩᱨ ᱨᱮ ᱱᱟ.ᱭ - ᱱᱟᱠᱟ ᱛᱟᱦᱮᱱ ᱠᱷᱟᱱ ᱟᱞᱜᱟ ᱛᱮ ᱵᱚᱱ ᱣᱮᱞ ᱫᱟᱲᱮᱣ ᱠᱚᱮᱟ  ৷ ᱚᱫᱟᱢ ᱟᱜ ᱜᱟ.ᱫᱤ ᱥᱮᱱᱫᱽᱨᱟ ᱧᱟᱢ ᱟ.ᱰᱤ ᱟᱞᱜᱟ ᱜᱮᱭᱟ ৷ ᱟᱥᱚᱠᱟᱩ ᱛᱮ ᱢᱮᱫ ᱴᱷᱟ:ᱭ ᱨᱮᱜᱮ ᱠᱚ ᱤᱡᱟ৷ ᱟᱨ ᱱᱚᱣᱟ ᱤᱡ ᱠᱚᱫᱚ ᱵᱷᱩᱜᱟ.ᱜ ᱪᱮᱛᱟᱱ ᱨᱮ ᱰᱷᱤᱯᱤ ᱠᱚᱜ-ᱟ  ᱟᱨ ᱦᱚ ᱦᱟᱠᱩ ᱡᱚᱢ ᱚᱠᱛᱮ ᱦᱟᱠᱩ ᱣᱟᱜ ᱢᱚᱪᱟ ᱠᱷᱚᱱ ᱦᱤᱨᱤᱡ ᱧᱩᱨᱩᱜ ᱡᱟᱝ, ᱪᱩᱯᱤ ᱮᱢᱟᱱ ᱛᱟᱦᱮᱱᱟ৷
 
== ᱡᱤᱭᱚᱱ ᱪᱟᱨᱠᱷᱟ ==
ᱚᱫᱟᱢ ᱫᱚ ᱢᱤᱫ ᱛᱚᱣᱟ ᱧᱩ ᱛᱮ ᱦᱟᱨᱟᱜ ᱡᱟᱱᱣᱟᱨ ᱠᱟᱱᱟ ᱠᱚ ৷ ᱚᱫᱟᱢ ᱠᱚᱫᱚ ᱞᱚᱞᱚ ᱫᱤᱱ ᱨᱮ ᱵᱟ.ᱲᱛᱤ ᱠᱚ ᱧᱟᱯᱟᱢ ᱚᱜ-ᱟ , ᱮᱴᱟᱜ ᱫᱤᱱ ᱨᱮᱦᱚ ᱧᱟᱯᱟᱢ ᱫᱚᱠᱚ ᱧᱟᱯᱟᱢᱚᱜ ᱜᱮᱭᱟᱠᱚ ৷ ᱱᱩᱠᱚ ᱫᱚ ᱫᱟᱜ ᱞᱟᱛᱟᱛ ᱨᱮᱠᱚ ᱧᱟᱯᱟᱢᱚᱜ-ᱟ ᱟᱨ ᱵᱟᱨᱭᱟ ᱠᱷᱚᱱ ᱯᱚᱱᱭᱟ  ᱦᱟ.ᱵᱤᱡ ᱠᱚ ᱦᱚᱯᱚᱱ ᱠᱚᱣᱟ ৷ ᱡᱟᱱᱟᱢ ᱚᱠᱛᱮ ᱨᱮ ᱚᱫᱟᱢ ᱦᱚᱯᱚᱱ ᱰᱟᱴᱟ ᱵᱟᱝ ᱡᱟᱱᱟᱢ ᱛᱚᱨᱟᱣ ᱠᱚᱣᱟ ᱟᱨ ᱢᱮᱫ ᱦᱚ ᱥᱟᱲ ᱵᱟᱝ ᱛᱟᱦᱮᱱ ᱛᱟᱠᱚᱣᱟ ৷ ᱢᱤᱫ ᱪᱟᱱᱫᱚ ᱛᱟᱭᱱᱚᱢ ᱢᱮᱫ ᱥᱟᱲᱚᱜ ᱮᱦᱚᱵᱚᱜ ᱛᱟᱠᱚᱣᱟ৷  ᱱᱚᱝᱠᱟ ᱜᱮ ᱮᱝᱜᱟᱛᱟᱜ ᱟᱭᱩᱨ ᱨᱮᱠᱚ ᱦᱟᱨᱟ ᱵᱩᱨᱩᱜ-ᱟ ᱫᱟᱜ ᱟᱨ ᱚᱛ ᱵᱟᱨ ᱡᱟᱭᱜᱟ ᱨᱮᱜᱮ ᱠᱚ ᱤᱛᱩ ᱠᱚᱣᱟ ৷ ᱯᱮ ᱪᱟᱱᱫᱚ ᱛᱟᱭᱱᱚᱢ ᱠᱷᱚᱱ ᱦᱚᱯᱚᱱ ᱠᱚ ᱫᱟᱜ ᱯᱟᱭᱨᱟᱜ ᱠᱚ ᱮᱦᱚᱵᱚᱜ-ᱟ ৷ ᱯᱩᱭᱞᱩ ᱨᱮ ᱫᱟᱜ ᱨᱮ ᱠᱚ ᱴᱷᱮᱞᱟᱣ ᱜᱚᱫ ᱠᱟᱠᱚᱣᱟ ᱟᱨ ᱮᱝᱜᱟᱛ ᱛᱮᱫ ᱫᱚ ᱢᱚᱪᱟ ᱨᱮ ᱦᱟᱠᱩ ᱜᱮᱨ ᱠᱟᱛᱮ ᱫᱟᱜ ᱵᱷᱤᱛᱨᱤ ᱠᱚ ᱵᱚᱞᱚᱱᱟ৷ ᱮᱝᱜᱟᱛ ᱟᱜ ᱢᱚᱪᱟ ᱠᱷᱚᱱ ᱦᱟᱠᱩ ᱨᱮᱨᱮᱡ ᱞᱟ.ᱜᱤᱫ ᱫᱟᱜ ᱨᱮ ᱵᱚᱞᱚᱱ ᱚᱠᱛᱮ ᱜᱮ ᱯᱟᱭᱨᱟᱜ ᱠᱚ ᱪᱮᱫ ᱠᱚᱝᱟ ৷ ᱱᱚᱝᱠᱟ ᱜᱮ ᱵᱟᱨ - ᱯᱮ ᱥᱮᱨᱢᱟ ᱛᱟᱭᱱᱚᱢ ᱦᱚᱯᱚᱱ ᱠᱚᱠᱚ ᱥᱮᱬᱟᱜ-ᱟ ᱟᱨ ᱡᱤᱵᱚᱱ ᱡᱩᱨᱤ ᱠᱚ ᱧᱟᱢ ᱡᱚᱝᱟ  ৷ 





[[ᱛᱷᱚᱠ:ᱡᱤᱵᱽ ᱡᱚᱱᱛᱩ]]
