 [[File:Fischotter, Lutra Lutra.JPG|thumb|ᱚᱫᱟᱢ]]

''' ᱩᱫᱟᱢ/ᱚᱫᱟᱢ ''' (ᱤᱝᱞᱤᱥ: otter) ᱫᱚ ᱢᱤᱫ ᱞᱮᱠᱟᱱ ᱯᱟᱭᱨᱟᱜ ᱟᱨ ᱜᱷᱩᱴᱩ ᱨᱮ ᱴᱩᱸᱰᱟ.ᱝ ᱚᱜ ᱡᱟᱱᱣᱟ ᱠᱟᱱᱟ ᱠᱚ ৷ ᱱᱩᱠᱩ ᱫᱚ ᱜᱟ.ᱰᱭᱟᱹ, ᱱᱟ.ᱭ, ᱱᱟᱞᱟ, ᱜᱟᱰᱟ ᱢᱩᱸᱰᱩ ᱚᱱᱠᱟᱱ ᱫᱟᱜ ᱛᱟᱦᱮᱸᱱ ᱴᱷᱟᱺᱭ ᱨᱮᱜᱮ ᱠᱚ ᱛᱟᱦᱮᱸᱱᱟ ৷ ᱫᱟᱜ ᱥᱩᱨ ᱨᱮᱭᱟᱜ ᱫᱷᱤᱨᱤ ᱵᱷᱩᱜᱟ.ᱜ, ᱫᱟᱨᱮ ᱨᱮᱦᱮᱫ ᱞᱟᱛᱟᱨ ᱮᱢᱟᱱ ᱠᱚᱨᱮ ᱠᱚ ᱧᱟᱢᱚᱜ-ᱟ ৷ ᱱᱩᱠᱩ ᱫᱚ ᱫᱟᱜ ᱨᱮᱜᱮ ᱠᱚ ᱯᱟᱭᱨᱟ ᱵᱟᱲᱟᱭ ᱨᱮᱦᱚᱸ ᱚᱛ ᱨᱮ ᱦᱚᱸ ᱠᱚ ᱫᱟᱲᱟᱱ ᱜᱮᱭᱟ ৷ ᱩᱫᱟᱢ ᱞᱮᱠᱟ ᱚᱛ ᱨᱮ ᱛᱟᱦᱮᱸᱱ ᱡᱟᱱᱣᱟ ᱢᱩᱫᱽ ᱨᱮ ᱮᱴᱟᱜ ᱡᱟᱱᱣᱟ ᱞᱮᱠᱟ ᱫᱟᱜ ᱨᱮ ᱩᱱᱟ.ᱜ ᱵᱟᱝ ᱠᱚ ᱫᱟᱹᱲ ᱠᱮᱭᱟ ৷ ᱩᱫᱟᱢ ᱟᱜ ᱟᱥᱚᱞ ᱡᱚᱢᱟᱜ ᱫᱚ ᱦᱟᱹᱠᱩ ᱠᱟᱱᱟ ᱠᱚ ৷ ᱦᱟᱹᱠᱩ ᱥᱟᱥᱟᱵ ᱨᱮ ᱱᱩᱠᱩ ᱫᱚ ᱟ.ᱰᱤ ᱜᱟ.ᱠᱷᱩᱲ  (ᱢᱟᱹᱦᱤᱨ) ᱜᱮᱭᱟ ᱠᱚ ৷ ᱢᱤᱫᱴᱟᱹᱝ ᱡᱟ.ᱲ ᱨᱮᱵᱚᱱ ᱟᱸᱡᱚᱢ ᱟᱠᱟᱫ ᱜᱮᱭᱟ ᱜᱟᱰᱟ ᱯᱟᱨᱚᱢᱚᱜ ᱡᱚᱠᱷᱚᱫ ᱢᱤᱫ ᱦᱚᱲᱟᱜ ᱢᱟᱞᱟ ᱧᱩᱨ ᱮᱱ ᱛᱟᱭᱟ, ᱚᱱᱟ ᱢᱟᱞᱟ ᱢᱤᱫᱴᱟᱹᱝ ᱦᱟᱹᱠᱩᱭ ᱡᱚᱢ ᱠᱮᱫᱼᱟ ᱾ ᱛᱟᱭᱚᱢ ᱛᱮ ᱩᱱᱤ ᱩᱫᱟᱢ ᱫᱚ ᱪᱮᱫ ᱞᱮᱠᱟ ᱡᱚᱛᱚ ᱦᱟᱹᱠᱩᱣᱟᱜ ᱞᱟᱡ ᱮ ᱜᱮᱨ ᱵᱚᱜᱚᱡ ᱞᱮᱫ ᱛᱟᱠᱚᱣᱟ ? ᱩᱫᱟᱢ ᱫᱚ ᱚᱥᱴᱨᱮᱞᱤᱭᱟ ᱫᱤᱥᱚᱢ ᱪᱷᱟᱰᱟ ᱠᱟᱛᱮ ᱜᱚᱴᱟ ᱫᱷᱟ.ᱨᱛᱤ ᱨᱮᱜᱮ ᱠᱚ ᱧᱟᱢᱚᱜ-ᱟ ৷ ᱥᱤᱧᱚᱛ ᱨᱮᱦᱚᱸ ᱟᱭᱢᱟ ᱛᱷᱚᱠ ᱨᱮᱱ ᱢᱮᱱᱟᱜ ᱠᱚᱣᱟ ৷ ᱩᱫᱟᱢ ᱡᱟᱦᱟᱸ ᱞᱮᱠᱟᱱ ᱦᱚᱲ ᱴᱷᱮᱱ ᱫᱚ ᱵᱟᱠᱚ ᱥᱚᱫᱚᱨᱚᱜ-ᱟ |

 

== ᱛᱟᱦᱮᱱ ᱴᱷᱟ:ᱭ ==
ᱚᱫᱟᱢ ᱫᱚ ᱟᱥᱚᱠᱟᱭ ᱛᱮ ᱦᱟᱥᱟ ᱨᱮ ᱵᱷᱩᱜᱟ.ᱜ ᱠᱟᱛᱮ ᱠᱚ ᱛᱟᱦᱮᱱᱟ ৷ ᱱᱚᱣᱟ ᱵᱷᱩᱜᱟ.ᱜ ᱨᱮᱭᱟᱜ ᱢᱤᱫ ᱴᱮᱱ ᱱᱤᱭᱚᱢ ᱢᱮᱱᱟᱜ-ᱟ৷ ᱢᱤᱫ ᱱᱟᱠᱷᱟ ᱵᱷᱩᱜᱟ.ᱜ ᱫᱚ ᱫᱟᱜ ᱥᱮᱡ ᱥᱮᱱᱚᱜ-ᱟ ᱟᱨ ᱢᱤᱫᱴᱮᱡ ᱫᱚ ᱜᱷᱩᱴᱩ ᱨᱮ ᱯᱷᱩᱴᱩᱠ ᱞᱮᱠᱟ ᱛᱟᱦᱮᱱᱟ ৷ᱚᱫᱟᱢ ᱢᱤᱫ ᱴᱷᱟ:ᱭ ᱨᱮᱜᱮ ᱠᱚ ᱛᱟᱦᱮᱱᱟ ᱢᱮᱱ ᱠᱷᱟᱱ ᱡᱚᱢᱟᱜ ᱨᱮᱱᱟᱜ ᱚᱠᱩᱞᱟ.ᱱ ᱦᱩᱭ ᱞᱮᱱ ᱠᱷᱟᱱ ᱴᱷᱟ:ᱭ ᱠᱚ ᱵᱚᱫᱚᱞᱟ৷ ᱚᱫᱟᱢ ᱟᱜ ᱟᱥᱚᱞ ᱡᱚᱢᱟᱜ ᱦᱩᱭᱩᱜ ᱠᱟᱱᱟ ᱦᱟᱹᱠᱩ , ᱦᱟᱹᱠᱩ ᱥᱮᱸᱫᱽᱨᱟ ᱢᱤᱫ ᱧᱤᱫᱟ. ᱨᱮ 10 -15 ᱢᱟᱹᱭᱤᱞ ᱦᱟ.ᱵᱤᱡ ᱠᱚ ᱫᱟᱲᱟᱱᱼᱟ৷ ᱚᱲᱟᱜ ᱥᱩᱨ ᱨᱮ ᱱᱟ.ᱭ - ᱱᱟᱞᱟ ᱛᱟᱦᱮᱱ ᱠᱷᱟᱱ ᱟᱞᱜᱟ ᱛᱮ ᱵᱚᱦᱮᱞ ᱫᱟᱲᱮ ᱟᱠᱚᱣᱟ  ৷ ᱚᱫᱟᱢ ᱟᱜ ᱜᱟ.ᱫᱤ ᱥᱮᱸᱫᱽᱨᱟ ᱧᱟᱢ ᱟ.ᱰᱤ ᱟᱞᱜᱟ ᱜᱮᱭᱟ ৷ ᱟᱥᱚᱠᱟᱭ ᱛᱮ ᱢᱮᱫ ᱴᱷᱟ:ᱭ ᱨᱮᱜᱮ ᱠᱚ ᱤᱡᱼᱟ৷ ᱟᱨ ᱱᱚᱣᱟ ᱤᱡ ᱠᱚᱫᱚ ᱵᱷᱩᱜᱟ.ᱜ ᱪᱮᱛᱟᱱ ᱨᱮ ᱰᱷᱤᱯᱤ ᱠᱚᱜ-ᱟ  ᱟᱨ ᱦᱚᱸ ᱦᱟᱹᱠᱩ ᱡᱚᱢ ᱚᱠᱛᱮ ᱦᱟᱹᱠᱩ ᱣᱟᱜ ᱢᱚᱪᱟ ᱠᱷᱚᱱ ᱦᱤᱨᱤᱡ ᱧᱩᱨᱩᱜ ᱡᱟᱝ, ᱪᱩᱯᱤ ᱮᱢᱟᱱ ᱛᱟᱦᱮᱱᱟ৷

 
== ᱡᱤᱭᱚᱱ ᱪᱟᱨᱠᱷᱟ ==
ᱚᱫᱟᱢ ᱫᱚ ᱢᱤᱫ ᱛᱚᱣᱟ ᱧᱩ ᱛᱮ ᱦᱟᱨᱟᱜ ᱡᱟᱱᱣᱟᱨ ᱠᱟᱱᱟ ᱠᱚ ৷ ᱚᱫᱟᱢ ᱠᱚᱫᱚ ᱞᱚᱞᱚ ᱫᱤᱱ ᱨᱮ ᱵᱟ.ᱲᱛᱤ ᱠᱚ ᱧᱟᱯᱟᱢ ᱚᱜ-ᱟ , ᱮᱴᱟᱜ ᱫᱤᱱ ᱨᱮᱦᱚᱸ ᱧᱟᱯᱟᱢ ᱫᱚᱠᱚ ᱧᱟᱯᱟᱢᱚᱜ ᱜᱮᱭᱟᱠᱚ ৷ ᱱᱩᱠᱩ ᱫᱚ ᱫᱟᱜ ᱞᱟᱛᱟᱛ ᱨᱮᱠᱚ ᱧᱟᱯᱟᱢᱚᱜ-ᱟ ᱟᱨ ᱵᱟᱨᱭᱟ ᱠᱷᱚᱱ ᱯᱚᱱᱭᱟ  ᱦᱟ.ᱵᱤᱡ ᱠᱚ ᱦᱚᱯᱚᱱ ᱠᱚᱣᱟ ৷ ᱡᱟᱱᱟᱢ ᱚᱠᱛᱮ ᱨᱮ ᱚᱫᱟᱢ ᱦᱚᱯᱚᱱ ᱰᱟᱴᱟ ᱵᱟᱝ ᱡᱟᱱᱟᱢ ᱛᱚᱨᱟ ᱠᱚᱣᱟ ᱟᱨ ᱢᱮᱫ ᱦᱚᱸ ᱵᱩᱥᱟᱹᱲ ᱵᱟᱝ ᱛᱟᱦᱮᱱ ᱛᱟᱠᱚᱣᱟ ৷ ᱢᱤᱫ ᱪᱟᱸᱫᱚ ᱛᱟᱭᱱᱚᱢ ᱢᱮᱫ ᱵᱩᱥᱟᱹᱲᱚᱜ ᱮᱦᱚᱵᱚᱜ ᱛᱟᱠᱚᱣᱟ৷  ᱱᱚᱝᱠᱟ ᱜᱮ ᱮᱸᱜᱟᱛᱟᱜ ᱟᱹᱭᱩᱨ ᱨᱮᱠᱚ ᱦᱟᱨᱟ ᱵᱩᱨᱩᱜ-ᱟ ᱫᱟᱜ ᱟᱨ ᱚᱛ ᱵᱟᱨ ᱡᱟᱭᱜᱟ ᱨᱮᱜᱮ ᱠᱚ ᱤᱛᱩ ᱠᱚᱣᱟ ৷ ᱯᱮ ᱪᱟᱸᱫᱚ ᱛᱟᱭᱱᱚᱢ ᱠᱷᱚᱱ ᱦᱚᱯᱚᱱ ᱠᱚ ᱫᱟᱜ ᱯᱟᱭᱨᱟᱜ ᱠᱚ ᱮᱦᱚᱵᱚᱜ-ᱟ ৷ ᱯᱩᱭᱞᱩ ᱨᱮ ᱫᱟᱜ ᱨᱮ ᱠᱚ ᱴᱷᱮᱞᱟᱣ ᱜᱚᱫ ᱠᱟᱠᱚᱣᱟ ᱟᱨ ᱮᱸᱜᱟᱛ ᱛᱮᱫ ᱫᱚ ᱢᱚᱪᱟ ᱨᱮ ᱦᱟᱹᱠᱩ ᱜᱮᱨ ᱠᱟᱛᱮ ᱫᱟᱜ ᱵᱷᱤᱛᱨᱤ ᱠᱚ ᱵᱚᱞᱚᱱᱟ৷ ᱮᱸᱜᱟᱛ ᱟᱜ ᱢᱚᱪᱟ ᱠᱷᱚᱱ ᱦᱟᱹᱠᱩ ᱨᱮᱨᱮᱡ ᱞᱟ.ᱜᱤᱫ ᱫᱟᱜ ᱨᱮ ᱵᱚᱞᱚᱱ ᱚᱠᱛᱮ ᱜᱮ ᱯᱟᱭᱨᱟᱜ ᱠᱚ ᱪᱮᱫ ᱠᱚᱣᱟ ৷ ᱱᱚᱝᱠᱟ ᱜᱮ ᱵᱟᱨ - ᱯᱮ ᱥᱮᱨᱢᱟ ᱛᱟᱭᱱᱚᱢ ᱦᱚᱯᱚᱱ ᱠᱚᱠᱚ ᱥᱮᱬᱟᱜ-ᱟ ᱟᱨ ᱡᱤᱵᱚᱱ ᱡᱩᱨᱤ ᱠᱚ ᱧᱟᱢ ᱡᱚᱝᱟ  ৷ 





[[ᱛᱷᱚᱠ:ᱡᱤᱵᱽ ᱡᱚᱱᱛᱩ]]
