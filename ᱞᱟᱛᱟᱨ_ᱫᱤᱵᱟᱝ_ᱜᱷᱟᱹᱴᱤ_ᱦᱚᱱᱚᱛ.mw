{{Infobox settlement
| name                   = ᱞᱟᱛᱟᱨ ᱫᱤᱵᱟᱝ ᱜᱷᱟᱹᱴᱤ ᱦᱚᱱᱚᱛ
| settlement_type        = [[Districts of Arunachal Pradesh|ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ]]
| total_type             = Total
| native_name            = 
| image_map              = Arunachal Pradesh district location map Lower Dibang Valley.svg
| map_caption            = ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱦᱚᱱᱚᱛ ᱞᱟᱛᱟᱨ ᱫᱤᱵᱟᱝ ᱜᱷᱟᱹᱴᱤ ᱨᱮᱭᱟᱜ ᱞᱚᱠᱮᱥᱳᱱ
| coordinates            = 
| coor_pinpoint          = Roing
| subdivision_type       = ᱫᱤᱥᱚᱢ
| subdivision_name       = [[ᱥᱤᱧᱚᱛ]]
| subdivision_type1      = [[States and union territories of India|ᱯᱚᱱᱚᱛ]]
| subdivision_name1      = [[ᱚᱨᱩᱱᱟᱪᱚᱞ ᱯᱨᱚᱫᱮᱥ]]
| subdivision_type2      = 
| subdivision_name2      = 
| established_title      = Established
| established_date       = 
| seat_type              = ᱢᱩᱠᱷᱤᱭᱟᱹᱥᱟᱲᱟ
| seat                   = [[ᱨᱳᱭᱤᱝ]]
| parts_type             = [[Tehsils of India|Tehsils]]
| parts_style            = para
| p1                     = 
| area_total_km2         = 
| area_footnotes         = 
| population_as_of       = ᱒0᱑᱑
| population_total       = 53986<ref name=districtcensus>{{cite web | url = http://www.census2011.co.in/district.php | title = District Census 2011 | accessdate = 2011-09-30 |year=2011 | publisher = Census2011.co.in}}</ref>
| population_footnotes   = 
| population_urban       = 
| population_density_km2 = auto
| demographics_type1     = ᱦᱚᱲ ᱮᱞᱮᱞ
| demographics1_title1   = [[Literacy in India|ᱥᱤᱠᱷᱱᱟᱹᱛ]]
| demographics1_info1    = 70.4%<ref name=districtcensus />
| demographics1_title2   = ᱡᱟᱱᱟᱝ ᱡᱟᱹᱱᱤ
| demographics1_info2    = 919<ref name=districtcensus />
| leader_title           = 
| leader_name            = 
| leader_title1          = 
| leader_name1           = 
| leader_title2          = 
| leader_name2           = 
| timezone1              = [[Indian Standard Time|IST]]
| utc_offset1            = +05:30
| registration_plate     = 
| blank_name_sec1        = 
| blank_info_sec1        = 
| blank_name_sec2        = 
| blank_info_sec2        = 
| website                = 
}}

'''ᱞᱟᱛᱟᱨ ᱫᱤᱵᱟᱝ ᱜᱷᱟᱹᱴᱤ''' ᱥᱤᱧᱚᱛᱤᱭᱟᱹ ᱯᱚᱱᱚᱛ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱫᱚ [[ᱨᱳᱭᱤᱝ]] ᱠᱟᱱᱟ ᱾ <ref>[http://india.gov.in/knowindia/districts/andhra1.php?stateid=AR National Portal of India : Know India : Districts of India<!-- Bot generated title -->]</ref> ᱞᱟᱛᱟᱨ ᱫᱤᱵᱟᱝ ᱜᱷᱟᱹᱴᱤ ᱫᱚ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱯᱩᱨᱩᱵᱽ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱜᱮᱢᱚᱬ ᱟᱱᱟᱜ ᱦᱚᱱᱚᱛ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱫᱚ ᱨᱳᱭᱤᱝ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱤᱵᱟᱝ ᱱᱟᱹᱭ ᱨᱮᱭᱟᱜ ᱧᱩᱛᱩᱢ ᱞᱮᱠᱟᱛᱮ ᱪᱷᱟᱹᱴᱭᱟᱹᱨ ᱟᱠᱟᱱᱟ ᱾ ᱫᱤᱵᱟᱝ ᱱᱟᱹᱭ ᱥᱟᱶ ᱥᱟᱶᱛᱮ ᱱᱚᱰᱮ ᱫᱚ ᱟᱨ ᱦᱚᱸ ᱟᱹᱰᱤ ᱜᱟᱱ ᱱᱟᱹᱭ ᱢᱮᱱᱟᱜ-ᱟ ᱾

ᱱᱚᱣᱟ ᱠᱚ ᱱᱟᱹᱭ ᱨᱮ ᱵᱽᱨᱚᱦᱢᱚᱯᱩᱛᱨᱚ ᱱᱟᱹᱭ ᱜᱮ ᱡᱚᱛᱚ ᱠᱷᱚᱱ ᱢᱟᱨᱟᱝ-ᱟ ᱾ ᱫᱤᱵᱟᱝ ᱱᱟᱹᱭ ᱫᱚ ᱵᱽᱨᱚᱦᱢᱚᱯᱩᱛᱨᱚ ᱱᱟᱹᱭ ᱨᱮᱭᱟᱜ ᱪᱟᱸᱜᱟ ᱱᱟᱹᱭ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱩᱛᱚᱨ ᱱᱟᱠᱷᱟ ᱨᱮ ᱫᱤᱵᱟᱝ ᱜᱷᱟᱹᱴᱤ ᱦᱚᱱᱚᱛ, ᱯᱩᱨᱩᱵᱽ ᱨᱮ ᱞᱳᱦᱤᱛ ᱟᱨ ᱢᱮᱠ ᱢᱳᱦᱚᱱ ᱞᱟᱭᱤᱱ, ᱯᱩᱪᱷᱤᱢ ᱨᱮ ᱯᱩᱨᱩᱵᱽ ᱥᱤᱭᱟᱝ, ᱟᱨ ᱫᱩᱠᱷᱤᱱ ᱨᱮᱫᱚ [[ᱟᱥᱟᱢ]] ᱨᱮᱭᱟᱜ [[ᱛᱤᱱᱥᱩᱠᱤᱭᱟ]] ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱦᱮᱢᱟᱞ ᱵᱩᱨᱩ ᱫᱟᱥᱱᱟ ᱨᱮ ᱵᱚᱥᱠᱚᱫ ᱠᱟᱛᱮ ᱢᱮᱱᱟᱜ-ᱟ ᱟᱨ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱒᱖᱕᱕ ᱠᱤᱞᱚ ᱢᱤᱴᱚᱨ ᱩᱥᱩᱨ ᱨᱮ ᱢᱮᱱᱟᱜ-ᱟ ᱾ ᱞᱟᱛᱟᱨ ᱫᱤᱵᱟᱝ ᱜᱷᱟᱹᱴᱤ ᱫᱚ ᱟᱹᱰᱤ ᱪᱚᱨᱚᱠ ᱧᱮᱢᱮᱞ ᱴᱚᱴᱷᱟ ᱠᱟᱱᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱰᱮ ᱫᱚ ᱵᱚᱨᱚᱯᱷ ᱛᱮ ᱫᱟᱯᱟᱞ ᱟᱠᱟᱱ ᱪᱚᱴᱟᱛ, ᱥᱚᱠᱚᱲ ᱵᱚᱠᱚᱲ ᱱᱟᱹᱭ, ᱜᱟᱺᱦᱤᱨ ᱜᱷᱟᱹᱴᱤ ᱟᱨ ᱪᱚᱨᱚᱠ ᱪᱮᱦᱨᱟ ᱵᱤᱨ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱟᱡᱟᱜ ᱪᱮᱦᱨᱟᱱ ᱵᱤᱨ ᱠᱷᱟᱹᱛᱤᱨ ᱱᱚᱣᱟ ᱴᱚᱴᱷᱟ ᱫᱚ ᱦᱚᱲ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱥᱩᱨ ᱥᱩᱯᱩᱨ ᱘᱐% ᱵᱤᱨ ᱫᱚ ᱜᱟᱡᱟᱲ ᱵᱤᱨ ᱛᱮ ᱯᱚᱴᱚᱢ ᱮᱥᱮᱫ ᱟᱠᱟᱱᱟ ᱾ ᱵᱤᱨ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱟᱹᱰᱤ ᱞᱮᱠᱟᱱ ᱫᱟᱨᱮ ᱱᱟᱹᱬᱤ ᱟᱨ ᱡᱤᱵᱽ ᱡᱤᱭᱟᱹᱞᱤ ᱠᱚ ᱧᱮᱞ ᱫᱟᱲᱟᱭᱟ ᱠᱚᱣᱟ ᱾ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱤᱱᱤᱡ ᱥᱚᱨᱠᱟᱨ ᱫᱚ ᱱᱚᱰᱮ ᱟᱹᱰᱤ ᱜᱟᱱ ᱵᱤᱨ ᱡᱟᱱᱣᱟ ᱨᱟᱠᱷᱟᱱ ᱮ ᱛᱷᱟᱯᱚᱱ ᱟᱠᱟᱫ-ᱟ ᱾

ᱥᱤᱨᱡᱚᱱ ᱨᱮᱭᱟᱜ ᱪᱚᱨᱚᱠ ᱨᱩᱯ ᱨᱚᱝ ᱵᱟᱹᱜᱤ ᱠᱟᱛᱮ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱱᱚᱰᱮᱱ ᱠᱚ ᱴᱚᱴᱷᱟᱣᱟᱨᱤ ᱵᱚᱥᱠᱚᱫᱤᱭᱟᱹ ᱠᱚ ᱥᱟᱶ ᱦᱚᱸ ᱠᱚ ᱧᱟᱯᱟᱢ ᱫᱟᱲᱮᱭᱟᱜ ᱜᱮᱭᱟ ᱾ ᱱᱚᱰᱮᱱ ᱠᱚ ᱵᱟᱹᱲᱛᱤ ᱵᱚᱥᱠᱚᱫᱤᱭᱟᱹ ᱫᱚ ᱟᱹᱫᱤᱵᱟᱹᱥᱤ ᱡᱟᱹᱛᱤ ᱨᱤᱱ ᱦᱚᱲ ᱠᱟᱱᱟ ᱠᱚ ᱾ ᱱᱩᱠᱩᱣᱟᱜ ᱞᱟᱠᱪᱟᱨ ᱨᱮᱭᱟᱜ ᱠᱷᱩᱵ ᱪᱚᱨᱚᱠ ᱨᱩᱯ ᱨᱚᱝ ᱧᱮᱞ ᱡᱚᱝ ᱟᱨ ᱩᱱᱠᱩ ᱠᱚ ᱧᱟᱯᱟᱢ ᱠᱚ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ ᱟᱹᱫᱤᱵᱟᱹᱥᱤ ᱠᱚ ᱥᱟᱶ ᱧᱟᱯᱟᱢ ᱛᱟᱭᱚᱢ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱰᱮᱱᱟᱜ ᱵᱤᱨ ᱫᱟᱬᱟᱱ ᱨᱮ ᱨᱟᱹᱥᱠᱟᱹ ᱠᱚ ᱟᱢᱮᱴ ᱫᱟᱲᱮᱭᱟᱜ-ᱟ ᱾ ᱡᱩᱣᱟᱹᱱ ᱥᱟᱸᱜᱷᱟᱨᱤᱭᱟᱹ ᱠᱚᱫᱚ ᱱᱚᱣᱟ ᱵᱩᱨᱩ ᱨᱮ ᱪᱩᱦᱩᱞ ᱯᱮᱨᱮᱡ ᱥᱟᱸᱜᱷᱟᱨ ᱨᱮᱭᱟᱜ ᱨᱟᱹᱥᱠᱟᱹ ᱦᱚᱸᱠᱚ ᱦᱟᱛᱟᱣ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱠᱚ ᱥᱟᱶ ᱥᱟᱶᱛᱮ ᱱᱚᱰᱮᱱᱟᱜ ᱱᱟᱹᱭ ᱨᱮ ᱣᱟᱴᱚᱨ ᱥᱯᱳᱴᱥ ᱨᱮᱭᱟᱜ ᱨᱟᱹᱥᱠᱟᱹ ᱦᱚᱸ ᱦᱟᱛᱟᱣ ᱜᱟᱱᱚᱜ-ᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱥᱟᱶᱛᱮ ᱱᱚᱣᱟ ᱴᱚᱴᱷᱟ ᱫᱚ ᱱᱟᱜᱟᱢᱤᱭᱟᱹ ᱟᱨ ᱡᱟᱹᱫᱩᱞᱟᱹᱲᱤᱭᱟᱹ ᱠᱚ ᱴᱷᱮᱱ ᱦᱚᱸ ᱜᱚᱨᱚᱡᱽ ᱫᱚ ᱥᱚᱢᱟᱱ ᱜᱮᱭᱟ ᱪᱮᱫᱟᱜ ᱥᱮ ᱩᱱᱠᱩ ᱠᱚ ᱞᱟᱹᱜᱤᱫ ᱫᱚ ᱱᱚᱰᱮ ᱡᱚᱛᱚ ᱞᱮᱠᱟᱱᱟᱜ ᱢᱮᱱᱟᱜ-ᱟ ᱾

== ᱯᱨᱚᱥᱟᱥᱚᱱᱤᱠ ᱵᱚᱰ ==

* ᱰᱟᱸᱵᱩᱠ
* ᱫᱮᱥᱟᱞᱤ
* ᱦᱩᱱᱞᱤ
* ᱠᱳᱨᱳᱱᱩ
* ᱨᱳᱭᱤᱝ

== ᱢᱩᱠᱷᱤᱭᱟᱹ ᱢᱩᱦᱤᱛ ==

=== ᱢᱟᱭᱩᱫᱤᱭᱟ ===
ᱱᱚᱣᱟ ᱫᱚ [[ᱦᱮᱢᱟᱞ ᱵᱩᱨᱩ]] ᱨᱮᱭᱟᱜ [[ᱨᱮᱭᱤᱝ]] ᱠᱷᱚᱱ ᱥᱩᱨ ᱥᱩᱯᱩᱨ ᱕᱖ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱱᱚᱣᱟ ᱴᱚᱴᱷᱟ ᱫᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱪᱮᱫᱟᱜ ᱥᱮ ᱱᱚᱣᱟ ᱨᱮᱭᱟᱜ ᱥᱟᱺᱜᱤᱧ ᱫᱷᱟᱹᱵᱤᱡ ᱯᱟᱥᱱᱟᱣ ᱟᱠᱟᱱ ᱛᱟᱥᱟᱫ ᱨᱮᱭᱟᱜ ᱢᱟᱴ ᱥᱟᱸᱜᱷᱟᱨᱤᱭᱟᱹ ᱠᱚᱣᱟᱜ ᱢᱚᱱᱮᱭ ᱢᱩᱦᱤᱛ ᱩᱛᱟᱹᱨᱟ ᱾ ᱨᱟᱵᱟᱝ ᱫᱤᱱ ᱫᱚ ᱱᱚᱰᱮ ᱵᱚᱨᱚᱯᱷᱡᱟᱹᱲᱤ ᱨᱮᱭᱟᱜ ᱨᱟᱹᱥᱠᱟᱹ ᱦᱚᱸ ᱦᱟᱛᱟᱣ ᱜᱟᱱᱚᱜ-ᱟ ᱾ ᱰᱤᱥᱮᱢᱵᱚᱨ-ᱢᱟᱨᱪ ᱨᱮ ᱱᱚᱰᱮ ᱫᱚ ᱟᱹᱰᱤ ᱵᱟᱹᱲᱛᱤ ᱵᱚᱨᱚᱯᱷᱡᱟᱹᱲᱤ ᱦᱩᱭᱩᱜ-ᱟ ᱾ ᱚᱱᱟ ᱚᱠᱛᱚᱨᱮ ᱱᱚᱣᱟ ᱴᱚᱴᱷᱟ ᱫᱚ ᱫᱤᱱ ᱥᱟᱨᱟ ᱥᱟᱹᱱᱛᱤ ᱜᱮ ᱛᱟᱦᱮᱸᱱᱟ ᱾ ᱵᱚᱨᱚᱯᱷᱡᱟᱹᱲᱤ ᱚᱠᱛᱚ ᱨᱮ ᱱᱚᱰᱮᱱᱟᱜ ᱪᱮᱦᱨᱟᱱ ᱧᱮᱞ ᱡᱚᱝ ᱞᱟᱭᱚᱠ ᱛᱟᱦᱮᱸᱱᱟ ᱾ ᱨᱮᱭᱤᱝ ᱠᱷᱚᱱ ᱱᱚᱰᱮ ᱫᱷᱟᱹᱵᱤᱡ ᱫᱚ ᱥᱩᱢᱩᱝ ᱟᱫᱷᱟ ᱜᱷᱚᱱᱴᱟ ᱨᱮᱜᱮ ᱥᱮᱴᱮᱨ ᱜᱟᱱᱚᱜ-ᱟ ᱾ ᱥᱟᱸᱜᱷᱟᱨᱤᱭᱟᱹ ᱠᱚ ᱡᱤᱨᱟᱹᱣᱜ ᱞᱟᱹᱜᱤᱫ ᱱᱚᱰᱮ ᱫᱚ ᱟᱹᱰᱤᱜᱟᱱ ᱜᱮᱥᱴ ᱦᱟᱣᱩᱥ ᱦᱚᱸ ᱵᱮᱱᱟᱣ ᱟᱠᱟᱱᱟ ᱾ ᱱᱚᱣᱟ ᱜᱮᱥᱴ ᱦᱟᱣᱩᱥ ᱠᱷᱚᱱ ᱱᱟᱥᱮ ᱥᱟᱺᱜᱤᱧ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱵᱟᱱᱟ, ᱵᱤᱨ ᱢᱮᱨᱚᱢ ᱟᱨ ᱩᱰᱟᱹᱣᱜ ᱠᱟᱱ ᱛᱩᱲ ᱦᱚᱸᱠᱚ ᱧᱮᱞ ᱫᱟᱲᱮᱭᱟ ᱠᱚᱣᱟ ᱾ 

=== ᱢᱤᱦᱟᱣᱳ ᱡᱷᱟᱨᱱᱟ ===
ᱱᱚᱣᱟ ᱫᱚ [[ᱚᱨᱩᱬᱟᱪᱚᱞ ᱯᱨᱚᱫᱮᱥ]] ᱨᱮᱭᱟᱜ ᱟᱹᱰᱤ ᱜᱮ ᱪᱮᱦᱨᱟᱱ ᱧᱮᱢᱮᱞ ᱴᱚᱴᱷᱟ ᱠᱟᱱᱟ ᱾ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱱᱚᱣᱟ ᱨᱮᱭᱟᱜ ᱩᱥᱩᱞ ᱫᱚ ᱓᱐᱐᱐ ᱯᱷᱩᱴ ᱢᱮᱱᱟᱜ-ᱟ ᱾ [[ᱨᱮᱭᱤᱝ]] ᱠᱷᱚᱱ ᱱᱚᱰᱮ ᱫᱷᱟᱹᱵᱤᱡ ᱫᱚ ᱟᱹᱰᱤ ᱟᱞᱜᱟ ᱛᱮᱜᱮ ᱥᱮᱴᱮᱨ ᱜᱟᱱᱚᱜ-ᱟ ᱾ ᱱᱚᱣᱟ ᱫᱚ ᱨᱳᱭᱤᱝ ᱠᱷᱚᱱ ᱑᱔ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱡᱷᱟᱨᱱᱟ ᱨᱮᱭᱟᱜ ᱫᱟᱜ ᱫᱚ ᱟᱹᱰᱤ ᱜᱮ ᱯᱷᱟᱨᱪᱟ ᱜᱮᱭᱟ ᱾ ᱡᱷᱟᱨᱱᱟ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱟᱹᱰᱤ ᱜᱟᱱ ᱵᱤᱨ ᱜᱮᱰᱮ ᱠᱚ ᱧᱮᱞ ᱫᱟᱲᱮᱭᱟ ᱠᱚᱣᱟ ᱾ ᱱᱚᱣᱟ ᱡᱷᱟᱨᱱᱟ ᱫᱚ ᱥᱩᱨ ᱥᱩᱯᱩᱨ ᱔ ᱠᱤᱞᱚ ᱢᱤᱴᱚᱨ ᱮᱨᱤᱭᱟ ᱨᱮ ᱯᱟᱥᱱᱟᱣ ᱟᱠᱟᱱᱟ ᱾ ᱡᱷᱟᱨᱱᱟ ᱥᱩᱨ ᱠᱚᱨᱮᱱᱟᱜ ᱡᱟᱭᱜᱟ ᱦᱚᱸ ᱟᱹᱰᱤ ᱜᱮ ᱪᱚᱨᱚᱠ ᱪᱮᱦᱨᱟᱦᱟ ᱾ ᱡᱷᱟᱨᱱᱟ ᱨᱮ ᱥᱟᱸᱜᱷᱟᱨᱚᱭᱟᱹ ᱠᱚ ᱞᱟᱹᱣᱠᱟᱹᱪᱟᱹᱞᱩ ᱨᱮᱭᱟᱜ ᱨᱟᱹᱥᱠᱟᱹ ᱦᱚᱸᱠᱚ ᱟᱢᱮᱴ ᱫᱟᱲᱮᱭᱟᱜ-ᱟ ᱾ ᱡᱷᱟᱨᱱᱟ ᱥᱩᱨ ᱨᱮᱜᱮ ᱵᱤᱨ ᱦᱚᱸ ᱢᱮᱱᱟᱜ-ᱟ ᱾ ᱱᱚᱣᱟ ᱨᱮ ᱥᱟᱸᱜᱷᱟᱨᱤᱭᱟᱹ ᱠᱚ ᱴᱨᱮᱠᱤᱝ ᱨᱮᱭᱟᱜ ᱨᱟᱹᱥᱠᱟᱹ ᱠᱚ ᱦᱟᱛᱟᱣ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱡᱷᱟᱨᱱᱟ ᱨᱮᱫᱚ ᱢᱤᱫᱴᱟᱹᱝ ᱦᱚᱸ ᱦᱟᱹᱠᱩ ᱵᱟᱹᱱᱩᱜ ᱠᱚᱣᱟ ᱾ ᱱᱚᱣᱟ ᱛᱮᱪᱟᱱᱨᱮ ᱚᱛᱱᱚᱜᱤᱭᱟᱹ ᱠᱚᱣᱟᱜ ᱢᱟᱱᱟᱣ ᱫᱚ ᱱᱚᱣᱟ ᱡᱮ ᱱᱚᱣᱟ ᱡᱷᱟᱨᱱᱟ ᱨᱮᱫᱚ ᱡᱤᱣᱤᱫᱚᱜ ᱨᱮᱭᱟᱜ ᱜᱩᱱ ᱵᱟᱹᱱᱩᱜ ᱟᱱᱟ ᱾ ᱚᱱᱟ ᱠᱷᱟᱹᱛᱤᱨ ᱱᱚᱣᱟ ᱨᱮᱫᱚ ᱦᱟᱹᱠᱩ ᱡᱤᱣᱤᱫ ᱵᱟᱠᱚ ᱛᱟᱦᱮᱸ ᱫᱟᱲᱮᱭᱟᱜ ᱠᱟᱱᱟ ᱾

== ᱥᱟᱹᱠᱷᱭᱟᱹᱛ ==
{{Reflist}}

== ᱵᱟᱦᱨᱮ ᱡᱚᱱᱚᱲ ==
