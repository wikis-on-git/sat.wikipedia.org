'''ᱜᱤᱫᱽᱨᱟᱹ ᱵᱟᱹᱣᱞᱤ''' ᱥᱮ ᱜᱤᱫᱽᱨᱟᱹ ᱠᱚ ᱪᱮᱨᱮᱡ ᱠᱚ ᱵᱟᱠᱷᱨᱟᱛᱮ ᱥᱤᱨᱡᱚᱱ ᱟᱠᱟᱱ ᱵᱟᱹᱣᱞᱤ ᱥᱮ ᱚᱱᱚᱲᱦᱮ ᱟᱨ ᱱᱚᱶᱟ ᱫᱚ ᱥᱟᱱᱛᱟᱲ ᱥᱟᱶᱛᱟ ᱨᱮ ᱡᱟᱹᱥᱛᱤ ᱟᱸᱡᱚᱢᱚᱜ-ᱟ ᱾ ᱯᱟᱞᱮᱱ ᱱᱮᱛᱟᱨ ᱱᱟᱦᱟᱜ ᱥᱚᱥᱱᱚᱜ ᱡᱩᱜᱽ ᱨᱮ ᱱᱚᱶᱟ ᱨᱮᱱᱟᱜ ᱵᱮᱵᱷᱟᱟᱨ ᱵᱟᱹᱭ ᱵᱟᱹᱭ ᱛᱮ ᱦᱟᱹᱯᱤᱫ ᱤᱫᱤᱜ ᱠᱟᱱᱟ ᱟᱨ ᱱᱚᱶᱟ ᱡᱟᱭᱜᱟ ᱫᱚᱭ ᱟᱢᱮᱴ ᱮᱫᱼᱟ ᱫᱤᱠᱩ ᱯᱟᱹᱨᱥᱤ ᱛᱮ  ᱥᱤᱨᱡᱚᱱ ᱟᱠᱟᱱ ᱵᱟᱹᱣᱞᱤ ᱥᱮ ᱪᱷᱚᱲᱟ ᱠᱚ, ᱮᱱ ᱨᱮᱦᱚᱸ ᱥᱟᱱᱛᱟᱲᱤ ᱥᱟᱶᱦᱮᱫ ᱨᱮ ᱱᱚᱶᱟ ᱨᱮᱱᱟᱜ ᱮᱱᱮᱢ ᱜᱚᱱᱚᱝ ᱫᱚ ᱮᱠᱟᱞ ᱜᱮ ᱵᱟᱝ ᱠᱚᱢᱟ ᱾ ᱜᱤᱫᱽᱨᱟᱹ ᱵᱟᱹᱣᱞᱤ ᱫᱚ ᱠᱟᱹᱴᱤᱡ ᱜᱤᱫᱽᱨᱟᱹ ᱠᱚ ᱪᱮᱨᱮᱡ ᱠᱚ ᱞᱟᱹᱜᱤᱫ ᱜᱮ ᱥᱤᱨᱡᱚᱱ ᱟᱠᱟᱱᱟ ᱾ ᱟᱨ ᱨᱚᱲ ᱥᱟᱶᱦᱮᱫ ᱨᱮᱱᱟᱜ ᱫᱷᱟᱨᱟ ᱞᱮᱠᱟᱛᱮ ᱱᱚᱶᱟ ᱵᱟᱹᱣᱞᱤ ᱚᱠᱟᱨᱮ ᱟᱨ ᱛᱤᱥᱠᱚ ᱥᱤᱨᱡᱚᱱ ᱟᱠᱟᱫᱟ ᱚᱱᱟ ᱫᱚ ᱮᱠᱟᱞ ᱛᱮ ᱵᱟᱝ ᱵᱟᱰᱟᱭ ᱟᱠᱟᱱᱟ ᱾ ᱜᱤᱫᱽᱨᱟᱹ ᱠᱚ ᱨᱟᱜ ᱮᱢᱟᱱ ᱞᱮᱠᱷᱟᱱ ᱥᱮ ᱵᱟᱝᱠᱚ ᱡᱟᱹᱯᱤᱫ ᱠᱷᱟᱱ ᱟᱭᱳ ᱦᱚᱲᱜᱮ ᱱᱚᱶᱟ ᱜᱤᱫᱽᱨᱟ ᱵᱟᱹᱣᱞᱤ ᱫᱚ ᱡᱟᱹᱥᱛᱤ ᱠᱟᱭᱛᱮ ᱠᱚ ᱢᱮᱱᱟ ᱾ ᱚᱱᱟᱛᱮ ᱱᱚᱝᱠᱟᱱ ᱵᱟᱹᱣᱞᱤ ᱫᱚ ᱟᱭᱳ ᱦᱚᱲ ᱜᱮ ᱡᱟᱹᱥᱛᱤ ᱫᱚ ᱠᱚ ᱪᱟᱨᱪᱟᱭᱟ ᱥᱮ ᱠᱚ ᱥᱤᱨᱡᱚᱱ ᱟᱠᱟᱫᱟ ᱾ ᱱᱚᱶᱟ ᱜᱤᱫᱽᱨᱟᱹ ᱵᱟᱹᱣᱞᱤ ᱠᱚᱨᱮ ᱪᱮᱦᱨᱟ ᱨᱟᱹᱲ ᱟᱨ ᱥᱤᱵᱤᱞ ᱟᱲᱟᱝ ᱧᱮᱞ ᱧᱟᱢᱚᱜᱼᱟ ᱾ ᱨᱟᱦᱟ ᱟᱛᱮ ᱱᱚᱶᱟ ᱠᱚ ᱫᱚ ᱠᱚ ᱟᱬᱛᱤᱭᱟ ᱾ ᱱᱟᱶᱟ ᱵᱟᱹᱣᱞᱤ ᱠᱚ ᱫᱚ ᱥᱟᱱᱛᱟᱲᱤ ᱥᱟᱶᱦᱮᱫ ᱨᱮ ᱫᱚ ᱮᱠᱟᱞ ᱛᱮ ᱦᱩᱰᱤᱧ ᱜᱤᱫᱽᱨᱟᱹ ᱠᱚ ᱞᱟᱹᱜᱤᱫᱽ ᱜᱮ ᱥᱤᱨᱡᱚᱱ ᱟᱠᱟᱱᱟ,

''ᱡᱮᱞᱮᱠᱟ''

ᱟᱞᱮ ᱠᱩᱱᱩ ᱵᱟᱭ ᱨᱟᱜᱟ

ᱥᱤᱢ ᱪᱩᱯᱤ ᱞᱮ ᱨᱟᱯᱟᱜ ᱟᱭᱟ.......

[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
