ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ (ᱤᱝᱨᱟᱹᱡᱤ: Bimala Prasad Chaliha, ᱡᱟᱱᱟᱢᱺ ᱑᱙᱑᱒ - ᱜᱩᱨᱺ ᱑᱙᱗᱑) ᱫᱚᱭ ᱛᱟᱸᱦᱮᱸᱠᱟᱱᱟ ᱥᱤᱧᱚᱛᱤᱭᱟᱹ ᱡᱟᱹᱛᱨᱤᱭᱟᱹ ᱠᱚᱝᱜᱽᱨᱮᱥ ᱨᱮᱱ ᱱᱮᱛᱟ ᱟᱨ [[ᱟᱥᱟᱢ]] ᱨᱮᱱ ᱢᱟᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ| ᱑᱙᱗᱑ ᱥᱮᱨᱢᱟ ᱨᱮ ᱩᱱᱤ ᱰᱚ ᱯᱚᱫᱽᱢᱚ ᱵᱷᱤᱵᱷᱩᱥᱟᱱ ᱥᱤᱨᱯᱟᱹ ᱛᱮ ᱠᱚ ᱢᱟᱱᱚᱛ ᱞᱮᱫᱮᱭᱟ|
==ᱡᱟᱱᱟᱢ ᱟᱨ ᱵᱚᱸᱥ ᱵᱩᱫᱟᱹ==
᱑᱙᱑᱒ ᱥᱮᱨᱢᱟ ᱨᱮᱭᱟᱜ ᱒᱖ ᱢᱟᱹᱦᱤᱛ ᱨᱮ ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ ᱫᱚ ᱥᱤᱵᱽ ᱥᱟᱜᱚᱨ ᱦᱚᱱᱚᱛ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱸᱦᱮᱸᱠᱟᱱᱟ ᱠᱟᱞᱤ ᱯᱨᱚᱥᱟᱫᱽ ᱥᱚᱞᱚᱦᱟ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱠᱩᱧᱡᱩᱞᱚᱛᱟ| ᱩᱱᱤ ᱟᱯᱟᱛ ᱠᱟᱞᱤ ᱯᱨᱚᱥᱟᱫᱽ ᱥᱚᱞᱚᱤᱦᱟ ᱫᱚ ᱥᱤᱵᱽ ᱥᱟᱜᱚᱨ ᱠᱚᱨᱴ ᱨᱮᱱ ᱢᱤᱫᱴᱮᱱ ᱜᱟᱹᱠᱷᱩᱲ ᱩᱠᱤᱞᱮ ᱛᱟᱸᱦᱮᱸᱠᱟᱱᱟ| ᱢᱚᱱᱤᱨᱟᱢ ᱫᱮᱣᱟᱱ ᱨᱮᱱ ᱦᱚᱯᱚᱱ ᱮᱨᱟᱭ ᱛᱟᱸᱦᱮᱸᱠᱟᱱᱟ ᱞᱚᱞᱤᱛᱟ, ᱞᱚᱞᱤᱛᱟ ᱨᱮᱱ ᱦᱚᱯᱚᱱ ᱮᱨᱟᱭ ᱛᱟᱱᱷᱮᱸᱠᱟᱱᱟ ᱠᱩᱧᱡᱩᱞᱚᱛᱟ, ᱠᱩᱧᱡᱩᱞᱚᱛᱟ ᱜᱮ ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ ᱨᱮᱱ ᱮᱝᱟᱛ ᱛᱮᱫ-ᱮ ᱛᱟᱱᱷᱮᱱᱠᱟᱱᱟ| ᱩᱱᱠᱩᱣᱟᱜ ᱜᱷᱟᱨᱚᱧᱡᱽ ᱫᱚ ᱛᱟᱸᱦᱮᱸᱠᱟᱱᱟ ᱢᱟᱨᱟᱝ ᱟᱨ ᱠᱷᱟᱱᱫᱟᱱᱤ| ᱩᱱᱠᱩ ᱫᱚ ᱵᱟᱜᱟᱱ ᱨᱮᱱ ᱢᱟᱹᱞᱤᱠ ᱠᱚ ᱛᱟᱱᱷᱮᱸᱠᱟᱱᱟ| ᱠᱟᱞᱤ ᱯᱨᱚᱥᱟᱫᱽ ᱥᱚᱞᱤᱦᱟ ᱨᱮᱱ ᱫᱚ ᱢᱚᱬᱮ ᱜᱚᱴᱟᱝ ᱠᱚᱲᱟ ᱟᱨ ᱢᱚᱬᱮ ᱜᱚᱴᱟᱝ ᱠᱩᱲᱤ ᱦᱚᱯᱚᱱ ᱠᱚ ᱛᱟᱸᱦᱮᱸᱠᱟᱱ ᱛᱟᱭᱟ|
==ᱥᱮᱪᱮᱫ==
ᱵᱤᱞᱚᱢᱟ ᱯᱨᱚᱥᱟᱫᱽ ᱥᱚᱞᱚᱦᱟ ᱫᱚ ᱟᱡᱟᱜ ᱯᱟᱹᱦᱤᱞ ᱥᱮᱪᱮᱫ ᱫᱚ ᱥᱤᱵᱽ ᱥᱟᱜᱚᱨ ᱥᱚᱨᱠᱟᱨᱤ ᱤᱝᱨᱟᱹᱡᱤ ᱪᱮᱛᱟᱱ ᱵᱤᱨᱫᱟᱹᱜᱟᱲ ᱨᱮᱭᱮ ᱮᱛᱚᱦᱚᱵ ᱞᱮᱫᱟ| ᱑᱙᱒᱘ ᱥᱮᱨᱢᱟ ᱨᱮ ᱩᱱᱤ ᱰᱚ ᱢᱮᱴᱨᱤᱠ ᱵᱤᱰᱟᱹᱣᱮ ᱯᱟᱥ ᱞᱮᱫᱟ| ᱤᱱᱟᱹ ᱛᱟᱭᱱᱚ ᱛᱮ ᱩᱱᱤ ᱰᱚ ᱠᱚᱞᱠᱟᱛᱟ ᱨᱮᱭᱟᱜ ᱥᱤᱹᱴᱤᱹ ᱠᱚᱞᱮᱡᱽ ᱨᱮ ᱮᱥᱹ ᱥᱤ, ᱨᱮᱭᱮ ᱵᱷᱩᱨᱛᱤ ᱞᱮᱱᱟ| ᱢᱮᱱᱠᱷᱟᱱ ᱵᱤᱱᱤᱰ ᱵᱟᱝ ᱚᱞ ᱠᱟᱛᱮ ᱚᱲᱟᱜ ᱛᱮᱭᱮ ᱨᱩᱣᱟᱹᱲ ᱦᱮᱡ ᱞᱮᱱᱟ ᱟᱨ ᱠᱚᱝᱜᱽᱨᱮᱥ ᱨᱮᱭᱮ ᱵᱚᱞᱚ ᱞᱮᱱᱟ| ᱱᱮᱱᱰᱮ ᱦᱟᱹᱵᱤᱡ ᱜᱮ ᱩᱱᱤᱭᱟᱜ ᱥᱮᱪᱮᱫ ᱥᱟᱝᱜᱷᱟᱨ ᱫᱚ ᱢᱩᱪᱟᱹᱫ ᱮᱱ ᱛᱟᱭᱟ|
==ᱨᱟᱡᱽ ᱟᱹᱨᱤ ᱡᱤᱭᱚᱱ==
᱑᱙᱓᱐ ᱥᱮᱨᱢᱟ ᱠᱷᱚᱱ ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ ᱫᱚ ᱨᱟᱡᱽ ᱟᱹᱨᱤ ᱡᱤᱭᱚᱱ ᱨᱮ ᱟᱡᱟᱜ ᱡᱟᱝᱜᱟ ᱛᱟᱞᱠᱟᱭ ᱯᱷᱮᱰ ᱠᱮᱫ ᱛᱟᱭᱟ| ᱑᱙᱓᱑ ᱥᱮᱨᱢᱟ ᱨᱮ ᱢᱚᱦᱟᱛᱢᱟ ᱜᱟᱱᱫᱷᱤ ᱫᱚ ᱱᱮ-ᱦᱚᱲ ᱠᱚᱭ ᱦᱮᱦᱚᱨ ᱟᱫ ᱠᱚ ᱛᱟᱸᱦᱟᱮ ᱠᱟᱱᱟ, ᱡᱮ ᱟᱹᱛᱩ ᱨᱮᱱᱟᱜ ᱡᱚᱛᱚᱨ ᱫᱚ ᱩᱛᱱᱟᱹᱣᱟᱜ ᱞᱟᱹᱠᱛᱤ ᱢᱮᱱᱟᱜ-ᱟ| ᱑᱙᱓᱔ ᱥᱮᱨᱢᱟ ᱨᱮ ᱢᱚᱦᱟᱛᱢᱟ ᱜᱟᱱᱫᱷᱤ ᱫᱚ ᱥᱤᱵᱽ ᱥᱟᱜᱚᱨ ᱟᱥᱟᱢ ᱛᱮᱭᱮ ᱦᱮᱡ ᱞᱮᱱᱟ| ᱩᱱ ᱚᱠᱛᱮ ᱨᱮ ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ ᱫᱚ ᱢᱤᱫᱴᱮᱱ ᱩᱛᱱᱟᱹᱣᱟᱱ ᱡᱚᱛᱚᱨ ᱵᱮᱱᱟᱣ ᱠᱟᱛᱮ ᱢᱚᱦᱟᱛᱬᱟ ᱜᱟᱱᱫᱷ᱾ᱭᱮ ᱩᱫᱩᱜ ᱟᱫᱮ ᱛᱟᱸᱦᱮᱸᱠᱟᱱᱟ| ᱚᱱᱟ ᱡᱚᱛᱚᱨ ᱧᱮᱞ ᱠᱟᱛᱮ ᱢᱚᱦᱟᱛᱢᱟ ᱜᱟᱱᱫᱷᱤ ᱫᱚᱭᱮ ᱢᱚᱦᱤᱛ ᱞᱮᱱᱟ ᱟᱨ ᱵᱤᱢᱚᱞᱟ ᱯᱨᱚᱥᱟᱫᱽ ᱥᱚᱞᱤᱦᱟ ᱠᱷᱟᱫᱤ ᱤᱫᱤ ᱠᱟᱛᱮ ᱥᱮᱪᱮᱫ ᱞᱟᱹᱜᱤᱫ ᱵᱤᱦᱟᱨ ᱛᱮᱭᱮ ᱠᱳᱞ ᱞᱮᱫᱮᱭᱟ| ᱤᱱᱟᱹ ᱛᱟᱭᱱᱚᱢ ᱜᱚᱴᱟ ᱥᱤᱧᱚᱛ ᱥᱯᱤᱱᱟᱨ ᱮᱥᱚᱥᱤᱭᱮᱥᱚᱱ ᱨᱮᱱ ᱟᱥᱟᱢ ᱰᱟᱹᱨ ᱨᱮᱱ ᱥᱩᱛᱨᱮᱛ ᱞᱮᱠᱟ ᱛᱮ ᱵᱟᱦᱟᱞᱮ ᱧᱟᱢ ᱞᱮᱫᱟ|
