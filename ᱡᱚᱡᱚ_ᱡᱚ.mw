[[File:Tamarind fruit.jpg|thumb|ᱡᱚᱡᱚ ᱵᱤᱞᱤ]]
'''ᱡᱚᱡᱚ''' ᱫᱚ ᱢᱤᱫ ᱞᱮᱠᱟᱱ ᱡᱚ ᱠᱟᱱᱟ ᱾ ᱟᱨ ᱱᱚᱶᱟ ᱫᱤ ᱤᱝᱞᱤᱥ ᱛᱮ 'ᱴᱟᱢᱟᱨᱤᱸᱰ ᱴᱨᱤ' ᱟᱨᱵᱟᱝ 'ᱤᱸᱰᱤᱭᱟᱱ ᱰᱮᱴ' ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱥᱟᱬᱮᱥᱤᱭᱟᱹ ᱧᱩᱛᱩᱢ ᱫᱚ '''ᱴᱟᱢᱟᱱᱰᱚᱥ ᱤᱱᱰᱤᱠᱟ''' (ᱞᱟᱴᱤᱱ ᱟᱹᱲᱟᱹ) ᱟᱨ ᱱᱚᱶᱟ ᱫᱚ ᱥᱤᱡᱟᱞᱯᱤᱱᱤᱭᱟᱥ ᱵᱚᱝᱥᱚ ᱨᱮᱱᱟᱜ ᱠᱟᱱᱟ ᱾ ᱥᱚᱸᱥᱠᱨᱩᱛ ᱟᱹᱲᱟᱹ ᱟᱢᱞᱤᱠᱟ ᱢᱮᱱᱮᱛ ᱫᱚ ᱡᱚᱡᱚᱣᱟᱜ ᱾ ᱱᱚᱶᱟ ᱫᱚ ᱦᱤᱸᱫᱤ ᱛᱮ ᱤᱢᱞᱤ, ᱢᱚᱨᱟᱴᱷᱤ ᱛᱮ ᱚᱢᱲᱤ, ᱪᱤᱧᱪᱤ, ᱛᱮᱞᱩᱜᱩ ᱯᱟᱹᱨᱥᱤ ᱛᱮ ᱪᱤᱱᱛᱷᱟ, ᱦᱩᱞᱤ ᱟᱨ ᱢᱟᱞᱟᱭᱟᱞᱟᱢ ᱨᱮ ᱚᱢᱞᱟᱢ ᱠᱚ ᱢᱮᱛᱟᱜ ᱠᱟᱱᱟ ᱾ 
==ᱫᱟᱨᱮ==
ᱡᱚᱡᱚ ᱫᱚ ᱢᱤᱫ ᱱᱟᱯᱟᱭ ᱦᱟᱹᱨᱭᱟᱹᱲ ᱫᱟᱨᱮ, ᱡᱟᱦᱟᱸ ᱨᱮᱱᱟᱜ ᱰᱟᱹᱨ ᱫᱚ ᱜᱚᱴᱟ ᱯᱟᱲᱟ ᱟᱴᱮᱫ ᱠᱚᱜ-ᱟ ᱾ ᱱᱚᱶ ᱫᱟᱨᱮ ᱫᱚ ᱵᱷᱮᱰᱟᱛ ᱠᱷᱚᱱ ᱢᱚᱴᱟ ᱜᱮᱭᱟ ᱟᱨ ᱵᱟᱠᱞᱟᱜ ᱫᱚ ᱯᱚᱥᱟᱜ ᱯᱚᱥᱟᱜ ᱜᱮᱭᱟ ᱟᱨ ᱨᱚᱝ ᱫᱚ ᱦᱮᱸᱫᱮ ᱦᱮᱸᱫᱮ ᱫᱷᱟᱨᱟ ᱾ ᱥᱟᱠᱟᱢ ᱠᱚ ᱫᱚ ᱦᱩᱰᱤᱧ ᱟᱨ ᱵᱤᱞᱤ ᱨᱮᱱᱟᱜ ᱚᱲᱚᱝ ᱞᱮᱠᱟ ᱾ ᱵᱟᱞᱮ ᱡᱚᱠᱷᱟᱜ ᱥᱟᱥᱟᱝ ᱦᱟᱹᱨᱭᱟᱹᱲ ᱥᱟᱠᱟᱢ ᱧᱮᱞᱚᱜ-ᱟ ᱟᱨ ᱠᱮᱴᱮᱡ ᱠᱟᱛᱮ ᱫᱚ ᱦᱮᱸᱫᱮ ᱦᱟᱹᱨᱭᱟᱹᱲ ᱧᱮᱞᱚᱜ-ᱟ ᱾ ᱢᱤᱫ ᱵᱟᱦᱟ ᱨᱮᱱᱟᱜ ᱢᱚᱬᱮ ᱜᱚᱴᱟᱝ ᱯᱮᱴᱟᱞ ᱚᱰᱚᱠ ᱠᱚᱜ-ᱟ ᱾ ᱵᱟᱦᱟ ᱠᱚ ᱫᱚ ᱜᱚᱴᱟ ᱯᱟᱲᱟ ᱜᱟᱞᱟᱝ ᱟᱠᱟᱫ ᱞᱮᱠᱟ ᱛᱟᱦᱮᱸᱱᱟ ᱾ ᱡᱚᱡᱚ ᱡᱚ ᱡᱚ ᱠᱟᱹᱲᱵᱩᱝ ᱫᱷᱟᱨᱟ ᱜᱮ ᱛᱟᱦᱮᱸᱱᱟ ᱟᱨ ᱯᱟᱠᱚᱲ ᱠᱟᱛᱮ ᱦᱟᱥᱟ ᱞᱮᱠᱟ ᱨᱚᱝ ᱧᱮᱞᱚᱜ-ᱟ ᱾ ᱪᱚᱯᱟ ᱞᱟᱛᱟᱨ ᱨᱮ ᱡᱤᱞ ᱛᱟᱜᱮᱸᱱᱟ ᱚᱱᱟ ᱵᱷᱤᱛᱤᱨ ᱨᱮ ᱫᱚ ᱠᱮᱴᱮᱡ ᱡᱟᱝ ᱛᱟᱦᱮᱸᱱᱟ ᱾ ᱪᱚᱠᱟᱜ ᱚᱪᱚᱦ ᱠᱟᱛᱮ ᱠᱚ ᱡᱚᱢᱟ ᱾ ᱱᱚᱶᱟ ᱨᱮᱱᱟᱜ ᱟᱹᱰᱤ ᱜᱟᱱ ᱵᱮᱵᱷᱟᱨ ᱜᱩᱱ ᱢᱮᱱᱜ-ᱟ ᱾
==ᱵᱮᱵᱷᱟᱨ==
ᱡᱟᱹᱥᱛᱤ ᱨᱟᱛᱮ ᱱᱚᱶᱟ ᱨᱮᱱᱟᱜ ᱜᱚᱨᱚᱡᱽ ᱠᱷᱚᱴᱟ, ᱪᱟᱹᱴᱱᱤ ᱮᱢᱟᱱ ᱮᱢᱟᱱ ᱞᱮᱨᱟᱛᱮ ᱠᱚ ᱵᱮᱵᱷᱟᱨᱮᱜ-ᱟ ᱾ ᱡᱚᱡᱚ ᱛᱮ ᱡᱚᱡᱚ ᱦᱮᱲᱮᱢ ᱫᱟᱹᱲ ᱨᱟᱥᱮ ᱛᱮᱭᱟᱨ ᱞᱟᱹᱜᱤᱫ ᱜᱩᱲ ᱟᱨ ᱢᱟᱹᱥᱨᱤ ᱫᱟᱹᱞ ᱠᱚ ᱢᱮᱥᱟᱭᱟ ᱾ ᱡᱚᱡᱚ ᱫᱚ ᱟᱪᱟᱨ ᱟᱨ ᱪᱟᱹᱴᱱᱤ ᱵᱟᱹᱲᱛᱤ ᱠᱚ ᱛᱮᱭᱟᱨᱟ ᱾  
ᱱᱚᱶᱟ ᱡᱚᱡ ᱫᱚ ᱡᱚᱢᱟᱜ ᱠᱚ ᱦᱚᱡᱚᱢ ᱨᱮ ᱜᱚᱲᱚᱭ ᱮᱢᱟ ᱾ ᱡᱚᱡᱚ ᱫᱚ ᱞᱟᱡ ᱦᱚᱸᱭ ᱥᱟᱯᱷᱟᱭᱟ ᱾ ᱯᱤᱛ ᱠᱚᱜ ᱡᱚᱠᱷᱟᱜ ᱦᱚᱸ ᱡᱚᱡᱚ ᱠᱚ ᱵᱮᱵᱷᱟᱨᱟ ᱾ ᱠᱚᱧᱮ ᱥᱤᱧᱚᱛ ᱨᱮ ᱱᱚᱶᱟ ᱨᱮᱱᱟᱜ ᱜᱚᱨᱚᱡᱽ ᱟᱹᱰᱤ ᱡᱟᱹᱥᱛᱤ ᱢᱮᱱᱟᱜ ᱾ ᱱᱚᱛᱮ ᱨᱤᱱ ᱦᱚᱲ ᱫᱚ ᱡᱚᱛᱚ ᱡᱚᱢᱟᱜ ᱥᱟᱞᱟᱜ ᱡᱚᱡᱚ ᱫᱚ ᱠᱚ ᱡᱚᱢ ᱧᱚᱜᱽ ᱜᱮᱭᱟ ᱾ 
==ᱟᱸᱫᱷᱟ ᱯᱟᱹᱛᱭᱟᱹᱣ==
ᱛᱤᱢᱤᱱ ᱦᱚᱲ ᱠᱚᱣᱟᱜ ᱫᱚ ᱯᱟᱹᱛᱭᱟᱹᱣ ᱢᱮᱱᱟᱜ-ᱟ ᱪᱤ, ᱡᱚᱡᱚ ᱫᱟᱨᱮ ᱫᱚ ᱵᱷᱩᱛ ᱠᱚᱣᱟᱜ ᱛᱷᱟᱱ ᱠᱟᱱᱟ ᱢᱮᱱᱛᱮ ᱟᱨ ᱱᱚᱶᱟ ᱫᱟᱨᱮ ᱞᱟᱛᱟᱨ ᱨᱮ ᱪᱤᱞᱤ ᱫᱟᱨᱮ ᱦᱚᱸ ᱵᱟᱠᱚ ᱵᱟᱧᱪᱟᱣ ᱫᱟᱲᱮᱭᱟᱜ-ᱟ ᱾ ᱨᱟᱡᱟ ᱟᱠᱵᱚᱨ ᱭᱤᱡ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱛᱟᱱᱥᱮ ᱟᱜ ᱛᱚᱯᱟ ᱜᱩᱣᱟᱞᱤᱭᱚᱨ ᱨᱮ ᱟᱡᱟᱜ ᱛᱚᱯᱟ ᱪᱮᱛᱟᱱ ᱨᱮ ᱡᱚᱡᱚ ᱫᱟᱨᱮ ᱢᱮᱱᱟᱜ-ᱟ ᱾ ᱦᱚᱲ ᱠᱚ ᱨᱚᱲᱟ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱠᱚ ᱟᱲᱟᱝ ᱥᱤᱵᱤᱞ ᱞᱟᱹᱜᱤᱫ ᱛᱮ ᱱᱚᱶᱟ ᱫᱟᱨᱮ ᱨᱮᱱᱟᱜ ᱥᱟᱠᱟᱢ ᱠᱚ ᱡᱚᱢᱟ ᱾ 

===ᱟᱨᱦᱚᱸ ᱧᱮᱞᱢᱮ===
<!--
These references need to be cleaned up and moved inline, and then removed from this section.
Do not add references here. Please follow examples in the text to add references.
-->
* Bhumibhamon, S. 1988. ''Multi-purpose trees for small-farm use in the Central Plain of Thailand''. D withington, K MacDicken., CB Sastyr and NR Adams, eds ''Multi-purpose trees for small-farm use: Proceedings of an International Workshop'' pp.&nbsp;53–55. November 2–5, 1987, Pattaya Thailand.
* Jean-Marc Boffa, Food and Agriculture Organization of the United Nations Publisher Food & Agriculture Org., 1999. ''Agroforestry parklands in Sub-Saharan Africa Volume 34'' of ''FAO conservation guide Agroforestry Parklands in Sub-Saharan Africa,'' 230 pages
* Dassanayake, M. D. & Fosberg, F. R. (Eds.). (1991). ''A Revised Handbook to the Flora of Ceylon''. Washington, D. C.: ''Smithsonian Institution''.
* Joseph Dalton Hooker|Hooker, Joseph Dalton''. (1879). [https://books.google.com/books?id=GBoYAAAAYAAJ The Flora of British India], Vol II. London: L. Reeve & Co.
* Locke J, N Renner: 1991 ''Pod Form and Non-Pod Form Variants of Tamarind in Guadelupe'' Yaghoubian Agricultural Review 2:122–149
* Michon G, F Mary, J Bopmart: 1986 ''Multi-Storied agroforestry Garden System in West Sumatra, Indonesia'' Agroforestry Systems 4:315–338
* Narawane SP 1991'' Success stories of ''Multi-purpose tree species production by small farmers'' in NG Hedge and JN Daniel eds, ''Multi-purpose tree species production by small farmers'', proceedings of the National Workshop. January 28–31, 1991 Pune, India.
* James Rennie: 1834. [https://books.google.com/books?id=8YMfAAAAYAAJ&pg=PA448&dq=Tamarindus+indica&as_brr=1#v=onepage&q=Tamarindus%20indica&f=true ''Alphabet of medical botany'']. Orr and Smith, 1834. 152 page 77. ''Google Books''
* George Spratt, 1830. [https://books.google.com/books?id=02cFAAAAQAAJ&dq=Tamarindus+indica&lr=&as_brr=1&source=gbs_navlinks_s ''Flora Medica'']: containing coloured delineations of the various medicinal plants admitted into the London, Edinburgh, and Dublin pharmacopœias; with their natural history, botanical descriptions, 

[[Category:!Main category]]
[[ᱛᱷᱚᱠ:ᱫᱟᱨᱮ]]
[[ᱛᱷᱚᱠ:ᱡᱚ]]
