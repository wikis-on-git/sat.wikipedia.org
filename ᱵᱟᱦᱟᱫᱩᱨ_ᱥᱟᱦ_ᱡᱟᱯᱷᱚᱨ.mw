'''ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ''' ᱫᱚ '''ᱵᱟᱦᱟᱫᱩᱨ ᱥᱟᱦ ᱫᱚᱥᱟᱨ''' ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱭᱟ ᱾

[[File:Bahadur Shah II - aka Zafar - Project Gutenberg eText 17711.jpg|thumb|ᱵᱟᱦᱟᱫᱩᱨ ᱥᱟᱦ ᱫᱚᱥᱟᱨ]]

'''ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ''' ᱫᱚ (᱑᱗᱗᱕-᱑᱘᱖᱒) ᱵᱷᱟᱨᱚᱛ ᱨᱮ ᱢᱩᱜᱚᱞ ᱥᱟᱢᱨᱟᱡᱚ ᱨᱤᱱᱤᱡ ᱢᱩᱪᱟ.ᱫ ᱥᱟᱦᱚᱱᱥᱟᱦ ᱮ ᱛᱟᱦᱮᱸ ᱠᱟᱱᱟ ᱾ ᱟᱨ ᱩᱨᱫᱷᱩ ᱨᱮᱱᱤᱱ ᱧᱩᱛᱩᱢᱟᱱ ᱥᱟᱭᱚᱨ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱑᱘᱕᱗ ᱨᱮᱭᱟᱜ ᱵᱷᱟᱨᱚᱛᱤᱭᱟ. ᱯᱷᱩᱨᱜᱟᱹᱞ ᱦᱩᱞᱥᱟ.ᱭ ᱨᱮ ᱵᱷᱟᱨᱚᱛᱤᱭᱟ. ᱯᱟ.ᱭᱠᱚ ᱠᱚᱫᱚ ᱟᱡᱟᱜ ᱛᱟ.ᱨᱤ ᱨᱮᱠᱚ ᱛᱟᱦᱮᱸ ᱠᱟᱱᱟ ᱾ ᱞᱟ.ᱰᱷᱟ.ᱭ ᱨᱮᱭ ᱦᱟᱨᱟᱣ ᱮᱱ ᱛᱟᱭᱚᱢ ᱤᱸᱜᱽᱨᱟ.ᱡᱽ ᱫᱚ ᱩᱱᱤ ᱵᱚᱨᱢᱟ (ᱱᱤᱛᱚᱜ ᱢᱭᱟᱱᱢᱟᱨ) ᱠᱚ ᱵᱷᱮᱡᱟ ᱠᱮᱫᱮᱭᱟ ᱟᱨ ᱚᱸᱰᱮ ᱜᱮ ᱩᱱᱤᱭᱟᱜ ᱡᱤᱣᱤ ᱵᱟ.ᱛᱤ ᱫᱚ ᱤᱬᱤᱡ ᱥᱟ.ᱨᱤ ᱮᱱᱟ ᱾

==ᱡᱤᱭᱚᱱ ᱩᱯᱨᱩᱢ==

ᱡᱟᱯᱷᱚᱨ ᱟᱜ ᱡᱟᱱᱟᱢ ᱫᱚ ᱒᱔ ᱚᱠᱴᱳᱵᱚᱨ ᱑᱗᱗᱕ ᱥᱟᱞᱮᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱩᱱᱤᱭᱤᱡ ᱟᱯᱟᱛ ᱟᱠᱵᱚᱨ ᱥᱟᱦ ᱫᱚᱥᱟᱨ ᱟᱨ ᱮᱸᱜᱟᱛ ᱞᱟᱞᱵᱟᱭᱤ ᱢᱮᱱᱛᱮ ᱧᱩᱛᱩᱢ ᱛᱟ.ᱠᱤᱱ ᱛᱟᱦᱮᱸ ᱠᱟᱱᱟ ᱾ ᱟᱡ ᱵᱟᱵᱟ ᱟᱜ ᱜᱩᱨ ᱛᱟᱭᱚᱢ ᱡᱟᱯᱷᱚᱨ ᱫᱚ ᱑᱘ ᱥᱮᱯᱴᱮᱢᱵᱚᱨ ᱑᱘᱓᱗ ᱥᱟᱞᱮᱨᱮ ᱢᱩᱜᱚᱞ ᱵᱟᱫᱽᱥᱟᱦ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱱᱚᱣᱟ ᱫᱚ ᱟᱨ ᱢᱤᱫ ᱠᱟᱛᱷᱟ ᱛᱟᱦᱮᱸ ᱠᱟᱱᱟ ᱡᱮ ᱤᱱᱟ. ᱚᱠᱛᱚ ᱫᱷᱟ.ᱵᱤᱡ ᱦᱚᱸ ᱫᱤᱞᱞᱤ ᱨᱮᱭᱟᱜ ᱥᱩᱞᱛᱚᱱᱚᱛ ᱫᱚ ᱟ.ᱰᱤ ᱞᱤᱪᱟ.ᱲ ᱪᱟᱵᱟ ᱞᱮᱱ ᱛᱟᱦᱮᱸᱫ ᱟᱨ ᱢᱩᱜᱚᱞ ᱵᱟᱫᱽᱥᱟᱦ ᱫᱚ ᱠᱷᱟ.ᱞᱤ ᱧᱩᱛᱩᱢ ᱨᱤᱱᱤᱡ ᱜᱮ ᱥᱚᱢᱨᱟᱴ ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱾

ᱵᱷᱟᱨᱚᱛ ᱨᱮᱭᱟᱜ ᱯᱩᱭᱞᱩ ᱯᱷᱩᱨᱜᱟᱹᱞ ᱦᱩᱞᱥᱟ.ᱭ ᱨᱮ ᱢᱚᱦᱚᱛᱯᱩᱨᱩᱱ ᱴᱷᱟᱶ ᱛᱚᱨᱟᱣ ᱞᱟ.ᱜᱤᱫ ᱡᱟᱯᱷᱚᱨ ᱫᱚ ᱟ.ᱰᱤ ᱢᱟᱨᱟᱝ ᱜᱚᱱᱚᱝ ᱵᱷᱩᱸᱡᱟ.ᱣ ᱛᱮ ᱦᱩᱭ ᱟᱫᱮ ᱛᱟᱦᱮᱸᱫ ᱾ ᱟᱨ ᱩᱱᱤᱭᱤᱡ ᱦᱚᱯᱚᱱ ᱫᱚ ᱤᱸᱜᱽᱨᱟ.ᱡᱽ ᱠᱚ ᱡᱚᱛᱚ ᱥᱟᱢᱟᱝ ᱵᱟᱺᱫᱩᱠ ᱜᱩᱞᱤ ᱛᱮᱠᱚ ᱛᱩᱧ ᱛᱟᱵ ᱞᱮᱫᱮᱭᱟ ᱾ ᱤᱱᱟ.ᱜ ᱥᱩᱢᱩᱝ ᱫᱚ ᱵᱟᱝ ᱜᱮ, ᱩᱱᱠᱩ ᱫᱚ ᱦᱟ.ᱲᱤ ᱠᱟᱛᱮ ᱨᱚᱸᱜᱩᱱ ᱠᱚ ᱤᱫᱤ ᱠᱮᱫ ᱠᱚᱣᱟ ᱾ ᱚᱸᱰᱮ ᱩᱱᱤ ᱫᱚ ᱗ ᱱᱚᱵᱷᱮᱢᱵᱚᱨ ᱑᱘᱖᱒ ᱥᱟᱞᱮᱨᱮ ᱡᱤᱦᱚᱞ ᱵᱷᱤᱛᱨᱤ ᱨᱮᱜᱮ ᱢᱩᱪᱟ.ᱫ ᱥᱟᱦᱮᱫ ᱮ ᱤᱫᱤ ᱞᱮᱜᱼᱟ ᱾ ᱩᱱᱤ ᱫᱚ ᱨᱚᱸᱜᱩᱱ ᱨᱮᱜᱮ ᱥᱣᱮᱰᱟᱜᱳᱱ ᱯᱮᱭᱜᱚᱰᱟ ᱥᱩᱨ ᱨᱮᱠᱚ ᱫᱚᱦᱚ ᱵᱟᱭ ᱠᱮᱫᱮᱭᱟ ᱡᱟᱭᱢᱩᱜᱽ ᱞᱟ.ᱜᱤᱫ ᱾ ᱩᱱᱤᱭᱟᱜ ᱢᱟᱬᱜᱷᱟ.ᱴᱤ ᱫᱚ ᱱᱤᱛᱚᱜ ᱵᱟᱦᱟᱫᱩᱨ ᱦᱟᱜ ᱡᱟᱯᱷᱚᱨ ᱧᱩᱛᱩᱢ ᱛᱮ ᱩᱯᱨᱩᱢ ᱢᱮᱱᱟᱜᱼᱟ ᱾ ᱛᱮᱦᱮᱧ ᱫᱷᱟ.ᱵᱤᱡ ᱦᱚᱸ ᱟ.ᱰᱤᱜᱟᱱ ᱫᱤᱥᱚᱢ ᱫᱩᱞᱟ.ᱲ ᱦᱚᱲ  ᱛᱤᱱ ᱡᱚᱦᱚᱜ ᱴᱟᱴᱠᱟ ᱫᱷᱟᱨᱟ ᱵᱚᱨᱢᱟ (ᱢᱭᱟᱱᱢᱟᱨ) ᱠᱚ ᱥᱟᱸᱜᱷᱟᱨ ᱮᱫ ᱛᱟᱦᱮᱸᱫ ᱩᱱ ᱡᱚᱦᱚᱜ ᱡᱟᱯᱷᱚᱨ ᱟᱜ ᱢᱚᱡᱟᱨ (mackerel) ᱴᱷᱮᱱ ᱪᱟᱞᱟᱣ ᱠᱟᱛᱮ ᱩᱱᱤ ᱥᱨᱚᱫᱷᱟᱸᱡᱚᱞᱤ ᱮᱢ ᱫᱚ ᱵᱟᱠᱚ ᱦᱤᱲᱤᱧ ᱮᱫ ᱛᱟᱦᱮᱸᱫ ᱾ ᱦᱚᱲᱟᱜ ᱨᱤᱫᱟ.ᱭ ᱨᱮ ᱩᱱᱤ ᱞᱟ.ᱜᱤᱫ ᱛᱤᱱᱟ.ᱜ ᱥᱚᱱᱢᱟᱱ ᱛᱟᱦᱮᱸ ᱠᱟᱱᱟ ᱚᱱᱟ ᱨᱮᱭᱟᱜ ᱩᱨᱩᱢ ᱫᱚ ᱚᱱᱟ ᱠᱟᱛᱷᱟ ᱠᱷᱚᱱ ᱜᱮ ᱵᱟᱰᱟᱭ ᱧᱟᱢᱚᱜ ᱠᱟᱱ ᱛᱟᱦᱮᱸᱫ ᱡᱮ ᱦᱤᱸᱫᱩᱥᱛᱷᱟᱱ ᱨᱮ ᱡᱟᱦᱟᱸ ᱨᱮ ᱟ.ᱰᱤ ᱴᱚᱴᱷᱟᱨᱮ ᱩᱱᱤᱭᱟᱜ ᱧᱩᱛᱩᱢ ᱛᱮ ᱥᱚᱲᱚᱠ ᱠᱚᱨᱮᱱᱟᱜ ᱧᱩᱛᱩᱢ ᱫᱚᱦᱚ ᱟᱠᱟᱱᱟ ᱾ ᱚᱱᱠᱟ ᱜᱮ ᱯᱟᱠᱤᱥᱛᱟᱱ ᱨᱮᱭᱟᱜ ᱞᱟᱦᱳᱨ ᱵᱟᱡᱟᱨ ᱨᱮᱦᱚᱸ ᱱᱩᱭᱟᱜ ᱧᱩᱛᱩᱢ ᱛᱮ ᱢᱤᱫ ᱥᱚᱲᱚᱠ ᱨᱮᱭᱟᱜ ᱧᱩᱛᱩᱢ ᱫᱚᱦᱚ ᱟᱠᱟᱱᱟ ᱾ ᱵᱟᱸᱜᱽᱞᱟᱫᱮᱥ ᱨᱮᱭᱟᱜ ᱳᱞᱰ ᱱᱟᱜᱟᱨ ᱨᱮ  ᱣᱤᱠᱴᱚᱨᱤᱭᱚ ᱯᱟᱨᱠ ᱧᱩᱛᱩᱢ ᱵᱚᱫᱚᱞ ᱠᱟᱛᱮ ᱵᱟᱦᱟᱫᱩᱨ ᱥᱟᱦ ᱡᱷᱟᱯᱚᱨ ᱢᱮᱱᱛᱮ ᱧᱩᱛᱩᱢ ᱫᱚᱦᱚ ᱟᱠᱟᱱᱟ ᱾ 

᱑᱘᱕᱗ ᱥᱟᱞᱮᱨᱮ ᱛᱤᱱ ᱡᱚᱦᱚᱜ ᱦᱤᱱᱫᱩᱥᱛᱟᱱ ᱯᱷᱩᱨᱜᱟ.ᱞ ᱨᱮᱭᱟᱜ ᱥᱮᱸᱜᱮᱞ ᱥᱟᱞᱜᱟᱣ ᱨᱟᱠᱟᱵ ᱮᱱ ᱠᱷᱟᱱ ᱡᱚᱛᱚ ᱵᱤᱫᱨᱚᱦᱤ ᱯᱟ.ᱭᱠᱚ ᱠᱚ ᱟᱨ ᱨᱟᱡᱟ ᱢᱚᱦᱟᱨᱟᱡᱟ ᱠᱚᱫᱚ ᱩᱱᱤ ᱜᱮ ᱦᱤᱱᱫᱩᱥᱛᱟᱱ ᱨᱤᱱᱤᱡ ᱥᱚᱢᱨᱟᱴ ᱢᱮᱱᱛᱮ ᱠᱚ ᱢᱟᱱᱟᱣ ᱠᱮᱫᱮᱭᱟ ᱟᱨ ᱩᱱᱤᱭᱟᱜ ᱧᱮᱞ ᱡᱚᱛᱚᱱ ᱨᱮ ᱤᱸᱜᱽᱨᱟ.ᱡᱽ ᱠᱚᱣᱟᱜ ᱵᱟᱡᱽᱱᱟ ᱠᱚ ᱵᱟᱡᱟᱣ ᱠᱮᱜᱼᱟ ᱾ ᱤᱸᱜᱽᱨᱟ.ᱠᱽ ᱠᱚ ᱵᱤᱨᱩᱫᱷ ᱨᱮ ᱵᱷᱟᱨᱚᱛᱤᱭᱟ. ᱯᱟ.ᱭᱠᱚ ᱠᱚᱣᱟᱜ ᱟ.ᱲᱤᱥ ᱧᱮᱞ ᱠᱟᱛᱮ ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱟᱜ ᱦᱚᱸ ᱨᱟ.ᱜᱤ ᱯᱷᱩᱴᱟ.ᱣ ᱨᱟᱠᱟᱵ ᱮᱱᱟ ᱟᱨ ᱩᱱᱤ ᱫᱚ ᱤᱸᱜᱽᱨᱟ.ᱡᱽ ᱠᱚ ᱵᱷᱟᱨᱚᱛ ᱠᱷᱚᱱ ᱞᱟᱜᱟ ᱛᱩᱫ ᱨᱮᱭᱟᱜ ᱮ ᱰᱟᱠᱨᱟ ᱠᱮᱜᱼᱟ ᱾ ᱵᱷᱟᱨᱚᱛᱤᱭᱟ. ᱠᱚ ᱫᱤᱞᱞᱤ ᱟᱨ ᱫᱤᱥᱚᱢ ᱨᱮᱭᱟᱜ ᱮᱴᱟᱜ ᱴᱚᱴᱷᱟ ᱠᱚᱨᱮ ᱦᱚᱸ ᱤᱸᱜᱽᱨᱟ.ᱡᱽ ᱠᱚ ᱟ.ᱰᱤ ᱠᱚᱰᱟ ᱠᱚ ᱠᱩᱪᱤᱛ ᱠᱮᱫ ᱠᱚᱣᱟ ᱾

ᱮᱛᱚᱦᱚᱵ ᱚᱨᱡᱚ ᱫᱚ ᱵᱷᱟᱨᱚᱛᱤᱭᱟ. ᱞᱟ.ᱲᱦᱟ.ᱭᱤᱭᱟ. ᱠᱚ ᱯᱟᱦᱴᱟ ᱨᱮ ᱛᱟᱦᱮᱸ ᱮᱱᱟ, ᱤᱠᱷᱟ.ᱱ ᱛᱟᱭᱚᱢ ᱛᱮ ᱤᱸᱜᱽᱨᱟ.ᱡᱽ ᱠᱚᱣᱟᱜ ᱪᱷᱚᱞ ᱠᱚᱯᱚᱴ ᱤᱫᱤ ᱠᱟᱛᱮ ᱯᱩᱭᱞᱩ ᱯᱷᱩᱨᱜᱟ.ᱞ ᱦᱩᱞᱥᱟ.ᱭ ᱨᱮᱭᱟᱜ ᱦᱚᱨ ᱫᱚ ᱵᱚᱫᱚᱞ ᱮᱱᱟ ᱟᱨ ᱤᱸᱜᱽᱨᱟ.ᱡᱽ ᱠᱚᱣᱟᱜ ᱵᱷᱤᱞᱠᱤᱼᱵᱷᱤᱲᱠᱟ.ᱣ ᱟᱠᱚᱴ ᱨᱮᱠᱚ ᱡᱤᱛᱠᱟ.ᱨ ᱮᱱᱟ ᱾ ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱫᱚ ᱦᱩᱸᱢᱟᱭᱩᱸ ᱟᱜ ᱢᱚᱠᱵᱚᱨᱮ ᱨᱮ ᱟᱥᱨᱟᱭ ᱦᱟᱛᱟᱣ ᱠᱮᱜᱼᱟ ᱤᱠᱷᱟ.ᱱ ᱢᱮᱡᱚᱨ ᱦᱚᱰᱚᱥ ᱫᱚ ᱩᱱᱤ ᱩᱱᱤᱭᱤᱡ ᱦᱚᱯᱚᱱ ᱢᱤᱨᱡᱟ ᱢᱩᱜᱚᱞ ᱟᱨ ᱠᱷᱤᱡᱟᱨ ᱥᱩᱞᱛᱟᱱ ᱣᱚ ᱯᱳᱛᱮ ᱚᱵᱩ ᱵᱚᱠᱚᱨ ᱥᱟᱶ ᱠᱚ ᱥᱟᱵ ᱚᱪᱚ ᱮᱱᱟ ᱾

ᱤᱸᱜᱽᱨᱟ.ᱡᱽ ᱠᱚ ᱡᱚᱛᱚ ᱱᱟᱦᱟᱪᱟᱨ ᱨᱮᱭᱟᱜ ᱥᱤᱢᱟ. ᱠᱚ ᱯᱟᱨᱚᱢ ᱪᱟᱵᱟ ᱠᱮᱜᱼᱟ ᱾ ᱛᱤᱱ ᱡᱚᱦᱚᱜ ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱨᱮᱸᱜᱮᱡ ᱠᱮᱫᱮ ᱠᱷᱟᱱ ᱩᱱ ᱡᱚᱦᱚᱜ ᱤᱸᱜᱽᱨᱮᱡᱽ ᱠᱚᱫᱚ ᱛᱷᱟ.ᱨᱤ ᱨᱮ ᱫᱚᱦᱚ ᱠᱟᱛᱮ ᱩᱱᱤ ᱨᱤᱱ ᱦᱚᱯᱚᱱ ᱟᱜ ᱵᱚᱦᱚᱜ ᱠᱚ ᱟ.ᱜᱩ ᱠᱮᱜᱼᱟ ᱾ ᱩᱱᱤ ᱤᱸᱜᱽᱨᱟ.ᱡᱽ ᱠᱚ ᱛᱮᱞᱟᱭ ᱨᱩᱣᱟ.ᱲ ᱟᱫ ᱠᱚᱣᱟ ᱫᱚ ᱦᱤᱱᱫᱩᱥᱛᱟᱱ ᱨᱤᱱ ᱦᱚᱯᱚᱱ ᱫᱤᱥᱚᱢ ᱞᱟ.ᱜᱤᱫ ᱟᱠᱚᱣᱟᱜ ᱵᱚᱦᱚᱜ ᱠᱩᱨᱵᱟᱱ ᱠᱟᱛᱮ ᱱᱚᱝᱠᱟ ᱜᱮ ᱟᱠᱚ ᱨᱤᱱ ᱵᱟᱵᱟ ᱠᱚ ᱥᱟᱢᱟᱝ ᱛᱮᱠᱚ ᱥᱮᱴᱮᱨᱚᱜᱼᱟ ᱾ ᱯᱷᱩᱨᱜᱟ.ᱞ ᱞᱟ.ᱜᱤᱫ ᱦᱩᱞᱥᱟ.ᱭ ᱯᱩᱨᱟ.ᱯᱩᱨᱟ. ᱢᱩᱪᱟ.ᱫᱽ ᱞᱟ.ᱜᱤᱫ ᱦᱩᱫᱤᱥ ᱫᱚᱦᱚ ᱠᱟᱛᱮ ᱤᱸᱜᱽᱨᱮᱡᱽ ᱠᱚᱫᱚ ᱢᱩᱪᱟ.ᱫ ᱢᱩᱜᱚᱞ ᱵᱟᱫᱽᱥᱟᱜ ᱫᱚ ᱫᱤᱥᱚᱢ ᱠᱷᱚᱱ ᱚᱰᱚᱠ ᱠᱟᱛᱮ ᱨᱚᱸᱜᱩᱱ ᱠᱚ ᱵᱷᱮᱡᱟ ᱠᱟᱫᱮᱭᱟ ᱾

==ᱩᱨᱫᱩ ᱚᱱᱚᱬᱦᱤᱭᱟ.==

[[File:Autograph of His Majesty Bahadur Shah of Delhi 29th April 1844 right side.png|thumb|ᱩᱨᱫᱩ ᱛᱮ ᱚᱱᱚᱬᱦᱮ, ᱡᱟᱦᱟᱸ ᱫᱚ ᱵᱟᱦᱟᱫᱩᱨ ᱥᱟᱦ ᱮ ᱚᱞ ᱞᱮᱜᱼᱟ]]

ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱫᱚ ᱠᱷᱟ.ᱞᱤ ᱢᱤᱫ ᱠᱷᱟ.ᱞᱤ ᱫᱤᱥᱚᱢ ᱫᱩᱞᱟ.ᱲ ᱥᱩᱢᱩᱝ ᱢᱩᱜᱚᱞ ᱵᱟᱫᱽᱥᱟᱦ ᱫᱚᱭ ᱵᱟᱝ ᱠᱟᱱᱟ, ᱩᱱᱤ ᱫᱚ ᱩᱨᱫᱩ ᱨᱤᱱᱤᱡ ᱢᱤᱫ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ. ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱟ.ᱰᱤᱜᱟᱱ ᱱᱟᱯᱟᱭ ᱱᱟᱯᱟᱭ ᱩᱨᱫᱩ ᱚᱱᱚᱬᱦᱮ ᱦᱚᱸᱭ ᱚᱞ ᱟᱠᱟᱜᱼᱟ ᱾ ᱡᱟᱦᱟᱸ ᱨᱮ ᱫᱚ ᱟ.ᱰᱤ ᱜᱟᱱ ᱤᱸᱜᱽᱨᱟ.ᱡᱽ ᱠᱚ ᱵᱤᱨᱩᱫᱷ ᱦᱩᱭᱥᱟ.ᱭ ᱚᱠᱛᱚ ᱨᱮ ᱦᱟᱱᱛᱮ ᱱᱷᱟᱛᱮ ᱟᱨᱵᱟᱝ ᱱᱟᱥ ᱪᱟᱵᱟ ᱮᱱᱟ ᱾ ᱩᱱᱤ ᱦᱚᱛᱮᱛᱮ ᱩᱨᱫᱩ ᱛᱮ ᱚᱞ ᱞᱮᱱ ᱟ.ᱰᱤᱜᱟᱱ ᱚᱱᱚᱬᱦᱮ ᱜᱮ ᱟ.ᱰᱤ ᱱᱟᱯᱟᱭ ᱱᱟᱯᱟᱭ ᱟᱨ ᱦᱚᱲ ᱟ.ᱰᱤ ᱡᱩᱨ ᱠᱚ ᱠᱩᱥᱤᱭᱟᱜ ᱠᱟᱱ ᱛᱟᱦᱮᱸᱱ ᱾ 

ᱫᱤᱥᱚᱢ ᱠᱷᱚᱱ ᱵᱟᱦᱨᱮ ᱨᱚᱸᱜᱩᱱ ᱨᱮᱦᱚᱸ ᱩᱱᱤᱭᱟᱜ ᱩᱨᱫᱩ ᱚᱱᱚᱬᱦᱮ ᱨᱮᱭᱟᱜ ᱡᱷᱚᱞᱚᱠ ᱫᱚ ᱟ.ᱰᱤ ᱵᱟ.ᱲᱛᱤ ᱛᱟᱦᱮᱸ ᱠᱟᱱᱟ ᱾ ᱚᱸᱰᱮ ᱛᱟᱦᱮᱸ ᱠᱟᱛᱮ ᱩᱱᱤ ᱫᱤᱱ ᱥᱟᱨᱟ ᱦᱤᱱᱫᱩᱥᱛᱟᱱ ᱞᱟ.ᱜᱤᱫ ᱪᱤᱱᱛᱟ. ᱟᱠᱟᱭ ᱛᱟᱦᱮᱸ ᱮᱱᱟ ᱾ ᱩᱱᱤᱭᱟᱜ ᱢᱩᱪᱟ.ᱫ ᱟᱸᱥ ᱛᱟᱦᱮᱸ ᱠᱟᱱᱟ ᱡᱮ ᱩᱱᱤ ᱟᱡᱟᱜ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱥᱟᱦᱮᱫ ᱫᱚ ᱦᱤᱱᱫᱩᱥᱛᱟᱱ ᱨᱮᱜᱮᱭ ᱥᱟᱦᱮᱫᱽ ᱢᱟ ᱢᱮᱱᱛᱮ ᱟᱨ ᱚᱸᱰᱮ ᱩᱱᱤ ᱫᱚ ᱫᱷᱟ.ᱨᱛᱤ ᱟᱭᱳ ᱠᱚᱞᱮ ᱨᱮᱦᱚᱸ ᱠᱚ ᱟᱥᱨᱟ ᱮ ᱢᱟ ᱾ ᱤᱠᱷᱟ.ᱱ ᱱᱚᱝᱠᱟ ᱵᱟᱝ ᱦᱩᱭ ᱫᱟᱲᱮᱭᱟᱫ ᱛᱟᱦᱮᱸᱫ ᱾

ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱞᱮᱠᱟᱱ ᱠᱚᱫᱚ ᱟ.ᱰᱤ ᱠᱚᱢ ᱜᱮ ᱥᱟᱥᱚᱠ ᱠᱚ ᱛᱟᱦᱮᱸᱱᱟ ᱡᱟᱦᱟᱸᱭ ᱫᱚ ᱟᱡᱟᱜ ᱫᱤᱥᱚᱢ ᱫᱩᱞᱟ.ᱲ ᱡᱩᱨᱤ ᱞᱮᱠᱟᱭ ᱫᱩᱞᱟ.ᱲᱟ ᱟᱨ ᱫᱩᱞᱟ.ᱲ ᱨᱮᱭᱟᱜ ᱠᱩᱞᱦᱤ ᱨᱮ ᱴᱷᱟᱶ ᱵᱟᱭ ᱧᱟᱢ ᱫᱟᱲᱮᱭᱟᱜ ᱠᱷᱟ.ᱛᱤᱨ ᱮᱴᱟᱜ ᱫᱤᱥᱚᱢ ᱨᱮ ᱡᱤᱣᱤ ᱵᱟ.ᱛᱤ ᱤᱬᱤᱡ ᱥᱟ.ᱨᱤᱜ ᱛᱟᱭᱟ ᱾ ᱱᱚᱣᱟ ᱜᱮ ᱟᱡᱟᱜ ᱢᱤᱫᱴᱟ.ᱝ ᱡᱚᱛᱚ ᱠᱷᱚᱱ ᱵᱷᱮᱜᱟᱨ ᱩᱭᱦᱟ.ᱨ ᱛᱟᱦᱮᱸ ᱠᱟᱱᱟ, ᱟᱡᱟᱜ ᱡᱟᱱᱟᱢ ᱫᱤᱥᱚᱢ ᱫᱚ ᱟᱡᱤᱡ ᱡᱟᱱᱟᱢ ᱟᱭᱳ ᱞᱮᱠᱟᱭ ᱢᱟᱱᱟᱣ ᱞᱮᱫ-ᱟ ᱾
ᱵᱷᱟᱨᱚᱛ ᱨᱮᱭᱟᱜ ᱯᱩᱭᱞᱩ ᱯᱷᱩᱨᱜᱟ.ᱞ ᱵᱩᱞᱥᱟ.ᱭ ᱨᱮ ᱢᱚᱦᱚᱛᱯᱩᱨᱩᱱ ᱴᱷᱟᱶ ᱮ ᱟᱢᱮᱴ ᱞᱮᱫ ᱢᱩᱪᱟ.ᱫ ᱢᱩᱜᱚᱞ ᱵᱟᱫᱽᱥᱟᱦ ᱵᱟᱦᱟᱫᱩᱨ ᱥᱟᱦ ᱡᱟᱯᱷᱚᱨ ᱩᱨᱜᱩ ᱨᱤᱱᱤᱡ ᱢᱤᱫ ᱟ.ᱰᱤ ᱢᱟᱨᱟᱝ ᱥᱟᱭᱚᱨ ᱨᱩᱯ ᱛᱮᱦᱚᱸ ᱧᱩᱛᱩᱢ ᱛᱟᱭ ᱢᱮᱱᱟᱜ-ᱟ ᱾ ᱩᱱᱤᱭᱟᱜ ᱥᱟᱭᱨᱤ ᱫᱚ ᱵᱷᱟ.ᱵᱤᱛ ᱚᱱᱚᱬᱦᱮ ᱵᱟᱝ ᱠᱟᱛᱮ ᱫᱤᱥᱚᱢ ᱫᱩᱞᱟ.ᱲ ᱨᱮᱭᱟᱜ ᱪᱩᱦᱩᱞ ᱩᱭᱦᱟ.ᱨ ᱜᱮ ᱯᱮᱨᱮᱡ ᱛᱟᱦᱮᱸᱱᱟ ᱾ ᱟᱨ ᱱᱚᱣᱟ ᱜᱮ ᱢᱤᱫ ᱠᱟᱨᱚᱱ ᱛᱟᱦᱮᱸ ᱠᱟᱱᱟ ᱡᱮ ᱩᱱᱤ ᱫᱚ ᱤᱸᱜᱽᱨᱟ.ᱡᱽ ᱥᱟᱥᱚᱠ ᱮᱢᱟᱱ ᱠᱚ ᱴᱷᱮᱱ ᱞᱚᱱᱰᱚᱱ ᱫᱷᱟ.ᱵᱤᱡ ᱛᱟᱨᱣᱟᱲᱮ ᱪᱟᱞᱟᱣ ᱨᱮᱭᱟᱜ ᱫᱷᱚᱢᱚᱠ ᱮ ᱮᱢᱟ ᱦᱟᱫ ᱠᱚ ᱛᱟᱦᱮᱸᱫ ᱾

==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/List_of_Indian_monarchs

https://en.m.wikipedia.org/wiki/List_of_Urdu_poets

https://en.m.wikipedia.org/wiki/Shahzada_Muhammad_Hidayat_Afshar,_Ilahi_Bakhsh_Bahadur

==ᱥᱟ.ᱠᱷᱭᱟ.ᱛ==

http://www.savarkar.org/content/pdfs/en/the_indian_war_of_independence_1857_with_publishers_note.v001.pdf

http://www.tribuneindia.com/2007/20070510/1857/main1.htm

https://www.inter-disciplinary.net/wp-content/uploads/2011/04/karnikawpaper.pdf

http://www.csas.ed.ac.uk/mutiny/Trial-BahadurShah.pdf

http://www.mmtimes.com/index.php/lifestyle/9507-grave-secrets-of-yangon-s-imperial-tomb.html

https://web.archive.org/web/20070709011843/http://www.kapadia.com/zaftrans.html

http://images.vam.ac.uk/indexplus/result.html?_IXFIRST_=16&_IXSS_=_IXFIRST_%3d1%26_IXINITSR_%3dy%26%2524%253dIXID%3d%26_IXACTION_%3dquery%26%2524%253dIXOBJECT%3d%26_IXMAXHITS_%3d15%26%252asform%3dvanda%26%2524%253dIXNAME%3d%26_IXSESSION_%3dR1TSfYS86Hp%26%2524%253dIXPLACE%3d%26_IXadv_%3d0%26search%3dsearch%26%2524%253dIXMATERIAL%3d%26%2524%253ds%3dbahadur%26%2524%253dop%3dAND%26_IXFPFX_%3dtemplates%252ft%26%2524%253dsi%3dtext%26%2524%253dIXFROM%3d%26%2524%253dIXTO%3d&_IXACTION_=query&_IXMAXHITS_=1&_IXSR_=Sr3lXQCNhWo&_IXSPFX_=templates%2ft&_IXFPFX_=templates%2ft

http://www.thehindu.com/2002/12/09/stories/2002120908190500.htm

http://www.dailymail.co.uk/news/article-2424410/The-Mughal-emperor-ancestor-Sultana-Begum-forced-live-slum-washes-street-struggles-feed-children.html

==ᱵᱟᱦᱨᱮ ᱡᱚᱱᱚᱲ==

https://www.imdb.com/name/nm2009103/

http://www.bl.uk/onlinegallery/sacredtexts/podwilliamdalrymple.html

http://www.kavitakosh.org/kk/index.php?title=%E0%A4%95%E0%A4%B5%E0%A4%BF%E0%A4%AF%E0%A5%8B%E0%A4%82_%E0%A4%95%E0%A5%80_%E0%A4%B8%E0%A5%82%E0%A4%9A%E0%A5%80

http://www.123shayari.com/category/bahadur-shah-zafar/

https://web.archive.org/web/20070709011843/http://www.kapadia.com/zaftrans.html

https://rekhta.org/poets/bahadur-shah-zafar/ghazals/

https://web.archive.org/web/20051023190755/http://www.kapadia.com/websites.html

http://www.urdupoetry.com/zafar.html

http://gdhar.com/2008/05/11/qalaam-e-zafar/

http://www.royalark.net/India/loharu3.htm

http://news.bbc.co.uk/1/hi/world/south_asia/2185082.stm
