ᱥᱟᱨᱚᱥᱠᱚᱬᱟ (ସାରଶକଣା/Saraskana): ᱥᱟᱨᱚᱥᱠᱚᱬᱟ ᱵᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱔᱔ ᱠᱤᱞᱚᱢᱤᱴᱚᱨ ᱮᱛᱚᱢ ᱥᱮᱫ ᱑᱘ ᱱᱚᱢᱵᱚᱨ ᱡᱟᱹᱛᱤᱭᱟᱨᱤ ᱨᱟᱡᱽ ᱰᱟᱦᱟᱨᱛᱮ ᱦᱮᱡ ᱞᱮᱱᱠᱷᱟᱱ ᱧᱟᱢᱚᱜ-ᱟ ᱾ᱡᱟᱢᱥᱮᱫᱯᱩᱨ ᱠᱷᱚᱱ ᱢᱤᱫ ᱦᱚᱲ ᱮ ᱦᱟᱹᱡᱩᱜ ᱠᱷᱟᱱ ᱡᱟᱢᱥᱮᱫᱯᱩᱨ-ᱢᱩᱥᱟᱹᱵᱩᱱᱤ ᱨᱳᱫ ᱛᱮ ᱡᱟᱫᱩᱜᱳᱰᱟ ᱥᱮᱫ ᱛᱮ ᱑᱐᱑ ᱠᱤᱞᱚᱢᱤᱴᱚᱨ ᱦᱚᱨ ᱛᱮ ᱦᱮᱡ ᱫᱟᱲᱮᱭᱟᱜ ᱟᱭ  ᱟᱨ ᱵᱟᱝ ᱜᱷᱟᱴᱥᱤᱞᱟ ᱫᱷᱟᱞᱢᱩᱜᱚᱰ ᱦᱚᱨ ᱛᱮ ᱵᱚᱦᱚᱲᱟᱜᱚᱰᱟ ᱥᱮᱫ ᱛᱮ ᱥᱟᱨᱚᱥᱠᱚᱬᱟ  ᱑᱐᱔ ᱠᱤᱞᱚᱢᱤᱴᱚᱨ ᱦᱮᱡ ᱠᱟᱛᱮᱫ ᱥᱟᱨᱚᱥᱠᱚᱢᱟᱭ ᱥᱮᱴᱮᱨ ᱫᱟᱲᱮᱭᱟᱜ-ᱟ ᱾
==ᱥᱤᱢᱟᱹ==
ᱥᱟᱨᱚᱥᱠᱚᱬᱟ ᱵᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱓᱑᱑ᱹ᱘᱔ km² ᱠᱟᱱᱟ ᱾ ᱥᱟᱨᱚᱥᱠᱚᱬᱟ ᱵᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱵᱮᱸᱜᱚᱞ ᱟᱨ ᱡᱷᱟᱨᱠᱟᱸᱰ ᱯᱚᱱᱚᱛ ᱢᱮᱱᱟᱜ-ᱟ, ᱮᱛᱚᱢ ᱨᱮ ᱡᱷᱟᱨᱠᱟᱸᱰ ᱯᱚᱱᱚᱛ ᱢᱮᱱᱟᱜ-ᱟ ᱾ᱯᱟᱪᱮᱨᱮ ᱵᱤᱡᱚᱛᱚᱲᱟ ᱵᱞᱚᱠ ᱠᱚᱸᱡᱮ ᱨᱮ ᱵᱤᱥᱚᱭᱤ,ᱵᱟᱺᱨᱤᱯᱳᱥᱤ, ᱠᱩᱞᱤ-ᱟᱱᱟ ᱵᱞᱚᱠ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Saraskana%20Block/Saraskana_GP%20Map.pdf</ref>
==ᱞᱮᱠᱷᱟᱠᱚ==
᱒᱐᱑᱑ ᱨᱮᱱᱟᱜ ᱦᱚᱲ ᱮᱞ ᱞᱮᱠᱟᱛᱮ ᱱᱚᱣᱟ ᱵᱽᱞᱚᱠ ᱨᱮ ᱒᱐᱐ ᱜᱚᱴᱟᱝ ᱟᱹᱛᱩ ᱟᱨ ᱑᱕ ᱜᱚᱴᱟᱝ ᱜᱨᱟᱢᱯᱚᱸᱪᱟᱭᱚᱴ ᱢᱮᱱᱟᱜ-ᱟᱽ᱾ᱵᱽᱞᱚᱠ ᱨᱮ ᱒᱓᱙᱓᱕ ᱚᱲᱟᱜ ᱢᱮᱱᱟᱜ-ᱟ ᱾ ᱱᱚᱣᱟ ᱵᱽᱞᱚᱠ ᱨᱮ ᱑,᱐᱐,᱘᱑᱖ ᱦᱚᱲ ᱢᱮᱱᱟᱜ ᱠᱚᱣᱟ ᱚᱱᱟ ᱢᱩᱫ ᱨᱮ ᱠᱚᱲᱟ ᱠᱚ ᱦᱦᱩᱭᱩᱜ ᱠᱟᱱᱟ ᱕᱐,᱙᱐᱔ ᱟᱨ ᱠᱩᱲᱤ ᱠᱚ ᱦᱩᱭᱩᱜ ᱠᱟᱱᱟ ᱔᱙,᱙᱑᱒᱾ ᱱᱚᱰᱮ ᱨᱮᱱ ᱡᱚᱛᱚ ᱵᱟᱹᱥᱤᱸᱫᱟ ᱟᱹᱛᱩ ᱨᱤᱱ ᱠᱟᱱᱟ ᱠᱚ ᱾ 
==ᱟᱹᱢᱟᱹᱞᱤ==
ᱥᱟᱨᱚᱥᱠᱚᱬᱟ ᱨᱮᱱᱟᱜ ᱛᱚᱦᱚᱥᱤᱞ ᱟᱨ ᱵᱞᱚᱠ ᱟᱹᱢᱟᱞᱤᱹ ᱵᱟᱱᱟᱨ ᱫᱚ ᱥᱟᱨᱚᱥᱠᱚᱬᱟ ᱨᱮᱜᱮ ᱢᱮᱱᱟᱜ-ᱟ ᱾ ᱥᱟᱨᱚᱥᱠᱚᱬᱟ ᱛᱚᱦᱚᱥᱤᱞ ᱨᱮ ᱖ ᱜᱚᱴᱟᱝ ᱟᱨ ᱟᱭᱤ ᱢᱚᱱᱰᱚᱲ ᱢᱮᱱᱟᱜ-ᱟ ᱡᱮᱢᱚᱱ ᱥᱟᱨᱚᱥᱠᱚᱬᱟ, ᱥᱤᱨᱥᱟ,ᱨᱟᱡᱟᱞᱳᱠᱟ-᱑, ᱵᱷᱩᱨᱥᱟᱬᱤ, ᱠᱚᱯᱟᱰᱤᱦᱟ, ᱯᱳᱠᱷᱳᱨᱤᱭᱟ <ref>http://bhulekh.ori.nic.in/TahasilWebsite/TahasilInfo.aspx</ref>᱾ ᱵᱽᱞᱚᱠ ᱨᱮ ᱢᱤᱫᱴᱟᱝ ᱛᱷᱟᱱᱟ ᱡᱷᱟᱨᱯᱚᱠᱳᱨᱤᱭᱟ ᱨᱮ ᱢᱮᱱᱟᱜ-ᱟ ᱾ ᱥᱟᱨᱚᱥᱠᱚᱬᱟ ᱨᱮᱱᱟᱜ ᱥᱤᱨᱥᱟ ᱨᱮ  ᱢᱤᱫ ᱜᱩᱥᱴᱤ ᱰᱟᱠᱛᱚᱨᱠᱷᱟᱱᱟ ᱢᱮᱱᱟᱜ-ᱟ ᱡᱟᱦᱟᱸᱫᱚ ᱥᱟᱨᱚᱥᱠᱚᱢᱟ ᱠᱷᱚᱱ  ᱘ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ<ref>http://www.dhsodisha.nic.in/?q=node/89</ref> ᱾ ᱚᱱᱟ ᱥᱟᱶ ᱯᱟᱠᱴᱤᱭᱟ ,ᱥᱟᱨᱚᱥᱠᱚᱬᱟ,ᱡᱷᱟᱨᱯᱳᱠᱳᱨᱤᱭᱟ ᱨᱮ ᱯᱩᱭᱞᱩ ᱛᱤᱠᱪᱷᱟᱹ ᱛᱟᱞᱢᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/90</ref>᱾ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱳᱰᱤᱥᱟ ᱜᱨᱟᱢᱭᱚ ᱵᱮᱸᱠ, ᱥᱴᱮᱴ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱥᱤᱱᱰᱤᱠᱮᱴ ᱵᱮᱸᱠ,ᱢᱚᱭᱩᱨᱵᱷᱚᱸᱡ ᱥᱚᱢᱚᱵᱟᱭ ᱵᱮᱸᱠ ᱮᱢᱟᱱ ᱵᱮᱸᱠ ᱠᱚᱦᱚᱸ ᱱᱚᱣᱟ ᱵᱞᱚᱠ ᱨᱮ ᱢᱮᱱᱟᱜ-ᱟ ᱾
