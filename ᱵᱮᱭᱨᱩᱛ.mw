'''ᱵᱮᱭᱨᱩᱛ''' ([[ᱟᱨᱚᱵᱤᱠ ᱯᱟᱹᱨᱥᱤ|ᱟᱨᱚᱵᱤᱠ]]: بيروت‎, [[ᱯᱷᱨᱮᱸᱪ ᱯᱟᱹᱨᱥᱤ|ᱯᱷᱨᱮᱸᱪ]]: Beyrouth, [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]: Beirut) ᱫᱚ [[ᱞᱮᱵᱟᱱᱚᱱ]] ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ᱾ ᱒᱐᱑᱔ ᱥᱮᱨᱢᱟ ᱨᱮᱱᱟᱜ ᱦᱤᱥᱟᱹᱵᱽ ᱞᱮᱠᱟᱛᱮ ᱢᱟᱨᱟᱝ ᱵᱮᱭᱨᱩᱛ ᱥᱚᱦᱚᱨ ᱨᱮ ᱒᱒ ᱞᱟᱠᱷ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱱᱚᱶᱟ ᱫᱚ [[ᱞᱮᱵᱷᱟᱱᱛ]] ᱴᱚᱴᱷᱟ ᱨᱮᱱᱟᱜ ᱛᱮᱥᱟᱨ ᱢᱟᱨᱟᱝ ᱥᱚᱦᱚᱨ ᱟᱨ ᱟᱨᱚᱵᱽ ᱫᱩᱱᱤᱭᱟᱹ ᱨᱮᱱᱟᱜ ᱜᱮᱞᱯᱮ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ᱾ ᱵᱮᱭᱨᱩᱛ ᱥᱚᱦᱚᱨ ᱞᱮᱵᱟᱱᱚᱱ ᱨᱮᱭᱟᱜ ᱵᱷᱩᱼᱢᱚᱫᱷᱚ ᱫᱚᱨᱮᱭᱟ ᱟᱨᱮ ᱨᱮᱱᱟᱜ ᱛᱟᱞᱢᱟ ᱴᱚᱴᱷᱟ ᱨᱮ ᱢᱤᱫ ᱩᱯᱚᱫᱤᱯ ᱨᱮ ᱢᱮᱱᱟᱜᱼᱟ ᱾ ᱵᱮᱭᱨᱩᱛ ᱨᱮ ᱕᱐᱐᱐ ᱥᱮᱨᱢᱟ ᱞᱟᱦᱟ ᱠᱷᱚᱱ ᱜᱮ ᱦᱚᱲ ᱠᱚ ᱵᱟᱥᱚᱜ ᱠᱟᱱᱟ, ᱚᱱᱟᱛᱮ ᱱᱚᱶᱟ ᱡᱮᱜᱮᱛ ᱨᱮᱱᱟᱜ ᱢᱟᱬᱮ ᱥᱚᱦᱚᱨ ᱠᱚ ᱢᱩᱫ ᱨᱮ ᱢᱤᱫ ᱥᱚᱦᱚᱨ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱯᱳᱭᱞᱳ ᱱᱟᱜᱟᱢᱤᱭᱟᱹ ᱧᱩᱛᱩᱢ ᱧᱟᱢ ᱟᱠᱟᱱᱟ ᱑᱕ ᱥᱟᱭ ᱥᱮᱨᱢᱟ BC ᱨᱮᱭᱟᱜ ᱢᱤᱥᱚᱨᱤᱭᱟᱹ ᱱᱟᱶᱟ ᱠᱤᱝᱰᱚᱢ ᱨᱮᱱᱟᱜ [[:en:Amarna letters|ᱟᱢᱟᱨᱱᱟ ᱱᱮᱣᱛᱟ ᱥᱟᱠᱟᱢ]] ᱨᱮ ᱾
