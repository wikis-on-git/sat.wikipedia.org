ᱵᱤᱥᱱᱩ ᱨᱟᱵᱷᱟ ᱥᱮ ᱵᱤᱥᱱᱩ ᱯᱨᱚᱥᱟᱫᱽ ᱨᱟᱵᱷᱟ (ᱤᱝᱨᱟᱹᱡᱤ: Bishnuprasad Rabha ᱡᱟᱱᱟᱢᱺ ᱓᱑ ᱡᱟᱱᱩᱣᱟᱨᱤ, ᱑᱙᱐᱙- ᱜᱩᱨ ᱒᱐ ᱡᱩᱱ, ᱑᱙᱖᱙) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱫᱴᱮᱱ ᱚᱱᱚᱲᱦᱤᱭᱟᱹ, ᱥᱟᱶᱦᱮᱫᱤᱭᱟᱹ, ᱱᱟᱴᱚᱠᱤᱭᱟᱹ, ᱥᱮᱨᱮᱧ ᱵᱟᱰᱚᱦᱤ, ᱱᱟᱪᱚᱱᱤᱭᱟᱹ, ᱪᱤᱛᱟᱹᱨ ᱵᱟᱰᱚᱦᱤ ᱟᱨ ᱯᱷᱩᱨᱜᱟᱹᱞ ᱟᱱᱫᱚᱲᱤᱭᱟᱹᱭ ᱛᱟᱦᱮᱸ ᱠᱟᱱᱟ|  ᱠᱟᱥᱤ ᱡᱮᱜᱮᱫ ᱵᱤᱤᱨᱫᱟᱹ ᱜᱟᱲ ᱨᱮ ᱩᱫᱩᱜ ᱞᱮᱫ ᱱᱟᱴ ᱨᱟᱡᱽ ᱮᱱᱮᱡᱽ ᱧᱮᱞ ᱢᱩᱦᱤᱛ ᱛᱮ ᱟᱨ ᱩᱱᱤᱟᱭ ᱞᱟᱭ ᱞᱟᱠᱪᱟᱨ ᱨᱮ ᱮᱱᱮᱢ ᱠᱷᱟᱹᱛᱤᱨ ᱛᱮ ᱩᱱ ᱚᱠᱛᱮ ᱨᱮᱱ ᱠᱟᱥᱤ ᱦᱤᱱᱫᱩ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱨᱮᱱ ᱵᱷᱟᱭᱤᱥ ᱥᱮᱱᱥᱮᱞᱚᱨ ᱰᱨᱹ ᱥᱚᱨᱵᱚ ᱯᱚᱞᱞᱤ ᱨᱟᱫᱷᱟ ᱠᱨᱤᱥᱱᱟᱱ ᱫᱳ ᱩᱱᱤ ᱑᱙᱓᱙ ᱥᱮᱨᱢᱟ ᱨᱮ ᱠᱚᱞᱟ ᱠᱩᱨᱩ ᱨᱮᱭᱟᱜ ᱯᱟᱹᱨᱤᱥᱮ ᱮᱢᱟᱣᱟᱫᱤ ᱛᱟᱦᱮᱸ ᱠᱟᱱᱟ|
==ᱡᱤᱭᱚᱱᱤ==
===ᱡᱟᱱᱟᱢ===
᱑᱙᱐᱙ ᱥᱮᱨᱢᱟ ᱨᱮᱭᱟᱜ ᱓᱐ ᱡᱟᱱᱩᱣᱟᱨᱤ ᱢᱟᱦᱤᱛ ᱦᱤᱞᱚᱜ ᱵᱮᱝᱜᱚᱞ ᱯᱨᱮᱥᱤᱰᱮᱱᱥᱤ ᱱᱟᱦᱟᱜ ᱵᱟᱝᱞᱟᱫᱮᱥ ᱨᱮᱭᱟᱜ ᱰᱷᱟᱠᱟ ᱨᱮ ᱵᱤᱥᱱᱩ ᱯᱨᱚᱥᱟᱫᱽ ᱨᱟᱵᱷᱟᱣᱟᱜ ᱡᱟᱱᱟᱢ ᱫᱚ ᱦᱚᱭ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱴᱮᱫ ᱟᱜ ᱧᱩᱛᱩᱢ ᱫᱚ ᱜᱚᱞᱟᱯ ᱪᱚᱱᱫᱽᱨᱚ ᱢᱩᱥᱟᱦᱟᱤ ᱛᱟᱦᱮᱸ ᱠᱟᱱᱟ, ᱜᱚᱯᱟᱞ ᱪᱚᱱᱫᱽᱨᱚ ᱢᱩᱥᱟᱦᱟᱨᱤ ᱫᱚ ᱡᱟᱹᱛ ᱞᱮᱠᱟ ᱛᱮ ᱢᱤᱫᱴᱮᱱ ᱵᱚᱨᱚ ᱡᱟᱹᱛ ᱨᱮᱱᱮ ᱛᱟᱦᱮᱸ ᱠᱟᱱ ᱨᱮᱦᱚᱸ ᱨᱟᱵᱷᱟ ᱜᱷᱟᱨᱚᱧᱡᱽ ᱨᱮᱭᱮ ᱦᱟᱨᱟ ᱵᱩᱨᱩ ᱞᱮᱱ ᱛᱮ ᱯᱟᱹᱨᱤᱥ ᱫᱚ "ᱨᱟᱵᱷᱟ" ᱦᱚᱭ ᱞᱮᱱᱟ ᱛᱟᱭᱟ| ᱵᱽᱨᱤᱴᱤᱥ ᱯᱷᱟᱹᱫᱽ ᱨᱮᱱ ᱪᱮᱛᱟᱱ ᱦᱩᱫᱟᱹ ᱨᱮᱱ ᱟᱢᱟᱞᱟᱭ ᱛᱟᱦᱮᱸ ᱠᱟᱱ ᱛᱮ ᱜᱚᱯᱟᱞ ᱪᱚᱱᱫᱽᱨᱚ ᱨᱟᱵᱷᱟ ᱫᱚ "ᱨᱟᱭᱵᱟᱦᱟᱫᱩᱨ" ᱯᱟᱹᱨᱤᱥ ᱠᱚ ᱮᱢᱟᱣᱟᱫᱮ ᱛᱟᱦᱮᱸ ᱠᱟᱱᱟ| ᱫᱚᱨᱚᱝ ᱦᱚᱱᱚᱛ ᱨᱮᱱ ᱵᱟᱥᱤᱫᱟ ᱜᱚᱯᱟᱞ ᱨᱟᱵᱷᱟ ᱫᱚ , ᱛᱮᱡᱽᱯᱩᱨ ᱨᱮᱭᱟᱜ ᱵᱟᱱ ᱛᱷᱤᱭᱮᱴᱟᱨ ᱥᱟᱶ ᱡᱚᱲᱟᱣᱮ ᱛᱟᱦᱮᱸ ᱠᱟᱱᱟ|
===ᱵᱟᱞᱮ ᱩᱢᱟᱹᱨ ᱟᱨ ᱥᱮᱪᱮᱫ===
ᱵᱤᱥᱱᱩ ᱯᱨᱚᱥᱟᱫᱽ ᱨᱟᱵᱷᱟ ᱫᱚ ᱰᱷᱟᱠᱟ ᱨᱮᱭᱟᱜ ᱥᱮᱢᱟ ᱰᱤᱯᱟᱹᱴ ᱥᱠᱩᱞ ᱨᱮᱭᱮ ᱯᱟᱲᱣᱦᱟᱣ ᱞᱮᱫᱟ| ᱢᱮᱱᱠᱦᱟᱱ ᱦᱟᱭ ᱥᱠᱩᱞ ᱯᱟᱲᱦᱟᱣ ᱢᱩᱪᱟᱹᱫ ᱞᱟᱦᱟ ᱨᱮ ᱮᱜ ᱟᱡ ᱵᱟᱵᱟ ᱫᱚᱭ ᱜᱚᱡ ᱮᱱᱛᱮ ᱵᱤᱥᱱᱩ ᱨᱟᱵᱷᱟ ᱫᱚ ᱛᱮᱡᱽᱯᱩᱨ ᱨᱮ ᱯᱮᱲᱟ ᱚᱲᱟᱜ ᱨᱮᱭᱮ ᱛᱟᱦᱮᱸ ᱞᱮᱱᱟ| ᱴᱮᱡᱽᱯᱩᱨ ᱥᱚᱨᱠᱟᱨᱤ ᱦᱟᱭ ᱥᱠᱩᱞ ᱠᱷᱚᱱ ᱑᱙᱒᱖ ᱥᱮᱨᱢᱟ ᱨᱮ ᱢᱮᱴᱨᱤᱠ ᱵᱤᱱᱤᱰ ᱫᱚᱭ ᱯᱟᱥ ᱞᱮᱫᱟ| ᱱᱚᱣᱟ ᱵᱤᱱᱤᱰ ᱨᱮ ᱡᱚᱴᱚ ᱵᱤᱱᱤᱰᱤᱭᱟᱹ ᱠᱷᱚᱱ ᱥᱚᱨᱚᱥ ᱱᱟᱢᱵᱟᱨ ᱧᱟᱢ ᱠᱟᱛᱮ "ᱠᱩᱭᱤᱱ ᱮᱢᱯᱨᱮᱥ" ᱯᱚᱫᱚᱠᱮ ᱧᱟᱢ ᱞᱮᱫᱟ|
