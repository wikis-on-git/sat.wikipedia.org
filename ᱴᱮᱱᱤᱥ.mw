[[File: US Open 2007, Maria Sharapova serving.jpg|thumb|ᱴᱮᱱᱤᱥ]]

'''ᱴᱮᱱᱤᱥ'''

ᱴᱮᱱᱤᱥ ᱠᱷᱮᱞ ᱫᱚ ᱵᱟᱨᱭᱟ ᱴᱤᱢ ᱛᱟᱞᱟ ᱨᱮ ᱵᱚᱞ ᱛᱮ ᱮᱱᱮᱡ ᱦᱩᱭᱩᱜ ᱢᱤᱫ ᱠᱷᱮᱞ ᱠᱟᱱᱟ ᱾ ᱡᱟᱦᱟᱸ ᱨᱮᱫᱚ ᱡᱚᱛᱚ ᱛᱮ ᱵᱟᱨᱭᱟ ᱠᱷᱮᱞᱚᱸᱰᱤᱭᱟ ᱟᱨᱵᱟᱝ ᱯᱩᱱᱭᱟ. ᱠᱷᱮᱞᱚᱸᱰᱤᱭᱟ. ᱠᱚ ᱛᱟᱦᱮᱸᱱᱟ ᱾ ᱴᱮᱱᱤᱥ ᱮᱱᱮᱡ ᱦᱟᱯᱟ ᱫᱚ ᱴᱮ ᱤᱥ ᱨᱮᱠᱚᱴ ᱠᱚ ᱢᱮᱛᱟᱜ-ᱟ ᱾ ᱠᱷᱮᱞᱚᱸᱰᱤᱭᱟ. ᱛᱟᱨ ᱛᱮ ᱜᱟᱞᱟᱝ ᱠᱚᱜ ᱴᱮᱱᱤᱥ ᱨᱮᱠᱚᱴ ᱦᱚᱛᱮᱛᱮ ᱴᱮᱱᱤᱥ ᱵᱚᱞ ᱡᱟᱦᱟᱸ ᱫᱚ ᱨᱚᱵᱚᱞ ᱛᱮ ᱵᱮᱱᱟᱣ ᱠᱚᱜ-ᱟ, ᱵᱷᱤᱛᱨᱤ ᱫᱚ ᱠᱷᱳᱞ ᱜᱮ ᱛᱟᱦᱮᱸᱱᱟ ᱟᱨ ᱧᱮᱞ ᱡᱚᱝ ᱫᱚ ᱜᱩᱞᱟ.ᱭ ᱜᱮᱭᱟ ᱾ ᱡᱟᱦᱟᱸ ᱫᱚ ᱡᱟᱞᱟᱢ ᱪᱮᱛᱟᱱ ᱥᱮᱫ ᱛᱮ ᱵᱤᱨᱚᱫᱷᱩ ᱠᱚᱴ ᱥᱮᱫ ᱫᱟᱞ ᱪᱟᱯᱟᱫ ᱦᱩᱭᱩᱜ-ᱟ ᱾

ᱴᱮᱱᱤᱥ ᱨᱮᱭᱟᱜ ᱮᱛᱚᱦᱚᱵ ᱯᱷᱨᱟᱱᱥ ᱨᱮ ᱛᱟᱞᱟᱢᱟᱞᱟ ᱡᱩᱜᱽ ᱨᱮ ᱦᱩᱭ ᱞᱮᱱᱟ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜ-ᱟ ᱾ ᱚᱱᱟ ᱚᱠᱛᱚ ᱨᱚ ᱱᱚᱶᱟ ᱠᱷᱮᱞ ᱫᱚ ᱤᱱ+ᱰᱳᱨ ᱟᱨᱵᱟᱝ ᱥᱟ.ᱲᱤᱢ ᱞᱟᱛᱟᱨ ᱨᱮ ᱮᱱᱮᱡ ᱦᱩᱭᱩᱜ ᱠᱟᱱ ᱛᱟᱦᱮᱸᱱ ᱾ ᱤᱸᱜᱽᱞᱚᱸᱰ ᱨᱮ ᱑᱙ ᱥᱮᱱᱪᱚᱨᱤ ᱨᱮᱭᱟᱜ ᱢᱩᱪᱟ.ᱫ ᱥᱮᱨᱢᱟ ᱨᱮ ᱞᱟᱱ ᱴᱮᱱᱤᱥ ᱢᱮᱱ ᱢᱮ ᱥᱟ.ᱲᱤᱢ ᱠᱷᱟᱱ ᱵᱟᱦᱨᱮ ᱵᱟᱲᱜᱮ ᱨᱮ ᱮᱱᱮᱡ ᱦᱩᱭᱩᱜ ᱨᱮᱭᱟᱜ ᱡᱟᱱᱟᱢ ᱮᱱᱟ ᱟᱨ ᱛᱟᱭᱚᱢ ᱛᱮ ᱯᱩᱨᱟ. ᱡᱮᱜᱮᱛ ᱨᱮ ᱢᱤᱫ ᱧᱩᱛᱩᱢᱟᱱ ᱠᱷᱮᱞ ᱨᱮ ᱞᱮᱠᱷᱟ ᱦᱩᱭ ᱮᱱᱟ ᱾ ᱛᱮᱦᱮᱧ ᱱᱚᱶᱟ ᱮᱱᱮᱡ ᱚᱞᱤᱢᱯᱤᱠ ᱨᱮ ᱥᱮᱞᱮᱫ ᱢᱮᱱᱟᱜ-ᱟ ᱟᱨ ᱡᱮᱜᱮᱛ ᱨᱮ ᱞᱟ.ᱴᱩ ᱞᱟ.ᱴᱩ ᱫᱤᱥᱚᱢ ᱨᱮ ᱠᱚᱨᱚᱲ ᱦᱚᱲ ᱱᱚᱶᱟ ᱠᱚ ᱠᱩᱥᱤᱭᱟᱜ ᱠᱟᱱᱟ ᱾ ᱴᱮᱱᱤᱥ ᱨᱮᱭᱟᱜ ᱡᱮᱜᱮᱛ ᱡᱟᱠᱟᱛ ᱨᱮ ᱯᱩᱱᱭᱟ. ᱦᱮᱯᱨᱟᱣ ᱦᱩᱭᱩᱜ-ᱟ , ᱡᱟᱦᱟᱸ ᱫᱚ ᱜᱨᱮᱰ ᱥᱞᱮᱢ ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱡᱚᱛᱚ ᱥᱮᱨᱱᱟ ᱡᱟᱱᱣᱟᱨᱤ ᱨᱮ ᱚᱥᱴᱨᱮᱞᱤᱭᱟᱱ ᱚᱯᱮᱱ, ᱢᱮᱸ ᱨᱮ ᱯᱨᱟᱱᱥ ᱨᱮᱭᱟᱜ ᱯᱷᱨᱮᱱᱪ ᱚᱯᱮᱱ, ᱟᱨ ᱚᱱᱟ ᱨᱮᱭᱟᱜ ᱵᱟᱨ ᱦᱟᱴ ᱛᱟᱭᱚᱢ ᱞᱚᱱᱰᱚᱱ ᱨᱮᱭᱟᱜ ᱣᱤᱢᱵᱞᱮᱰᱚᱱ , ᱥᱮᱯᱴᱮᱢᱵᱚᱨ ᱨᱮ ᱟᱢᱮᱨᱤᱠᱟᱱ ᱚᱯᱮᱱ (ᱠᱷᱟᱴᱚ ᱛᱮ ᱭᱩ. ᱮᱥ. ᱚᱯᱮᱱ) ᱠᱚ ᱢᱮᱛᱟᱜ-ᱟ ᱾ ᱣᱤᱢᱵᱞᱮᱰᱚᱱ ᱫᱚ ᱢᱤᱫ ᱛᱟᱥᱟᱫ ᱨᱮᱭᱟᱜ ᱠᱚᱴ ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ ᱯᱷᱨᱮᱸᱪ ᱚᱯᱮᱱ ᱦᱟᱥᱟ ᱚᱛ (clay courtyard) ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ ᱣᱩ.ᱮᱥ. ᱚᱯᱮᱱ ᱟᱨ ᱚᱥᱴᱨᱮᱞᱤᱭᱟᱱ ᱚᱯᱮᱱ ᱫᱚ ᱢᱮᱥᱟᱥᱮᱱᱟ ᱠᱚᱴ ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ 

==ᱱᱟᱜᱟᱢ==

ᱱᱟᱜᱟᱢᱤᱭᱟ. ᱴᱮᱱᱤᱥ ᱠᱷᱮᱞ ᱨᱮᱭᱟᱜ ᱢᱩᱬ ᱫᱚ ᱑᱒ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮᱭᱟᱜ ᱠᱚᱧᱮ ᱯᱷᱨᱟᱱᱥ ᱨᱮᱠᱚ ᱢᱟᱱᱟᱣᱟ , ᱡᱟᱦᱟᱸᱨᱮ ᱢᱤᱫ ᱠᱷᱮᱞ ᱫᱚ ᱛᱤ ᱛᱟᱞᱠᱷᱟ ᱛᱮ ᱫᱟᱞ ᱠᱟᱛᱮ ᱮᱱᱮᱡ ᱦᱩᱭᱩᱜ ᱠᱟᱱ ᱛᱟᱦᱮᱸᱱ ᱾ ᱤᱱᱟ. ᱚᱠᱛᱚ ᱨᱮ ᱠᱷᱮᱞ ᱫᱚ "jiu de poume" (ᱛᱟᱞᱠᱷᱟ ᱛᱮᱭᱟᱜ ᱠᱷᱮᱞ) ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱱ ᱾ ᱨᱮᱠᱮᱴ ᱫᱚ ᱑᱖ ᱟᱱᱟᱜ ᱥᱚᱫᱤ ᱨᱮ ᱵᱮᱵᱷᱟᱨ ᱛᱮ ᱟ.ᱜᱩ ᱦᱩᱭ ᱮᱱᱟ ᱟᱨ ᱠᱷᱮᱞ ᱫᱚ ᱴᱮᱱᱤᱥ ᱢᱮᱱᱛᱮ ᱢᱮᱛᱟᱦᱟᱜ ᱠᱚ ᱮᱛᱚᱦᱚᱵ ᱠᱮᱜ-ᱟ ᱾ 
==ᱠᱷᱮᱞ ᱥᱟᱯᱟᱵ==

'''ᱨᱮᱠᱮᱴ'''

ᱴᱮᱱᱤᱥ ᱨᱮᱠᱮᱴ ᱨᱮᱫᱚ ᱥᱟᱥᱟᱵᱟᱜ ᱛᱟᱦᱮᱸᱱᱟ , ᱚᱱᱟ ᱨᱮᱭᱟᱜ ᱦᱚᱴᱚᱜ ᱨᱮ ᱡᱩᱲᱟ.ᱭ ᱛᱟᱦᱮᱸᱱᱟ ᱡᱟᱦᱟᱸ ᱫᱚ ᱥᱤᱢ ᱵᱤᱞᱤ ᱞᱮᱠᱟᱱ ᱢᱳᱴᱟ ᱟᱨ ᱜᱩᱞᱟ.ᱭᱟᱜ ᱯᱷᱨᱮᱢ ᱛᱟᱦᱮᱸᱱᱟ ᱡᱟᱦᱟᱸ ᱫᱚ ᱛᱟᱨ ᱟᱨᱵᱟᱝ ᱠᱮᱴᱮᱡ ᱥᱩᱛᱟ.ᱢ ᱛᱮ ᱵᱷᱩᱜᱟ.ᱜ ᱵᱷᱩᱜᱟ.ᱜ ᱜᱟᱜ ᱠᱚᱜ-ᱟ ᱾ ᱱᱤᱛᱚᱜᱟᱜ ᱚᱠᱛᱚ ᱠᱷᱚᱱ ᱑᱐᱐ ᱥᱮᱨᱢᱟ ᱢᱟᱬᱟᱝ ᱨᱮᱭᱟᱜ ᱠᱟᱛᱷᱟ, ᱨᱮᱠᱮᱴ ᱫᱚ ᱢᱤᱫ ᱥᱴᱟᱱᱰᱟᱨᱰ ᱥᱟᱭᱤᱡ ᱟᱨ ᱠᱟᱴ ᱨᱮᱭᱟᱜ ᱛᱟᱦᱮᱸ ᱠᱟᱱᱟ ᱟᱨ ᱛᱟᱨ ᱫᱚ ᱡᱟᱱᱣᱟ ᱠᱚᱣᱟᱜ ᱨᱚᱦᱚᱲ ᱞᱟᱡ ᱾ ᱒᱐ ᱟᱱᱟᱜ ᱥᱚᱫᱤ ᱠᱷᱚᱱ ᱨᱟᱣᱟᱞ ᱫᱷᱟᱨᱟ ᱠᱟᱴ ᱛᱮ ᱵᱮᱱᱟᱣ ᱮᱛᱚᱦᱚᱵ ᱮᱱᱟ ᱤᱱᱟ. ᱛᱟᱭᱚᱢ ᱢᱮᱬᱦᱮᱫ ᱛᱮ ᱟᱨ ᱦᱚᱸ ᱠᱟᱨᱵᱚᱱ ᱜᱨᱮᱱᱟᱭᱤᱴ ᱨᱮᱭᱟᱜ ᱠᱚᱢᱯᱚᱡᱤᱴ ᱛᱮ ᱤᱱᱟ. ᱛᱟᱭᱚᱢ ᱪᱤᱱᱤ ᱦᱟᱥᱟ ᱟᱨᱴᱟᱭᱴᱟᱱᱤᱭᱚᱢ ᱞᱮᱠᱟᱱ ᱨᱟᱣᱟᱞ ᱢᱮᱬᱦᱮᱫ ᱛᱮ ᱵᱮᱱᱟᱣ ᱠᱚ ᱮᱛᱚᱦᱚᱵ ᱠᱮᱜ-ᱟ ᱾ 

'''ᱵᱚᱞ'''

ᱴᱮᱱᱤᱴ ᱞᱟ.ᱜᱤᱫ ᱵᱚᱞ ᱥᱩᱛᱟ.ᱢ ᱥᱟᱶᱛᱮ ᱞᱩᱜᱽᱲᱤ ᱨᱮᱭᱟᱜ ᱥᱤᱞᱟ.ᱭ ᱠᱟᱛᱮ ᱵᱮᱱᱟᱣ ᱞᱟ.ᱜᱤᱫ ᱟ.ᱰᱤ ᱜᱟᱱ ᱚᱠᱛᱚ ᱞᱟᱜᱟᱣ ᱮᱱᱟ ᱾ ᱴᱮᱱᱤᱥ ᱨᱮᱭᱟᱜ ᱵᱚᱞ ᱫᱚ ᱠᱷᱳᱞ ᱨᱚᱵᱚᱞ ᱛᱮ ᱵᱮᱱᱟᱣ ᱠᱚᱜ-ᱟ᱾ ᱨᱤᱛ ᱞᱮᱠᱟᱛᱮ ᱯᱩᱸᱰ ᱨᱚᱝ ᱱᱟᱯᱟᱭ ᱥᱟᱺᱦᱤᱡ ᱧᱮᱞ ᱧᱟᱢᱚᱜ ᱞᱟ.ᱜᱤᱫ ᱢᱩᱬ ᱨᱚᱝ ᱫᱚ ᱵᱟ.ᱭ ᱵᱟ.ᱭ ᱛᱮ ᱥᱟᱥᱟᱝ ᱨᱚᱝ ᱞᱮᱫ ᱛᱟᱦᱮᱸᱫ ᱠᱚ ᱾ ᱵᱚᱞ ᱫᱚ ᱕᱖.᱐ ᱠᱷᱚᱱ ᱕᱙.᱔ ᱜᱨᱟᱢ ᱵᱷᱤᱛᱨᱤ ᱨᱮ ᱦᱟᱢᱟᱞ ᱛᱟᱦᱮᱸᱱ ᱞᱟ.ᱠᱛᱤᱜ ᱠᱟᱱᱟ ᱾ 

==ᱵᱟᱨᱦᱮ ᱡᱚᱱᱚᱲ==
* [http://www.itftennis.com International Tennis Federation (ITF)]
* [http://www.atpworldtour.com Association of Tennis Players (ATP) : Men's Professional Tennis Organization]
* [http://www.wtatennis.com Women's Tennis Association (WTA) : Women's Professional Tennis Organization]

;ᱫᱚᱞ ᱦᱮᱯᱨᱟᱣ
* [http://www.daviscup.com Davis Cup]
* [http://www.fedcup.com Fed Cup]

;ᱮᱴᱟᱜ ᱠᱚ
* [https://www.britannica.com/sports/tennis "Tennis"]. '''Encyclopædia Britannica''' Online. 
* [http://www.tennisfame.com International Tennis Hall of Fame]
* [http://www.grandslamhistory.com/ Tennis Grand Slam tournaments history]

[[Category:!Main category]]
