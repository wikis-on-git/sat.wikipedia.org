'''ᱱᱤᱠᱚᱥᱤᱭᱟ''' ᱫᱚ '''ᱞᱮᱯᱷᱠᱚᱥᱤᱭᱟ''' ([[ᱜᱨᱤᱠ ᱯᱟᱹᱨᱥᱤ|ᱜᱨᱤᱠ]]: Λευκωσία; [[ᱛᱩᱨᱠᱤᱥ ᱯᱟᱹᱨᱥᱤ|ᱛᱩᱨᱠᱤᱥ]]: Lefkoşa) ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱰᱷᱤᱯ ᱫᱤᱥᱚᱢ [[ᱥᱟᱭᱯᱨᱚᱥ]] ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱱᱚᱶᱟ ᱫᱚ ᱚᱸᱰᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱦᱚᱸ ᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱫᱚ ᱯᱮᱰᱤᱭᱚᱥ (ᱠᱟᱱᱞᱤᱰᱤᱨᱮ) ᱜᱟᱰᱟ ᱵᱷᱤᱲᱟᱹᱣ ᱨᱮ ᱢᱮᱱᱟᱜᱼᱟ ᱾ ᱱᱟᱜᱟᱨ ᱫᱚ ᱥᱚᱨᱠᱟᱨ ᱟᱨ ᱵᱮᱯᱟᱨ ᱨᱮᱱᱟᱜ ᱛᱟᱞᱢᱟ ᱠᱟᱱᱟ ᱥᱟᱶᱛᱮ ᱱᱤᱠᱚᱥᱤᱭᱟ ᱡᱤᱞᱞᱟᱹ ᱨᱮᱱᱟᱜ ᱦᱚᱸ ᱢᱩᱠᱷᱤᱭᱟᱹ ᱱᱟᱜᱟᱨ ᱠᱟᱱᱟ ᱾<ref>Derya Oktay, "Cyprus: The South and the North", in Ronald van Kempen, Marcel Vermeulen, Ad Baan, ''Urban Issues and Urban Policies in the new EU Countries'', Ashgate Publishing, Ltd., 2005, ISBN 978-0-7546-4511-5, [https://books.google.com/books?id=FHou6czhjqwC&pg=PA207 p. 207.]</ref>

ᱱᱶᱟ ᱱᱟᱜᱟᱨ ᱫᱚ ᱔,᱕᱐᱐ ᱥᱟᱞᱮ ᱞᱟᱦᱟ ᱨᱮ ᱵᱮᱱᱟᱣ ᱞᱮᱱᱟ, ᱢᱮᱱᱠᱷᱟᱱ ᱑᱐ ᱥᱟᱭᱟᱸᱫ ᱥᱮᱫ ᱠᱷᱚᱱ ᱱᱚᱶᱟ ᱫᱚ ᱥᱟᱭᱯᱨᱟᱥ ᱨᱮᱱᱟᱜ ᱨᱟᱡᱽᱜᱟᱲ ᱞᱮᱠᱟᱛᱮ ᱢᱟᱱᱚᱛᱮᱱᱟ ᱾ ᱑᱙᱖᱓ ᱥᱟᱞᱮ ᱜᱩᱥᱴᱤ ᱵᱤᱵᱟᱹᱫᱽ ᱛᱟᱭᱚᱢ ᱱᱤᱠᱚᱥᱤᱭᱟ ᱫᱚ ᱵᱟᱨ ᱵᱷᱟᱜᱽ ᱨᱮ ᱦᱟᱹᱴᱤᱧ ᱮᱱᱟ ᱠᱚᱧᱮᱛ ᱜᱨᱤᱠ ᱥᱟᱭᱯᱨᱚᱴ ᱟᱨ ᱮᱛᱚᱢᱮᱛ ᱛᱩᱨᱠᱤᱥ ᱥᱟᱭᱯᱨᱚᱴ ᱧᱩᱛᱩᱢ ᱛᱮ ᱾  ᱱᱤᱛᱚᱜ ᱠᱚᱧᱮ ᱯᱟᱴᱷᱟ ᱨᱮᱱᱟᱜ ᱱᱟᱜᱟᱨ ᱦᱟᱹᱴᱤᱧ ᱫᱚ ᱮᱛᱚᱢᱮᱛ ᱥᱟᱭᱯᱨᱚᱥ ᱯᱷᱩᱨᱜᱟᱹᱞ ᱫᱤᱥᱚᱢ ᱞᱮᱠᱟᱛᱮᱭ ᱵᱤᱠᱱᱟᱹᱣ ᱮᱱᱟ ᱾

᱒᱐᱑᱒ ᱥᱟᱞᱮ ᱨᱮ ᱱᱚᱶᱟ ᱱᱟᱜᱟᱨ ᱫᱚ ᱡᱮᱜᱮᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱫᱟᱲᱮᱭᱟᱱᱟ (powerful)  ᱱᱟᱜᱟᱨ ᱞᱮᱠᱟᱛᱮ ᱵᱟᱪᱷᱚᱱ ᱟᱠᱟᱱᱟ ᱾<ref>{{cite web|url=http://www.citymayors.com/economics/usb-purchasing-power.html |title=World's richest cities by purchasing power|publisher=City Mayors |date=18 August 2011 |accessdate=10 March 2012}}</ref>

==ᱱᱟᱜᱟᱢ==
ᱱᱤᱠᱚᱥᱤᱭᱟ ᱨᱮ ᱫᱚ ᱒᱕᱐᱐ ᱥᱟᱞᱮ ᱞᱟᱦᱟ ᱠᱷᱚᱱ ᱦᱚᱲ ᱠᱚ ᱵᱟᱥᱟᱜ ᱠᱟᱱᱟ ᱾ ᱮᱦᱚᱵ ᱫᱚ ᱦᱚᱲ ᱢᱟᱥᱟᱪᱩᱴ ᱨᱮ ᱩᱨᱵᱩᱨ ᱴᱷᱟᱶ ᱨᱮ ᱦᱚᱲ ᱠᱚ ᱵᱟᱥᱟᱭᱮᱱᱟ ᱾ <ref>{{cite web |url=http://www.nicosia.org.cy/english/lefkosia_istoria_arxaia_lefkosia.shtm |title=Nicosia Municipality |publisher=Nicosia.org.cy |date= |accessdate=21 July 2012 |archive-url=https://web.archive.org/web/20120315231529/http://www.nicosia.org.cy/english/lefkosia_istoria_arxaia_lefkosia.shtm |archive-date=15 March 2012 |dead-url=yes |df=dmy-all }}</ref>ᱛᱟᱭᱚᱢ ᱫᱚ ᱱᱤᱠᱚᱥᱤᱭᱟ ᱚᱸᱰᱮᱱᱟᱜ ᱱᱟᱜᱟᱨ ᱞᱮᱠᱟᱛᱮ ᱵᱮᱨᱮᱫ ᱮᱱᱟ ᱡᱟᱦᱟᱸ ᱫᱚ '''ᱞᱮᱰᱨᱟ''' ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱴᱨᱚᱡᱟᱱ ᱞᱟᱹᱲᱦᱟᱹᱭ ᱛᱟᱭᱚᱢ "ᱟᱪᱤᱭᱟᱱᱥ" ᱫᱟᱨᱟᱭ ᱛᱮ ᱵᱮᱱᱟᱣ ᱟᱠᱟᱱ ᱑᱒ ᱯᱚᱱᱚᱛ ᱠᱷᱚᱱ ᱢᱤᱫ ᱠᱟᱱᱟ ᱾

[[ᱛᱷᱚᱠ:ᱨᱟᱡᱽᱜᱟᱲ ᱱᱟᱜᱟᱨ]]
