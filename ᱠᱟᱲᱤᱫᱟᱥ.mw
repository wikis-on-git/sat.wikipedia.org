[[File:Kalidasa inditing the cloud Messenger, A.D. 375.jpg|thumb|ᱠᱟᱲᱤᱫᱟᱥ]]

'''ᱠᱟᱲᱤᱫᱟᱥ''' ᱫᱚ [[ᱥᱚᱸᱥᱠᱨᱩᱛ ᱯᱟ.ᱨᱥᱤ]] ᱨᱤᱱᱤᱡ ᱢᱤᱫ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ. ᱟᱨ ᱜᱟᱭᱱᱟᱦᱟᱨ/ᱜᱟᱭᱟᱱᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ [[ᱥᱤᱧᱚᱛ]] ᱨᱮᱭᱟᱜ ᱯᱣᱚᱨᱟᱬᱤᱠ (Mythology) ᱠᱟᱛᱷᱟ ᱟᱨ ᱧᱮᱱᱮᱞ/ᱫᱚᱨᱥᱚᱱ ᱪᱮᱛᱟᱱ ᱨᱮᱭ ᱜᱟᱞᱟᱝ ᱜᱟᱵᱟᱱ ᱟᱠᱟᱜᱼᱟ ᱾ ᱠᱟᱲᱤᱫᱟᱥ ᱟᱡᱟᱜ ᱚᱲᱚᱝᱠᱟᱨ (ornamental) ᱛᱮ ᱥᱟᱡᱟᱣ ᱟᱠᱟᱱ ᱟᱞᱜᱟ ᱟᱨ ᱦᱮᱲᱮᱢ ᱯᱟ.ᱨᱥᱤ ᱟᱲᱟᱝ ᱠᱷᱟ.ᱛᱤᱨ ᱵᱟ.ᱲᱛᱤᱭ ᱵᱟᱰᱟᱭᱚᱜᱼᱟ ᱾ ᱩᱱᱤᱭᱟᱜ ᱫᱚ ᱥᱤᱧᱚᱛ ᱨᱤᱱᱤᱡ [[ᱥᱮᱠᱥᱯᱤᱭᱟᱨ]] ᱞᱮᱠᱟ ᱛᱮᱦᱚᱸ ᱧᱩᱛᱩᱢ ᱛᱟᱭ ᱢᱮᱱᱟᱜᱼᱟ ᱾

==ᱡᱤᱭᱚᱱ==

ᱧᱩᱛᱩᱢᱟᱱ ᱚᱱᱚᱬᱦᱤᱭᱟ. ᱠᱟᱲᱤᱫᱟᱥ ᱛᱤᱥ ᱮ ᱡᱟᱱᱟᱢ ᱞᱮᱱᱟ, ᱟᱡ ᱨᱤᱱ ᱟᱭᱳ ᱵᱟᱵᱟᱦᱟᱜ ᱧᱩᱛᱩᱢ ᱪᱮᱫ ᱛᱟᱦᱮᱸ ᱠᱟᱱᱟ, ᱟᱡᱟᱜ ᱡᱟᱱᱟᱢ ᱚᱠᱟᱨᱮ ᱦᱩᱭ ᱟᱠᱟᱱᱟ, ᱱᱚᱶᱟ ᱠᱚ ᱤᱫᱤ ᱠᱟᱛᱮ ᱫᱚ ᱵᱤᱵᱟ.ᱵᱽ ᱜᱮ ᱛᱟᱦᱮᱸ ᱟ.ᱜᱩ ᱟᱠᱟᱱᱟ ᱾ ᱩᱱᱤ ᱫᱚ ᱟᱡᱟᱜ ᱡᱤᱭᱚᱱ ᱪᱮᱛᱟᱱ ᱨᱮᱫᱚ ᱚᱠᱟ ᱨᱮᱦᱚᱸ ᱪᱮᱫ ᱦᱚᱸ ᱵᱟᱭ ᱚᱞ ᱟᱠᱟᱜᱼᱟ ᱾ ᱚᱱᱟᱛᱮ ᱩᱱᱤ ᱤᱫᱤ ᱠᱟᱛᱮ ᱡᱟᱦᱟᱸ ᱜᱮ ᱢᱮᱱᱚᱜᱚᱜᱼᱟ, ᱚᱱᱟ ᱠᱚᱫᱚ ᱠᱷᱟ.ᱞᱤ ᱢᱤᱫ ᱚᱱᱢᱟᱱ ᱛᱮᱜᱮ ᱾ ᱢᱮᱜᱷᱚᱫᱩᱛᱚᱢ ᱨᱮ ᱩᱡᱡᱮᱱ ᱪᱮᱛᱟᱱᱨᱮ ᱟᱡᱟᱜ ᱵᱟ.ᱲᱛᱤ ᱫᱩᱞᱟ.ᱲ ᱧᱮᱞ ᱠᱟᱛᱮ ᱦᱚᱲ ᱩᱱᱤ ᱫᱚ ᱩᱡᱡᱮᱱ ᱨᱤᱱᱤᱡ ᱛᱟᱦᱮᱸᱱ ᱦᱚᱲ ᱠᱟᱱᱟᱭ ᱢᱮᱱᱛᱮ ᱠᱚ ᱢᱮᱱᱟ ᱾ ᱛᱤᱱᱟ.ᱝ ᱜᱟᱱ ᱯᱚᱸᱰᱤᱛ ᱫᱚ ᱩᱱᱤ ᱳᱰᱤᱥᱟ ᱟᱨ ᱵᱮᱸᱜᱚᱞ ᱨᱤᱱᱤᱡ ᱠᱟᱱᱟᱭ ᱢᱮᱱᱛᱮ ᱯᱨᱚᱢᱟᱬ ᱞᱟ.ᱜᱤᱫ ᱠᱚ ᱠᱩᱨᱩᱢᱩᱴᱩᱭᱟ ᱾ ᱢᱮᱱᱟ ᱠᱚ ᱠᱟᱲᱤᱫᱟᱥ ᱫᱚ ᱥᱨᱤᱞᱚᱝᱠᱟ ᱨᱮᱠᱚ ᱜᱚᱡ ᱞᱮᱫᱮᱭᱟ ᱾ ᱤᱠᱷᱟ.ᱱ ᱯᱚᱸᱰᱤᱛ ᱠᱚᱫᱚ ᱱᱚᱶᱟ ᱦᱚᱸ ᱢᱤᱫ ᱩᱭᱦᱟ.ᱨ ᱜᱮ ᱢᱮᱱᱛᱮ ᱠᱚ ᱢᱟᱱᱟᱣ ᱵᱟᱛᱟᱣᱟ ᱾ 
ᱠᱟᱲᱤᱫᱟᱥ ᱟᱡᱟᱜ ᱚᱲᱚᱝᱠᱟᱨ ᱛᱮ ᱥᱟᱡᱟᱣ ᱪᱚᱨᱚᱠ ᱟᱞᱜᱟ ᱟᱨ ᱦᱮᱲᱮᱢ ᱯᱟ.ᱨᱥᱤ ᱞᱟ.ᱜᱤᱫ ᱵᱟ.ᱲᱛᱤ ᱞᱮᱠᱟᱛᱮ ᱧᱩᱛᱩᱢ ᱛᱟᱭ ᱢᱮᱱᱟᱜᱼᱟ ᱾ ᱟᱡᱟᱜ ᱨᱤᱛᱩ ᱜᱟᱵᱟᱱ ᱟᱨ ᱩᱯᱢᱟ ᱡᱷᱚᱛᱚ ᱠᱷᱚᱱ ᱪᱚᱨᱚᱠ ᱟᱨ ᱵᱷᱮᱜᱟᱨ ᱛᱟᱭᱟ ᱾ ᱥᱮᱨᱮᱧ ᱫᱚ ᱟᱡᱟᱜ ᱥᱟᱶᱦᱮᱫ ᱨᱮ ᱢᱤᱫ ᱢᱟᱨᱟᱝ ᱚᱝᱥᱚ / ᱦᱟ.ᱴᱤᱧ ᱠᱟᱱᱟ ᱟᱨ ᱨᱟᱥᱟ ᱥᱤᱨᱡᱚᱱ ᱨᱮ ᱟᱡᱟᱜ ᱪᱮᱫ ᱥᱟᱶ ᱦᱚᱸ ᱛᱩᱞᱟ.ᱡᱚᱠᱷᱟ ᱜᱮ ᱵᱟ.ᱱᱩᱜ ᱟᱱᱟ ᱾ ᱩᱱᱤ ᱟᱡᱟᱜ ᱨᱟᱥᱟ ᱛᱮ ᱯᱮᱨᱮᱡ ᱥᱟᱡᱟᱣ ᱟᱠᱟᱱ ᱥᱟᱶᱦᱮᱫ ᱨᱮᱦᱚᱸ ᱥᱟᱶᱦᱮᱫᱟᱜ ᱪᱚᱨᱚᱠ ᱥᱟᱶ-ᱥᱟᱶ ᱛᱮ ᱟᱫᱚᱨᱥᱵᱟᱫᱤ ᱯᱚᱨᱚᱢᱯᱚᱨᱟ ᱟᱨ ᱫᱟᱢᱟᱱ ᱥᱮᱪᱮᱫ ᱨᱮᱭᱟᱜ ᱩᱪᱤᱛ ᱫᱷᱮᱭᱟᱱ ᱫᱚᱦᱚ ᱟᱠᱟᱱᱟ ᱾ ᱩᱱᱤᱭᱟᱜ ᱧᱩᱛᱩᱢ ᱫᱚ ᱡᱤᱭᱟ.ᱛ ᱜᱮᱭᱟ ᱟᱨ ᱩᱱᱤᱭᱟᱜ ᱴᱷᱟᱶ ᱫᱚ ᱵᱟᱞᱢᱤᱠᱤ ᱟᱨ ᱵᱭᱟᱥ ᱛᱤᱠᱤᱱᱟᱜ ᱞᱮᱠᱟ ᱛᱟᱦᱮᱸ ᱟ.ᱜᱩ ᱟᱠᱟᱱᱟ ᱾

ᱠᱟᱲᱤᱫᱟᱥ ᱫᱚ ᱥᱤᱵᱽ ᱟ.ᱰᱤ ᱜᱮᱭ ᱢᱟᱱᱟᱣ ᱵᱟᱛᱟᱣ ᱮ ᱛᱟᱦᱮᱸᱱ ᱾ᱠᱟᱲᱤᱫᱟᱥ ᱧᱩᱛᱩᱢ ᱟ.ᱲᱟ. ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱩᱜ ᱠᱟᱱᱟ, "ᱠᱟᱲᱤᱭᱤᱡ ᱥᱮᱵᱚᱠ" ᱾ ᱠᱟᱲᱤᱫᱟᱥ ᱧᱮᱞ ᱡᱚᱝ ᱨᱮᱫᱚ ᱟ.ᱰᱤ ᱪᱚᱨᱚᱠ ᱮ ᱛᱟᱦᱮᱸ ᱠᱟᱱᱟ ᱟᱨ ᱵᱤᱠᱨᱚᱢᱟᱫᱤᱛᱭᱚ ᱣᱟᱜ ᱟᱠᱷᱲᱟ/ᱫᱚᱨᱵᱟᱨ ᱨᱮ ᱟᱨᱮ ᱨᱚᱛᱱᱚ ᱠᱷᱚᱱ ᱢᱤᱫ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾ ᱤᱠᱷᱟ.ᱱ ᱱᱚᱝᱠᱟ ᱦᱚᱸ ᱠᱚ ᱢᱮᱱᱟ -- ᱮᱛᱚᱦᱚᱵ ᱡᱤᱭᱚᱱ ᱨᱮᱫᱚ ᱠᱟᱲᱤᱫᱟᱥ ᱵᱟᱝ ᱚᱞ ᱯᱟᱲᱦᱟᱣ ᱦᱚᱲ ᱟᱨᱵᱟᱝ ᱢᱩᱨᱩᱠ ᱜᱮᱭ ᱛᱟᱦᱮᱸ ᱠᱟᱱᱟ ᱾ ᱠᱟᱲᱤᱫᱟᱥ ᱫᱚ ᱵᱤᱫᱽᱭᱚᱛᱢᱟ ᱧᱩᱛᱩᱢ ᱟ.ᱱᱤᱡ ᱨᱟᱡᱽ ᱠᱩᱢᱟᱨᱤ ᱥᱟᱶ ᱟᱡᱟᱜ ᱵᱟᱯᱞᱟ ᱫᱚ ᱦᱩᱭ ᱞᱮᱱᱟ ᱾ ᱟᱡᱤᱡ ᱫᱷᱚᱨᱚᱢ ᱮᱨᱟ ᱵᱤᱫᱽᱭᱚᱛᱢᱟ ᱦᱟᱜ ᱦᱚᱨ ᱩᱫᱩᱜ ᱞᱮᱠᱟ ᱛᱮᱜᱮ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ. ᱠᱟᱲᱤᱫᱟᱥ ᱫᱚ ᱠᱟᱲᱤ ᱫᱮᱵᱤᱭ ᱵᱚᱸᱜᱟ ᱵᱳᱨᱳ ᱟᱫᱮᱭᱟ ᱟᱨ ᱚᱱᱟ ᱠᱷᱟ.ᱛᱤᱨ ᱜᱮ ᱩᱱᱤ ᱫᱚ ᱚᱱᱚᱬᱦᱮ ᱚᱞ-ᱛᱚᱞ ᱨᱮᱭᱟᱜ ᱫᱟᱲᱮᱭ ᱧᱟᱢ ᱠᱮᱜᱼᱟ ᱢᱮᱱᱛᱮ ᱯᱟ.ᱛᱭᱟ.ᱣ ᱢᱮᱱᱟᱜᱼᱟ ᱾ ᱟᱨ ᱩᱱᱠᱷᱚᱱ ᱜᱮ ᱩᱱᱤ ᱫᱚ "ᱠᱟᱲᱤᱫᱟᱥ" ᱢᱮᱱᱛᱮᱭ ᱵᱤᱠᱱᱟ.ᱣ ᱮᱱᱟ ᱾

ᱠᱟ.ᱴᱤᱡ-ᱢᱟᱨᱟᱝ ᱡᱚᱛᱚ ᱛᱮ ᱯᱩᱱ ᱜᱮᱞ ᱜᱟᱱ ᱜᱟᱞᱟᱝ ᱜᱟᱵᱟᱱ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱟ.ᱰᱤ ᱜᱟᱱ ᱯᱚᱸᱰᱤᱛ ᱜᱮ ᱠᱟᱲᱤᱫᱟᱥ ᱫᱟᱨᱟᱭ ᱛᱮ ᱚᱱᱟ ᱠᱚ ᱜᱟᱞᱟᱝ ᱜᱟᱵᱟᱱ ᱟᱠᱟᱱᱟ ᱢᱮᱱᱛᱮ ᱥᱚᱫᱚᱨ ᱞᱟ.ᱜᱤᱫ ᱠᱚ ᱨᱤᱠᱟ. ᱟᱠᱟᱜᱼᱟ ᱾ ᱱᱚᱶᱟ ᱠᱚ ᱞᱟᱛᱟᱨᱮ ᱢᱚᱴᱷᱮ ᱮᱭᱟᱭ ᱜᱚᱴᱟᱝ ᱜᱮ ᱱᱚᱝᱠᱟᱱᱟ ᱡᱟᱦᱟᱸ ᱫᱚ ᱵᱤᱱᱟ. ᱵᱤᱵᱟ.ᱫᱽ ᱠᱟᱛᱮ ᱠᱟᱲᱤᱫᱟᱥ ᱟᱜ ᱠᱟᱱᱟ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱾

==ᱚᱱᱚᱞ ᱠᱚ==
[[File:Kalidas.jpg|thumb|upright=1.1]]
ᱯᱮᱭᱟ ᱜᱟᱭᱟᱱ ᱼ ᱚᱵᱷᱤᱜᱽᱭᱟᱱ ᱥᱚᱠᱩᱱᱛᱚᱞᱚᱢ, ᱵᱤᱠᱨᱚᱢᱳᱵᱚᱨᱥᱤᱭᱚᱢ ᱟᱨ ᱢᱟᱞᱵᱷᱤᱠᱟᱜᱽᱱᱤᱢᱤᱛᱨᱚᱢ ᱾

ᱵᱟᱨᱮᱭᱟ ᱧᱩᱛᱩᱢᱟᱱ ᱚᱱᱚᱞ ᱼ ᱨᱚᱜᱷᱩᱵᱚᱝᱥᱚᱢ ᱟᱨ ᱠᱩᱢᱟᱨᱥᱚᱸᱵᱷᱚᱵᱚᱢ ᱟᱨ ᱵᱟᱨᱮᱭᱟ ᱠᱷᱟᱴᱚ ᱠᱟ.ᱦᱱᱤ ᱫᱚ ᱠᱮᱥᱚᱢ ᱜᱷᱚᱫᱩᱛᱚᱢ ᱟᱨ ᱨᱤᱛᱩ ᱥᱚᱝᱦᱟᱨ ᱾

ᱢᱟᱞᱵᱷᱤᱠᱟᱜᱽᱱᱤᱢᱤᱛᱨᱚᱢ ᱫᱚ ᱠᱟᱲᱤᱫᱟᱥ ᱟᱜ ᱯᱩᱭᱞᱩ ᱜᱟᱞᱟᱝ ᱜᱟᱵᱟᱱ ᱠᱟᱱᱟ ᱾ ᱡᱟᱦᱟᱸᱨᱮ ᱨᱟᱡᱟ ᱚᱜᱽᱱᱤᱢᱤᱛᱨᱚ ᱣᱟᱜ ᱠᱟ.ᱦᱱᱤ ᱢᱮᱱᱟᱜᱼᱟ ᱾ ᱚᱵᱷᱤᱜᱽᱭᱟᱱ ᱥᱚᱠᱩᱱᱛᱚᱞᱚᱢ ᱫᱚ ᱠᱟᱲᱤᱫᱟᱥ ᱟᱜ ᱫᱚᱥᱟᱨ ᱚᱞᱼᱛᱚᱞ ᱠᱟᱱᱟ, ᱡᱟᱦᱟᱸ ᱫᱟᱨᱟᱭ ᱛᱮ ᱡᱮᱜᱮᱛ ᱨᱮ ᱟᱡᱟᱜ ᱧᱩᱛᱩᱢ ᱴᱷᱟᱶ ᱟᱢᱮᱴ ᱨᱮᱭᱟᱜ ᱫᱟᱣ ᱮ ᱧᱟᱢ ᱠᱮᱜᱼᱟ ᱾

==ᱵᱟᱨᱦᱮ ᱡᱚᱱᱚᱲ==
*[http://www.sacred-texts.com/hin/sha/index.htm ''Kalidasa: Translations of Shakuntala and Other Works''] by '''Arthur W. Ryder'''
*[http://www.imagi-nation.com/moonstruck/clsc60.html Biography of Kalidasa]
*[http://www.claysanskritlibrary.org Clay Sanskrit Library] publishes classical Indian literature, including the works of Kalidasa with Sanskrit facing-page text and translation. Also offers searchable corpus and downloadable materials.
* [https://web.archive.org/web/20070427232044/http://oll.libertyfund.org/Home3/AuthorBioPage.php?recordID=0140 Kalidasa] at ''The Online Library of Liberty''

* [https://archive.org/details/in.ernet.dli.2015.56544 Epigraphical Echoes of Kalidasa]


[[Category:!Main category]]
