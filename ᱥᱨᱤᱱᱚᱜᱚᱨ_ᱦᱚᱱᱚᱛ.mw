'''ᱥᱨᱤᱱᱚᱜᱚᱨ''' [[ᱥᱤᱧᱚᱛ]] ᱨᱮᱱᱟᱜ [[ᱡᱟᱹᱢᱢᱩ ᱟᱨ ᱠᱟᱹᱥᱢᱤᱨ]] ᱯᱨᱚᱱᱛ ᱨᱟᱡᱽᱫᱷᱟᱱᱤ ᱠᱟᱱᱟ᱾ [[ᱠᱚᱥᱢᱤᱨ ᱜᱷᱟᱴᱤ]] ᱨᱮᱱᱟᱜ ᱛᱟᱞᱟ ᱨᱮ ᱵᱟᱥᱟ ᱦᱟᱠᱟᱱ ᱥᱨᱤᱱᱚᱜᱚᱨ ᱥᱤᱧᱚᱛ ᱨᱮᱱᱟᱜ ᱵᱟᱰᱟᱭᱟᱱ ᱧᱮᱞᱡᱚᱝ ᱴᱷᱟᱶ ᱠᱷᱚᱱ ᱢᱤᱫ ᱜᱮᱭᱟ᱾ ᱥᱨᱤᱱᱚᱜᱚᱨ ᱢᱤᱫ ᱥᱮᱫ ᱠᱷᱚᱱ ᱠᱤ ᱡᱟᱦᱟᱸ ᱫᱚ [[ᱰᱚᱞ ᱡᱷᱤᱞ]] ᱞᱟᱹᱜᱤᱫ ᱛᱮ ᱵᱟᱰᱟᱭ ᱢᱮᱱᱟᱜ-ᱟ᱾ <ref>[http://www.censusindia.gov.in/2011-prov-results/prov_data_products_J&K.html 2011 census J&K]</ref>ᱚᱸᱰᱮ ᱜᱮ ᱫᱚᱥᱟᱨ ᱛᱮ ᱟᱨᱚ ᱟᱭᱢᱟ ᱞᱮᱠᱟᱱᱟᱜ [[ᱢᱚᱸᱫᱤᱨ]] ᱠᱚ ᱧᱩᱛᱩᱢ ᱛᱮ ᱵᱟᱰᱟᱭ ᱢᱮᱱᱟᱜ-ᱟ᱾

᱑᱘᱐᱐ ᱢᱤᱴᱚᱨ ᱩᱥᱩᱞ ᱨᱮ ᱵᱟᱥᱟ ᱟᱠᱟᱱ ᱥᱨᱤᱱᱚᱜᱚᱨ ᱟᱥᱚᱞ ᱞᱮᱠᱟᱛᱮ [[ᱡᱷᱤᱞ ᱟᱨ ᱦᱟᱣᱩᱥᱵᱚᱴ]] ᱞᱟᱹᱜᱤᱫ ᱛᱮ ᱵᱟᱰᱟᱭᱚᱜ ᱠᱟᱱᱟ᱾ ᱱᱚᱶᱟ ᱠᱷᱚᱱ ᱮᱴᱟᱜ ᱥᱨᱤᱱᱚᱜᱚᱨ ᱫᱚ ᱟᱹᱨᱤᱪᱟᱹᱞᱤ ᱞᱮᱠᱟᱛᱮ ᱠᱚᱥᱢᱤᱨ ᱨᱮᱱᱟᱜ ᱦᱚᱥᱛᱥᱤᱞᱯ ᱟᱨ ᱨᱚᱦᱚᱲ ᱢᱮᱣᱚᱸ ᱠᱚ ᱞᱟᱹᱜᱤᱫ ᱦᱚᱸ ᱡᱮᱜᱮᱛ ᱨᱮ ᱵᱟᱰᱟᱭ ᱢᱮᱱᱟᱜ-ᱟ᱾<ref name="districtcensus">{{cite web | url = http://www.census2011.co.in/district.php | title = District Census 2011 | accessdate = 2011-09-30 | year = 2011 | publisher = Census2011.co.in}}</ref>  ᱥᱨᱤᱱᱚᱜᱚᱨ ᱨᱮᱱᱟᱜ ᱱᱟᱜᱟᱢ ᱟᱹᱰᱤ ᱜᱮ ᱢᱟᱨᱮᱭᱟ᱾ ᱢᱟᱱᱟᱣ ᱵᱟᱰᱟᱭᱚᱜ ᱠᱟᱱᱟ ᱡᱮ ᱱᱚᱶᱟ ᱡᱟᱭᱜᱟ ᱨᱮᱱᱟᱜ ᱛᱷᱟᱯᱚᱱ ᱯᱨᱣᱚᱨᱥᱮᱱ ᱫᱚᱥᱟᱨ ᱫᱚ ᱒᱐᱐᱐ ᱥᱮᱨᱢᱟ ᱢᱟᱲᱟᱝ ᱠᱟᱹᱢᱤ ᱦᱩᱭ ᱞᱮᱱ ᱛᱟᱦᱮᱱᱟ᱾ ᱥᱨᱤᱱᱚᱜᱚᱨ ᱦᱚᱱᱚᱛ [[ᱠᱚᱨᱜᱤᱞ]] ᱨᱮᱱᱟᱜ ᱮᱛᱚᱢ,[[ᱯᱩᱞᱣᱟᱢᱟ]] ᱨᱮᱱᱟᱜ ᱠᱚᱧᱮ,[[ᱵᱩᱫᱽᱫᱷᱜᱚᱢ]] ᱨᱮᱱᱟᱜ [[ᱮᱛᱚᱢ-ᱯᱟᱪᱮ]] ᱨᱮᱱᱟᱜ ᱟᱲᱮ ᱨᱮ ᱢᱮᱱᱟᱜ-ᱟ᱾

==ᱧᱮᱞ ᱥᱚᱨᱮᱥ ᱡᱟᱭᱜᱟ ᱠᱚ==
===ᱦᱚᱡᱽᱨᱚᱛᱵᱚᱞ ᱢᱚᱥᱡᱤᱫᱽ===
ᱦᱚᱡᱽᱨᱚᱛᱵᱚᱞ ᱢᱚᱥᱡᱤᱫᱽ ᱥᱨᱤᱱᱚᱜᱚᱨ ᱨᱮ ᱢᱮᱱᱟᱜ ᱵᱟᱰᱟᱭᱟᱱ [[ᱰᱚᱞ ᱡᱷᱤᱞ]] ᱟᱲᱮ ᱨᱮ ᱢᱮᱱᱟᱜ-ᱟ᱾ ᱱᱚᱶᱟ ᱨᱮᱱᱟᱜ ᱵᱟᱱᱟᱣ [[ᱯᱮᱜᱚᱢᱵᱚᱨ ᱢᱚᱦᱢᱢᱚᱫᱽ]] [[ᱢᱚᱭᱤ-ᱮ-ᱢᱩᱠᱠᱟᱫᱚᱥ]] ᱟᱜ ᱥᱚᱢᱟᱱ ᱨᱮ ᱦᱩᱭ ᱚᱪᱚ ᱞᱮᱱ ᱛᱟᱦᱮᱱᱟ᱾
ᱱᱟᱶᱟ ᱢᱚᱥᱡᱤᱫᱽ ᱫᱚ ᱟᱭᱢᱟ ᱜᱟᱱ ᱧᱩᱛᱩᱢ ᱟᱱ ᱦᱚᱲ ᱠᱚ ᱡᱮᱞᱮᱠᱟ ᱦᱚᱡᱽᱨᱚᱛᱵᱚᱞ, ᱚᱥᱥᱟᱨ-ᱮ- ᱥᱚᱨᱤᱯᱷ, ᱢᱟᱫᱤ ᱟᱛ-ᱩᱥ-ᱥᱮᱱᱤ, ᱫᱚᱨᱜᱟᱦ ᱥᱚᱨᱤᱯᱷ ᱟᱨ ᱫᱚᱨᱜᱟᱦ ᱮᱢᱟᱱ ᱠᱚ ᱧᱩᱛᱩᱢ ᱠᱚᱛᱮ ᱦᱚᱸ ᱢᱟᱱᱟᱣ ᱵᱟᱰᱟᱭᱚᱜ ᱠᱟᱱᱟ᱾ ᱱᱚᱶᱟ ᱢᱚᱥᱡᱤᱫᱽ ᱠᱚ ᱥᱩᱨ ᱨᱮ ᱜᱮ ᱢᱤᱫ ᱥᱚᱨᱮᱥ ᱟᱱ ᱵᱟᱜᱟᱱ ᱟᱨ ᱤᱥᱨᱟᱛᱚᱛ ᱢᱚᱦᱚᱞ ᱢᱮᱱᱟᱜ-ᱟ᱾ ᱡᱟᱦᱟᱸ ᱫᱚ ᱵᱟᱱᱟᱣ ᱑᱖᱒᱓ ᱤᱥᱟ ᱨᱮ ᱥᱟᱫᱤᱠ ᱠᱷᱟᱱ ᱮ ᱵᱟᱱᱟᱣ ᱚᱪᱚ ᱞᱮᱫ-ᱟ᱾

===ᱥᱚᱸᱠᱨᱟᱪᱟᱨᱭᱚ ᱢᱚᱸᱫᱤᱨ===
ᱱᱟᱶᱟ ᱢᱚᱸᱫᱤᱨ ᱥᱚᱸᱠᱨᱟᱪᱟᱨᱭᱚ ᱵᱩᱨᱩ ᱨᱮ ᱢᱮᱱᱟᱜ ᱜᱮᱭᱟ᱾
ᱥᱚᱸᱠᱨᱟᱪᱟᱨᱭᱚ ᱢᱚᱸᱫᱤᱨ ᱥᱟᱡᱤᱫᱽ ᱛᱟᱞ ᱠᱷᱚᱱ ᱑᱑᱐᱐ ᱯᱷᱤᱴᱮ ᱠᱷᱚᱱ ᱪᱮᱛᱟᱱᱨᱮ ᱨᱮ ᱢᱮᱱᱟᱜ-ᱟ᱾ ᱱᱚᱶᱟ ᱛᱚᱠᱷᱛ-ᱮ-ᱟᱩᱞᱮᱢᱚᱱ ᱟᱜ ᱧᱩᱛᱩᱢ ᱠᱷᱚᱱ ᱦᱚᱸ ᱵᱟᱰᱟᱭᱚᱜ ᱠᱟᱱᱟ᱾ ᱱᱚᱶᱟ ᱢᱚᱸᱫᱤᱨ ᱠᱟᱹᱥᱢᱤᱨ ᱨᱮ ᱥᱟᱱᱟᱢ ᱠᱷᱚᱱ ᱢᱟᱨᱮ ᱢᱚᱸᱫᱤᱨ ᱨᱮ ᱢᱤᱫ ᱜᱮᱭᱟ᱾ ᱱᱟᱶᱟ ᱢᱚᱸᱫᱤᱨ ᱨᱮᱱᱟᱜ ᱵᱟᱱᱟᱣ ᱜᱚᱯᱟᱫᱟᱛᱭᱚ ᱫᱚ ᱓᱗᱑ ᱤᱥᱟ ᱢᱟᱲᱟᱝ ᱮ ᱵᱟᱱᱟᱣ ᱚᱪᱚ ᱞᱮᱫ ᱛᱟᱦᱮᱱᱟ᱾ ᱰᱚᱜᱽᱨᱟ ᱥᱟᱥᱚᱠ ᱢᱚᱦᱟᱨᱟᱡᱟ [[ᱜᱩᱞᱟᱵᱽ ᱥᱤᱝ]] ᱫᱚ ᱢᱚᱸᱫᱤᱨ ᱦᱟᱹᱵᱤᱡ ᱥᱮᱴᱮᱨᱚᱜ ᱞᱟᱹᱜᱤᱫ ᱥᱤᱲᱷᱤ ᱵᱟᱱᱟᱣ ᱚᱪᱚ ᱞᱮᱫ ᱠᱚ ᱛᱟᱦᱮᱱᱟ ᱟᱭ᱾ ᱱᱟᱶᱟ ᱠᱷᱚᱱ ᱮᱴᱟᱜ ᱢᱚᱸᱫᱤᱨ ᱨᱮᱱᱟᱜ ᱵᱟᱱᱟᱣ ᱠᱚᱞᱟ ᱟᱹᱰᱤ ᱜᱮ ᱱᱟᱯᱟᱭ ᱢᱮᱱᱟᱜ-ᱟ᱾

===ᱡᱟᱢᱟ ᱢᱚᱥᱡᱤᱫᱽ===
ᱡᱟᱢᱟ ᱢᱚᱥᱡᱤᱫᱽ [[ᱠᱟᱹᱥᱢᱤᱨ]] ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱢᱟᱨᱮ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱢᱚᱥᱡᱤᱫᱽ ᱨᱮ ᱢᱮᱱᱟᱜ-ᱟ᱾ ᱢᱚᱥᱡᱤᱫᱽ ᱨᱮᱱᱟᱜ ᱥᱚᱢᱟᱱ ᱠᱚᱞᱟ ᱟᱹᱰᱤ ᱚᱫᱽ ᱵᱷᱩᱛ ᱜᱨᱭᱟ᱾

==ᱜᱚᱢᱚᱭᱛᱟ==
===ᱦᱚᱭ ᱰᱟᱦᱟᱨ===
ᱥᱟᱱᱟᱢ ᱠᱷᱚᱱ ᱥᱩᱯᱩᱨ ᱦᱚᱭ ᱟᱰᱽᱰᱟ ᱥᱨᱤᱱᱚᱜᱚᱨ ᱣᱤᱢᱟᱱ ᱪᱷᱮᱛᱨᱚ ᱨᱮ ᱢᱮᱱᱟᱜ-ᱟ᱾ ᱤᱱᱲᱤᱭᱟᱱ ᱮᱭᱟᱨᱞᱟᱭᱤᱱᱥ [[ᱫᱤᱞᱞᱤ]], [[ᱚᱢᱨᱤᱛᱥᱚᱨ]], [[ᱡᱚᱢᱢᱩ]],[[ᱞᱮᱦ]], [[ᱪᱚᱸᱰᱤᱜᱚᱲᱷ]],[[ᱚᱦᱢᱚᱫᱟᱵᱟᱫᱽ]] ᱟᱨ [[ᱢᱩᱢᱵᱟᱭ]] ᱠᱷᱚᱱ ᱥᱨᱤᱱᱚᱜᱚᱨ ᱞᱟᱹᱜᱤᱫ ᱩᱰᱟᱱᱚᱜ ᱠᱟᱱᱟ᱾


===ᱨᱮᱞ ᱰᱟᱦᱟᱨ===
ᱱᱮᱛᱟᱨ ᱧᱚᱜ ᱨᱮᱜᱮ ᱥᱨᱤᱱᱚᱜᱚᱨ ᱨᱮ ᱨᱮᱞᱣᱮ ᱥᱴᱮᱥᱚᱱ ᱵᱟᱱᱟᱣ ᱦᱩᱭ ᱟᱠᱟᱱᱟ, ᱥᱮ ᱨᱮᱞ ᱥᱮᱵᱟ ᱦᱚᱸ ᱮᱛᱚᱦᱚᱵ ᱦᱩᱭ ᱩᱛᱟᱨ ᱟᱠᱟᱱᱟ᱾ ᱥᱩᱯᱩᱨ ᱟᱜ ᱫᱚ ᱥᱴᱮᱥᱚᱱ ᱥᱨᱤᱱᱚᱜᱚᱨ ᱠᱟᱱᱟ᱾ ᱟᱱᱟ ᱛᱟᱭᱚᱢ ᱥᱤᱧᱚᱛ ᱨᱮᱱᱟᱜ ᱟᱥᱚᱞ ᱨᱮᱞᱣᱮ ᱥᱴᱮᱥᱚᱱ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱥᱩᱨ ᱨᱮᱞᱣᱮ ᱥᱴᱮᱥᱚᱱ [[ᱡᱚᱢᱢᱩ]] ᱛᱚᱣᱤ ᱠᱟᱱᱟ᱾ ᱨᱮᱞᱣᱮ ᱥᱴᱮᱥᱚᱱ ᱠᱷᱚᱱ [[ᱡᱚᱢᱢᱩ]] ᱛᱚᱣᱤ ᱒᱙᱓ ᱠᱤᱞᱚᱢᱤᱴᱚᱨ ᱨᱮᱱᱟᱜ ᱥᱟᱺᱜᱤᱱ ᱧᱚᱜ ᱨᱮ ᱢᱮᱱᱟᱜ-ᱟ᱾


===ᱥᱚᱲᱚᱠ ᱰᱟᱦᱟᱨ===
ᱥᱨᱤᱱᱚᱜᱚᱨ ᱡᱮᱡᱟᱛᱟᱹᱨᱤ ᱨᱟᱡᱽᱢᱟᱨᱜᱽ ᱦᱚᱛᱮᱛᱮ ᱟᱭᱢᱟ ᱜᱟᱱ ᱟᱥᱚᱞ ᱥᱚᱦᱚᱨ ᱠᱷᱚᱱ ᱥᱚᱲᱚᱠ ᱰᱟᱦᱟᱨ ᱠᱷᱚᱱ ᱡᱚᱲᱟᱣ ᱦᱩᱭ ᱟᱠᱟᱱᱟ᱾
==ᱥᱟᱹᱠᱷᱭᱟᱹᱛ==
{{reflist}}
