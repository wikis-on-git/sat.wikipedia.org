{{Use Indian English|date=July 2016}}
{{Use dmy dates|date=July 2016}}
{{infobox person
| name               = Matangini Hazra
| native_name        = ᱢᱟᱛᱚᱝᱜᱤᱱᱤ ᱦᱟᱡᱽᱨᱟ
| image              = Matangini Hazra.jpg
| birth_date         = {{birth date|df=yes|1869|11|17}}
| birth_place        = [[ᱛᱚᱢᱞᱩᱠ]], [[ᱵᱮᱝᱜᱚᱞ ᱥᱚᱵᱷᱟ ᱜᱚᱢᱠᱮ ᱦᱩᱫᱟᱹ]], [[ᱵᱨᱤᱴᱤᱥ ᱥᱤᱧᱚᱛ]]
| death_date         = {{death date and age|df=yes|1942|9|29|1869|11|17}}
| death_place        = ᱛᱚᱢᱞᱩᱠ, ᱵᱮᱝᱜᱚᱞ ᱥᱚᱵᱷᱟ ᱜᱚᱢᱠᱮ ᱦᱩᱫᱟᱹ, ᱵᱨᱤᱴᱤᱥ ᱥᱤᱧᱚᱛ 
| known_for          = [[ᱥᱤᱧᱚᱛ ᱯᱷᱩᱨᱜᱟᱹᱞ ᱞᱟᱲᱟᱣᱱᱟ ᱨᱮᱱ ᱠᱟᱹᱢᱤᱭᱟᱹ]]
}}
ᱢᱟᱛᱚᱝᱜᱤᱱᱤ ᱦᱟᱡᱽᱨᱟ (᱑᱗ ᱱᱚᱵᱷᱮᱢᱵᱟᱨ ᱑᱘᱖᱙<ref>{{cite web|url=http://www.biplobiderkotha.com/index.php?option=com_content&view=article&id=244:2010-10-19-10-18-37&catid=36:bengali-revolutionary-&Itemid=27 |title=ŕŚŹŕŚżŕŚŞŕ§?ŕŚ˛ŕŚŹŕ§€ ŕŚŽŕŚžŕŚ¤ŕŚ™ŕ§?ŕŚ—ŕŚżŕŚ¨ŕ§€ ŕŚšŕŚžŕŚœŕŚ°ŕŚž |publisher=Biplobiderkotha.com |date=2010-11-17 |accessdate=2012-10-03}}</ref> - ᱒᱙ ᱥᱮᱯᱴᱮᱢᱵᱚᱨ ᱑᱙᱔᱒<ref>{{cite web|url=http://www.amardeshonline.com/pages/details/2010/09/29/46101 |title=মাতঙ্গিনী হাজরা |publisher=Amardeshonline.com |date=2010-09-29 |accessdate=2012-10-03}}</ref>)) ᱫᱚ ᱥᱤᱧᱚᱛ ᱯᱷᱩᱨᱜᱟ.ᱞ ᱞᱟᱲᱟᱣᱟᱱᱟ ᱨᱮ ᱥᱮᱞᱮᱫ ᱞᱮᱱ ᱢᱤᱫ ᱧᱩᱛᱩᱢᱟᱱ ᱦᱩᱞᱜᱟ.ᱨᱤᱭᱟ. ᱱᱮᱛᱨᱤᱭ ᱛᱟᱦᱮᱸ ᱠᱟᱱᱟ᱾ ᱑᱙᱔᱒ ᱥᱟᱞᱮ ᱒᱙ ᱥᱮᱯᱴᱮᱢᱵᱚᱨ ᱩᱱ ᱡᱚᱠᱷᱟᱱ ᱛᱟᱦᱮᱸ ᱠᱟᱱ ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱛᱚᱢᱞᱩᱠ ᱛᱷᱟᱱᱟ ᱥᱟᱢᱟᱝ ᱨᱮ ᱵᱨᱤᱴᱤᱥ ᱥᱤᱧᱚᱛᱤᱭᱟ. ᱯᱩᱞᱤᱥ ᱟᱜ ᱜᱩᱞᱤ ᱛᱮ ᱠᱚ ᱜᱚᱡᱽ ᱞᱮᱫᱮᱭᱟ᱾ ᱩᱱᱤ ᱫᱚ "ᱜᱟᱱᱫᱷᱤ ᱵᱩᱲᱤ" ᱧᱩᱛᱩᱢ ᱛᱮ ᱦᱚᱸ ᱠᱚ ᱪᱤᱱᱦᱟ.ᱣ ᱮ ᱠᱟᱱ ᱛᱟᱦᱮᱸ ᱠᱟᱱᱟ᱾<ref name="Banglapedia">{{cite book
 |last=Amin
 |first=Sonia 
 |year=2012
 |chapter=Hazra, Matangini
 |chapter-url=http://en.banglapedia.org/index.php?title=Hazra,_Matangini
 |editor1-last=Islam |editor1-first=Sirajul |editor1-link=Sirajul Islam
 |editor2-last=Jamal |editor2-first=Ahmed A.
 |title=Banglapedia: National Encyclopedia of Bangladesh
 |edition=Second
 |publisher=[[Asiatic Society of Bangladesh]]
}}</ref> 

==ᱢᱩᱲᱩᱛ ᱡᱤᱭᱚᱱ ᱟᱨ ᱯᱷᱩᱨᱜᱟ.ᱞ ᱞᱟᱲᱟᱣᱟᱱᱟ ᱨᱮ ᱥᱮᱞᱮᱫᱚᱜ==
ᱢᱟᱛᱚᱝᱜᱤᱱᱤ ᱦᱟᱡᱽᱨᱟ ᱟᱜ ᱢᱩᱲᱩᱛ ᱡᱤᱭᱚᱱ ᱞᱟ.ᱭ ᱛᱮ ᱫᱚ ᱪᱮᱫ ᱦᱚᱸ ᱵᱟᱝ ᱵᱟᱰᱟᱭ ᱧᱟᱢ ᱟᱠᱟᱱᱟ᱾ ᱠᱷᱟᱱ.ᱞᱤ ᱱᱤᱭᱟ. ᱜᱮ ᱵᱟᱰᱟᱭ ᱟᱠᱟᱱᱟ ᱡᱮ ᱑᱘᱖᱙ ᱥᱟᱞᱮ ᱑᱗ ᱱᱚᱵᱷᱮᱢᱵᱚᱨ ᱨᱮ ᱛᱚᱢᱞᱩᱠ ᱨᱮᱱᱟᱜ ᱦᱳᱜᱞᱟ ᱧᱩᱛᱩᱢᱟᱱ ᱢᱤᱫ ᱦᱩᱰᱤᱧ ᱟᱛᱳ ᱨᱮ ᱨᱮᱸᱜᱮᱡᱽ ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱᱟ᱾ ᱨᱮᱸᱜᱮᱡᱽ ᱠᱷᱟ.ᱛᱤᱨ ᱛᱮ ᱦᱩᱰᱤᱧ ᱨᱮ ᱜᱮ ᱯᱟᱲᱟᱜ ᱠᱷᱚᱱ ᱫᱚᱭ ᱪᱷᱩᱰᱟ.ᱨ ᱞᱮᱱᱟ᱾ <ref name="Freedom">{{cite book
 | last = Maity
 | first = Sachindra
 | year = 1975
 | title = Freedom Movement in Midnapore
 | publisher = Firma, K.L.
 | location = Calcutta
 | pages = 112–113
 }}</ref> ᱟ.ᱰᱤ ᱦᱩᱰᱤᱧ ᱩᱢᱮᱨ ᱨᱮ ᱜᱮ ᱵᱟᱯᱞᱟ ᱦᱳᱭ ᱞᱮᱱ ᱛᱟᱭᱟ᱾ ᱢᱟᱛᱨᱚ ᱑᱘ ᱥᱮᱨᱢᱟ ᱩᱢᱮᱨ ᱨᱮ ᱜᱮ ᱜᱤᱫᱽᱨᱟᱹ ᱵᱟᱝ ᱛᱮ ᱜᱮᱭ ᱨᱟᱺᱰᱤ ᱞᱮᱱᱟ᱾<ref name="Banglapedia"/> 
ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱨᱮ ᱢᱤᱫ ᱴᱟᱝ ᱜᱩᱱᱢᱟᱱ ᱛᱟᱦᱮᱸ ᱠᱟᱱᱟ ᱛᱤᱨᱞᱟ. ᱠᱚ ᱱᱚᱣᱟ ᱞᱟᱲᱟᱣᱱᱟ ᱨᱮ ᱥᱮᱞᱮᱫᱚᱜ᱾<ref name="Local">{{cite book
 | last = Chakrabarty
 | first = Bidyut
 | year = 1997
 | title = Local Politics and Indian Nationalism: Midnapur (1919-1944)
 | publisher = Manohar
 | location = New Delhi
 | pages = 
 }}</ref> ᱑᱙᱐᱕ ᱥᱟᱞᱮ ᱨᱮ ᱟᱭᱟᱜ ᱚᱱᱛᱚᱨ ᱠᱷᱚᱱ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱨᱮᱭ ᱢᱮᱥᱟ ᱞᱮᱱᱟ᱾<ref name="Freedom"/> ᱑᱙᱓᱒ ᱥᱟᱞᱮ ᱨᱮ '''ᱟᱭᱤᱱ ᱚᱢᱟᱱᱭᱚ ᱟᱱᱫᱳᱞᱚᱱ''' ᱨᱮᱭ ᱢᱮᱥᱟ ᱞᱮᱱᱟ᱾ ᱩᱱ ᱚᱠᱛᱚ ᱨᱮ '''ᱞᱚᱜᱚᱱ ᱟᱭᱤᱱ''' ᱵᱟᱝ ᱢᱟᱱᱟᱣ ᱠᱷᱟᱹᱛᱤᱨ ᱯᱩᱞᱤᱥ ᱴᱷᱮᱱ ᱮ ᱥᱟᱵ ᱦᱚᱪᱚ ᱞᱮᱱᱟ᱾ ᱠᱤᱪᱷᱩ ᱢᱟᱦᱟ ᱛᱟᱭᱚᱢ ᱜᱮ ᱠᱚ ᱟᱲᱟᱜ ᱠᱟᱫᱮᱭᱟ᱾ ᱢᱮᱱᱠᱷᱟᱱ ᱮᱱᱛᱮ ᱨᱮ ᱦᱚᱸ ᱩᱱᱤ ᱫᱚ ᱠᱚᱨ ᱵᱚᱱᱫᱷᱚ ᱞᱟ.ᱜᱤᱫ ᱛᱮ ᱞᱟᱲᱟᱣᱱᱟᱭ ᱛᱚᱸᱜᱮ ᱤᱫᱤ ᱞᱮᱫᱟ᱾ ᱚᱱᱟ ᱛᱮ ᱟᱨ ᱦᱚᱸ ᱩᱱᱤ ᱫᱚ ᱡᱤᱦᱚᱞ ᱨᱮ ᱠᱚ ᱵᱚᱞᱚ ᱠᱮᱫᱮᱭᱟ᱾ ᱩᱱ ᱚᱠᱛᱚ ᱩᱱᱤ ᱫᱚ ᱖ ᱪᱟᱸᱫᱳ ᱵᱚᱦᱚᱨᱚᱢᱯᱩᱨ ᱡᱤᱦᱚᱞ ᱨᱮᱭ ᱛᱟᱦᱮᱸ ᱠᱟᱱᱟ᱾<ref name="Banglapedia"/>  ᱦᱤᱡᱞᱤ ᱡᱤᱦᱚᱞ ᱨᱮ ᱦᱚᱸ ᱠᱤᱪᱷᱩ ᱢᱟᱦᱟᱭ ᱛᱟᱦᱮᱸ ᱠᱟᱱᱟ᱾ ᱚᱸᱰᱮ ᱠᱷᱚᱱ ᱞᱟᱲᱟ ᱛᱟᱭᱚᱢ ᱜᱮ ᱥᱤᱧᱚᱛᱤᱭᱟ. ᱡᱟᱛᱤᱭᱚ ᱠᱚᱝᱜᱨᱮᱥ ᱨᱮᱱ ᱥᱚᱫᱚᱥ-ᱥ ᱞᱮᱠᱟᱛᱮ ᱴᱷᱟᱣ ᱮ ᱧᱟᱢ ᱠᱮᱫᱟ᱾ ᱟᱢᱟᱜ ᱛᱮ ᱜᱮ ᱪᱚᱨᱠᱟ ᱜᱮᱫ ᱠᱟᱛᱮᱫ ᱠᱷᱟᱫᱤ ᱨᱮᱱᱟᱜ ᱞᱩᱜᱽᱲᱤᱡ ᱵᱮᱱᱟᱣ ᱮ ᱮᱦᱚᱵ ᱠᱮᱫᱟ᱾ ᱑᱙᱓᱓ ᱥᱟᱞᱮ ᱨᱮ ᱥᱨᱤᱨᱟᱢᱯᱩᱱ ᱢᱚᱦᱚᱠᱩᱢᱟ ᱠᱚᱝᱜᱨᱮᱥ ᱚᱫᱷᱤᱵᱮᱥᱚᱱ ᱨᱮ ᱥᱮᱞᱮᱫ ᱞᱮᱱ ᱚᱠᱛᱚ ᱯᱩᱞᱤᱥ ᱟᱜ ᱫᱟᱞ ᱠᱷᱟ.ᱛᱤᱨ ᱮ ᱵᱟᱡᱟᱣ ᱞᱮᱱᱟ᱾<ref name="Banglapedia"/>

==ᱵᱷᱟᱨᱚᱛ ᱪᱷᱟᱲᱳ ᱞᱟᱲᱟᱣᱱᱟ== 
ᱵᱷᱟᱨᱚᱛ ᱪᱷᱟᱲᱳ ᱞᱟᱲᱟᱣᱱᱟ ᱚᱠᱛᱚ ᱠᱚᱝᱜᱨᱮᱥ ᱨᱮᱱ ᱥᱚᱫᱚᱥ-ᱥ ᱠᱚ ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱛᱷᱟᱱᱟ ᱟᱨ ᱥᱟᱱᱟᱢ ᱥᱚᱨᱠᱟᱨᱤ ᱠᱟ.ᱢᱤ ᱴᱷᱟᱣ ᱠᱚ ᱮᱥᱮᱫ ᱟ ᱢᱮᱱ ᱛᱮ ᱯᱚᱨᱤᱠᱚᱞᱯᱚᱱᱟ ᱠᱚ ᱦᱟᱛᱟᱣ ᱞᱮᱫᱟ᱾<ref name="Banglapedia"/> ᱱᱚᱣᱟ ᱯᱚᱨᱤᱠᱚᱞᱯᱚᱱᱟ ᱨᱮᱱᱟᱜ ᱢᱩᱲᱩᱛ ᱡᱚᱥ ᱫᱚ ᱛᱟᱦᱮᱸ ᱠᱟᱱᱟ ᱚᱱᱟ ᱦᱚᱱᱚᱛ ᱠᱷᱚᱱ ᱵᱨᱤᱴᱤᱥ ᱠᱚ ᱞᱟᱜᱟᱣ ᱠᱟᱛᱮᱫ ᱢᱤᱫᱴᱟᱝ ᱯᱷᱩᱨᱜᱟ.ᱞ ᱨᱟᱥᱴᱨᱚ ᱵᱮᱱᱟᱣ᱾ ᱛᱤᱨᱞᱟ. ᱦᱚᱯᱚᱱ ᱠᱚ ᱢᱮᱥᱟ ᱛᱩᱨᱩᱭ ᱦᱟᱡᱟᱨ ᱜᱟᱱ ᱦᱚᱲ ᱛᱚᱢᱞᱩᱠ ᱛᱷᱟᱱᱟ ᱮᱥᱮᱫ ᱞᱟ.ᱜᱤᱫ ᱛᱮ ᱢᱤᱪᱷᱤᱞ ᱨᱮ ᱠᱚ ᱳᱰᱳᱠ ᱞᱮᱱᱟ᱾ ᱱᱚᱣᱟ ᱢᱤᱪᱷᱤᱞ ᱨᱮ ᱟᱭᱩᱨᱤᱡ ᱫᱚᱭ ᱛᱟᱦᱮᱸ ᱠᱟᱱᱟ ᱗᱒ ᱥᱮᱨᱢᱟ ᱩᱢᱮᱨ ᱨᱮᱱ ᱢᱟᱛᱚᱝᱜᱤᱱᱤ ᱦᱟᱡᱽᱨᱟ᱾ ᱩᱱ ᱚᱠᱛᱚ ᱚᱱᱟ ᱢᱤᱪᱷᱤᱞ ᱥᱚᱦᱚᱨ ᱵᱟᱡᱟᱨ ᱛᱮ ᱥᱮᱴᱮᱨ ᱮᱱ ᱠᱷᱟᱱ ᱥᱤᱧᱚᱛ ᱨᱮᱱᱟᱜ ᱫᱚᱱᱰᱚᱵᱤᱫᱷᱤ ᱞᱮᱠᱟ ᱛᱮ ᱑᱔᱔ ᱫᱷᱟᱨᱟ ᱡᱟ.ᱨᱤ ᱠᱟᱛᱮᱫ ᱚᱱᱟ ᱜᱟᱫᱮᱞ ᱨᱟ.ᱯᱩᱫ ᱢᱟᱠᱚ ᱢᱮᱱ ᱛᱮ ᱟ.ᱪᱩ ᱠᱮᱫ ᱠᱚᱣᱟ ᱠᱚ᱾ ᱢᱮᱱᱠᱷᱟᱱ ᱢᱟᱛᱚᱝᱜᱤᱱᱤ ᱦᱟᱡᱨᱟ ᱫᱚ ᱩᱱᱠᱩᱣᱟᱜ ᱚᱠᱟ ᱠᱟᱛᱷᱟ ᱜᱮ ᱵᱟᱝ ᱟᱸᱡᱚᱢ ᱠᱟᱛᱮᱫ ᱟᱨ ᱦᱚᱸ ᱡᱚᱠᱷᱚᱱ ᱮ ᱞᱟᱦᱟ ᱤᱫᱤᱭᱮᱱᱟ ᱩᱱ ᱫᱚ ᱩᱱᱤ ᱫᱚ ᱠᱚ ᱜᱩᱞᱤ ᱠᱮᱫᱮᱭᱟ᱾ ᱢᱮᱱᱠᱷᱟᱱ ᱩᱱᱤ ᱫᱚ ᱟᱨ ᱦᱚᱸᱭ ᱞᱟᱦᱟ ᱤᱫᱤᱭᱮᱱᱟ ᱟᱨ ᱯᱩᱞᱤᱥ ᱮ ᱢᱮᱛᱟᱫ ᱠᱚᱣᱟ ᱢᱮᱱᱠᱷᱟᱱ ᱩᱱᱠᱩ ᱜᱟᱫᱮᱞ ᱟᱠᱟᱱ ᱠᱚ ᱢᱟ.ᱱᱢᱤ ᱪᱮᱛᱟᱱ ᱨᱮ ᱫᱚ ᱡᱮᱢᱚᱱ ᱜᱩᱞᱤ ᱵᱟᱝ ᱪᱟᱞᱟᱣ ᱢᱟ᱾ ᱛᱟᱢᱨᱚᱞᱤᱯᱛᱚ ᱡᱟᱛᱤᱭᱚ ᱥᱚᱨᱠᱟᱨ ᱟᱜ ᱵᱤᱯᱞᱚᱵᱤ ᱯᱟᱛᱷᱟᱢ ᱨᱮᱱᱟᱜ ᱵᱚᱨᱱᱚᱱᱟ ᱞᱮᱠᱟ ᱛᱮ ᱵᱟᱰᱟᱭ ᱧᱟᱢᱚᱜ ᱟ, ᱯᱷᱳᱣᱡᱚᱫᱟᱨᱤ ᱟᱫᱟᱞᱚᱛ ᱵᱷᱚᱵᱚᱱ ᱨᱣᱱᱟᱜ ᱠᱚᱸᱭᱮ ᱥᱮᱫ ᱠᱷᱚᱱ ᱢᱟᱛᱚᱝᱜᱤ ᱫᱚ ᱢᱤᱫᱴᱟᱝ ᱢᱤᱪᱷᱤᱞ ᱨᱮᱱᱟᱜ ᱱᱮᱛᱨᱤᱛᱚᱭ ᱮᱢ ᱞᱮᱫᱟ᱾ ᱯᱩᱞᱤ ᱜᱩᱞᱤ ᱠᱚ ᱪᱟᱞᱟᱣ ᱠᱮᱫ ᱠᱷᱟᱱ ᱟᱡ ᱨᱮᱱ ᱜᱚᱲᱚᱭᱤᱡ ᱠᱚ ᱛᱟᱭᱚᱢ ᱨᱮ ᱫᱚᱦᱚ ᱦᱚᱴᱚ ᱠᱟᱛᱮᱫ ᱟᱡ ᱮᱠᱞᱟ ᱜᱮᱭ ᱞᱟᱦᱟ ᱤᱫᱤ ᱞᱮᱱᱟ᱾ ᱯᱩᱞᱤᱥ ᱩᱱᱤ ᱫᱚ ᱯᱮ ᱫᱷᱟᱣ ᱠᱚ ᱜᱩᱞᱤ ᱠᱮᱫᱮᱭᱟ᱾ ᱜᱩᱞᱤ ᱛᱮ ᱚᱟᱡᱟᱜ ᱢᱚᱞᱚᱝ ᱨᱮ ᱟᱨ ᱵᱟᱱᱟᱨ ᱛᱤ ᱨᱮᱭ ᱵᱟᱡᱟᱣ ᱮᱱᱟ᱾ ᱮᱱᱛᱮ ᱨᱮᱦᱚᱸ ᱩᱱᱤ ᱫᱚᱭ ᱞᱟᱦᱟ ᱤᱫᱤ ᱞᱮᱱᱟ᱾ 
ᱱᱚᱣᱟ ᱛᱟᱭᱚᱢ ᱟᱨ ᱦᱚᱸ ᱟᱭᱢᱟ ᱫᱷᱟᱣ ᱠᱚ ᱜᱩᱞᱤ ᱠᱮᱫᱮᱭᱟ᱾ ᱩᱱᱤ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱦᱟᱛᱤᱭᱚ ᱯᱚᱛᱟᱠᱟ ᱟᱡᱟᱜ ᱛᱤ ᱨᱮ ᱟ.ᱰᱤ ᱠᱮᱴᱮᱡ ᱛᱮ ᱥᱤᱫᱷᱟ. ᱠᱟᱛᱮᱫ ᱥᱟᱵ ᱩᱨᱤᱡ ᱠᱟᱛᱮᱫ ᱟ ᱦᱟᱱᱟᱯᱩᱨᱤᱭᱮᱱᱟ᱾ 
== ᱩᱛᱚᱨᱟᱫᱷᱤᱠᱟᱨ==
ᱛᱟᱢᱨᱚᱞᱤᱯᱛᱚ ᱡᱟᱛᱤᱭᱚ ᱥᱚᱨᱠᱟᱨ ᱥᱚᱫᱮᱥ ᱞᱟ.ᱜᱤᱫ ᱛᱮ ᱢᱟᱛᱚᱝᱜᱤᱱᱤ ᱦᱟᱡᱨᱟᱣᱟᱜ ᱱᱚᱝᱠᱟ ᱠᱟᱛᱮᱫ ᱦᱟᱱᱟᱯᱩᱨᱤ ᱛᱮ ᱢᱚᱸᱦᱰᱟ ᱨᱮᱱᱟᱜ ᱪᱤᱛᱟ.ᱨ ᱟᱠᱳᱣᱟᱜ ᱢᱮᱫ ᱥᱟᱢᱟᱝ ᱨᱮ ᱧᱮᱞ ᱠᱟᱛᱮᱫ ᱩᱱᱠᱩ ᱫᱚ ᱟᱨ ᱦᱚᱸ ᱱᱚᱣᱟ ᱞᱟ.ᱲᱦᱟ.ᱭ ᱨᱮ ᱞᱟᱦᱟ ᱦᱮᱡ ᱞᱮᱱᱟ ᱠᱚ᱾ ᱢᱮᱱ ᱜᱟᱱᱚᱜ ᱟ ᱱᱚᱣᱟ ᱛᱟᱭᱚᱢ ᱫᱚ ᱩᱱᱠᱩ ᱥᱚᱨᱠᱟᱨ ᱫᱚ ᱑᱙᱔᱔ ᱥᱟᱞ ᱦᱟ.ᱵᱤᱡ ᱜᱮ ᱵᱷᱟᱷᱮ ᱞᱮᱠᱟ ᱟᱠᱳᱣᱟᱜ ᱥᱟᱥᱚᱱ ᱠᱚ ᱪᱟᱞᱟᱣ ᱫᱚᱦᱚ ᱫᱟᱲᱮᱭᱟᱫ ᱛᱟᱦᱮᱸ ᱠᱟᱱᱟ᱾ ᱛᱟᱭᱚᱢ ᱛᱮ ᱜᱟᱱᱫᱷᱤᱡᱤᱭᱟᱜ ᱱᱮᱦᱚᱨ ᱛᱮ ᱩᱱᱠᱩ ᱥᱟᱨᱠᱟᱨ ᱫᱚ ᱟᱠᱚᱣᱟᱜ ᱥᱟᱥᱚᱱ ᱠᱚ ᱵᱟᱜᱤᱭᱟᱫ ᱛᱟᱦᱮᱸ ᱠᱟᱱᱟ᱾ ᱑᱙᱔᱗ ᱥᱟᱞᱮ ᱨᱮ ᱥᱤᱧᱚᱛ ᱫᱤᱥᱚᱢ ᱫᱚ ᱯᱷᱩᱨᱜᱟ.ᱞ ᱞᱮᱱᱟ᱾ ᱟᱭᱢᱟ ᱜᱟᱱ ᱥᱠᱩᱱ, ᱴᱚᱞᱟ ᱟᱨ ᱨᱟᱥᱛᱟ ᱠᱚ ᱢᱟᱛᱚᱝᱜᱤᱱᱤ ᱟᱜ ᱧᱩᱛᱩᱢ ᱛᱮ ᱦᱳᱭ ᱞᱮᱱᱟ᱾ ᱠᱳᱞᱠᱟᱛᱟ ᱱᱟᱜᱟᱨ ᱨᱮ ᱯᱳᱭᱞᱳ ᱛᱮ ᱡᱟᱦᱟ ᱛᱤᱨᱞᱟ. ᱦᱚᱯᱚᱱ ᱟᱜ ᱴᱩᱴᱷᱟᱱ ᱵᱟ.ᱭᱥᱟ.ᱣ ᱦᱳᱭ ᱞᱮᱱᱟ ᱚᱱᱟ ᱫᱚ ᱢᱟᱛᱚᱝᱜᱤᱱᱤ ᱦᱟᱡᱨᱟᱣᱟᱜ᱾ ᱑᱙᱗᱗ ᱥᱟᱞᱮ ᱨᱮ ᱠᱳᱞᱠᱟᱛᱟ ᱨᱮ ᱱᱚᱣᱟ ᱢᱩᱴᱷᱟᱹᱱ ᱫᱚ ᱵᱟ.ᱭᱥᱟ.ᱣ ᱦᱳᱭ ᱞᱮᱱᱟ᱾ ᱛᱚᱢᱞᱩᱠ ᱨᱮᱱᱟᱜ ᱡᱟᱦᱟ ᱴᱷᱟᱶ ᱨᱮ ᱩᱱᱤᱭ ᱦᱟᱱᱟᱯᱩᱨᱤ ᱞᱮᱱᱟ ᱟᱸᱰᱮ ᱦᱚᱸ ᱢᱤᱫ ᱴᱟᱝ ᱟᱡᱟᱜ ᱢᱩᱴᱷᱟ.ᱱ ᱢᱮᱱᱟᱜ ᱛᱟᱭᱟ᱾ ᱒᱐᱐᱒ ᱥᱟᱞᱮ ᱨᱮ ᱵᱷᱟᱨᱚᱛ ᱪᱷᱟᱲᱳ ᱞᱟᱲᱟᱣᱱᱟ ᱟᱨ ᱛᱟᱢᱨᱚᱞᱤᱯᱛᱚ ᱥᱚᱨᱠᱟᱨ ᱛᱮᱭᱟᱨ ᱨᱮᱱᱟᱜ ᱖᱐ ᱥᱮᱨᱢᱟ ᱯᱩᱨᱛᱤ ᱨᱮ ᱥᱤᱧᱚᱛ ᱨᱮᱱᱟᱜ ᱰᱟᱠ ᱵᱤᱵᱷᱟᱜ ᱢᱟᱛᱚᱝᱜᱤ ᱦᱟᱡᱨᱟ ᱟᱜ ᱪᱤᱛᱟ.ᱨ ᱮᱢᱟᱜ ᱢᱚᱲᱮ ᱴᱟᱠᱟ ᱨᱮᱱᱟᱜ ᱯᱳᱥᱴᱟᱞ ᱥᱴᱮᱢᱯ ᱮ ᱪᱟᱞᱟᱣ ᱞᱮᱫᱟ᱾
