ᱢᱟᱛᱚᱝᱜᱤᱱᱤ ᱦᱟᱡᱨᱟ (᱑᱗ ᱱᱚᱵᱷᱮᱢᱵᱟᱨ ᱑᱘᱖᱙ - ᱒᱙ ᱥᱮᱯᱴᱮᱢᱵᱚᱨ ᱑᱙᱔᱒) ᱫᱚ ᱥᱤᱧᱚᱛ ᱯᱷᱩᱨᱜᱟ.ᱞ ᱞᱟᱲᱟᱣᱟᱱᱟ ᱨᱮ ᱥᱮᱞᱮᱫ ᱞᱮᱱ ᱢᱤᱫ ᱧᱩᱛᱩᱢᱟᱱ ᱦᱩᱞᱜᱟ.ᱨᱤᱭᱟ. ᱱᱮᱛᱨᱤᱭ ᱛᱟᱦᱮᱸ ᱠᱟᱱᱟ᱾ ᱑᱙᱔᱒ ᱥᱟᱞᱮ ᱒᱙ ᱥᱮᱯᱴᱮᱢᱵᱚᱨ ᱩᱱ ᱡᱚᱠᱷᱟᱱ ᱛᱟᱦᱮᱸ ᱠᱟᱱ ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱛᱚᱢᱞᱩᱠ ᱛᱷᱟᱱᱟ ᱥᱟᱢᱟᱝ ᱨᱮ ᱵᱨᱤᱴᱤᱥ ᱥᱤᱧᱚᱛᱤᱭᱟ. ᱯᱩᱞᱤᱥ ᱟᱜ ᱜᱩᱞᱤ ᱛᱮ ᱠᱚ ᱜᱚᱡᱽ ᱞᱮᱫᱮᱭᱟ᱾ ᱩᱱᱤ ᱫᱚ "ᱜᱟᱱᱫᱷᱤ ᱵᱩᱲᱤ" ᱧᱩᱛᱩᱢ ᱛᱮ ᱦᱚᱸ ᱠᱚ ᱪᱤᱱᱦᱟ.ᱣ ᱮ ᱠᱟᱱ ᱛᱟᱦᱮᱸ ᱠᱟᱱᱟ᱾ 

==ᱢᱩᱲᱩᱛ ᱡᱤᱭᱚᱱ ᱟᱨ ᱯᱷᱩᱨᱜᱟ.ᱞ ᱞᱟᱲᱟᱣᱟᱱᱟ ᱨᱮ ᱥᱮᱞᱮᱫᱚᱜ==
 ᱢᱟᱛᱚᱝᱜᱤᱱᱤ ᱦᱟᱡᱨᱟ ᱟᱜ ᱢᱩᱲᱩᱛ ᱡᱤᱭᱚᱱ ᱞᱟ.ᱭ ᱛᱮ ᱫᱚ ᱪᱮᱫ ᱦᱚᱸ ᱵᱟᱝ ᱵᱟᱰᱟᱭ ᱧᱟᱢ ᱟᱠᱟᱱᱟ᱾ ᱠᱷᱟᱱ.ᱞᱤ ᱱᱤᱭᱟ. ᱜᱮ ᱵᱟᱰᱟᱭ ᱟᱠᱟᱱᱟ ᱡᱮ ᱑᱘᱖᱙ ᱥᱟᱞᱮ ᱑᱗ ᱱᱚᱵᱷᱮᱢᱵᱚᱨ ᱨᱮ ᱛᱚᱢᱞᱩᱠ ᱨᱮᱱᱟᱜ ᱦᱳᱜᱞᱟ ᱧᱩᱛᱩᱢᱟᱱ ᱢᱤᱫ ᱦᱩᱰᱤᱧ ᱟᱛᱳ ᱨᱮ ᱨᱮᱸᱜᱮᱡᱽ ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱᱟ᱾ ᱨᱮᱸᱜᱮᱡᱽ ᱠᱷᱟᱱ.ᱛᱤᱨ ᱛᱮ ᱦᱩᱰᱤᱧ ᱨᱮ ᱜᱮ ᱯᱟᱲᱟᱜ ᱠᱷᱚᱱ ᱫᱚᱭ ᱪᱷᱩᱰᱟ.ᱨ ᱞᱮᱱᱟ᱾ ᱟ.ᱰᱤ ᱦᱩᱰᱤᱧ ᱩᱢᱮᱨ ᱨᱮ ᱜᱮ ᱵᱟᱯᱞᱟ ᱦᱳᱭ ᱞᱮᱱ ᱛᱟᱭᱟ᱾ ᱢᱟᱛᱨᱚ ᱑᱘ ᱥᱮᱨᱢᱟ ᱩᱢᱮᱨ ᱨᱮ ᱜᱮ ᱜᱤᱫᱽᱨᱟᱹ ᱵᱟᱝ ᱛᱮ ᱜᱮᱭ ᱨᱟᱺᱰᱤ ᱞᱮᱱᱟ᱾ 
   ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱨᱮ ᱢᱤᱫ ᱴᱟᱝ ᱜᱩᱱᱢᱟᱱ ᱛᱟᱦᱮᱸ ᱠᱟᱱᱟ ᱛᱤᱨᱞᱟ. ᱠᱚ ᱱᱚᱣᱟ ᱞᱟᱲᱟᱣᱱᱟ ᱨᱮ ᱥᱮᱞᱮᱫᱚᱜ᱾ ᱑᱙᱐᱕ ᱥᱟᱞᱮ ᱨᱮ ᱟᱭᱟᱜ ᱚᱱᱛᱚᱨ ᱠᱷᱚᱱ ᱯᱷᱩᱨᱜᱟ.ᱞ ᱞᱟᱲᱟᱣᱱᱟ ᱨᱮᱭ ᱢᱮᱥᱟ ᱞᱮᱱᱟ᱾ 
᱑᱙᱓᱒ ᱥᱟᱞᱮ ᱨᱮ '''ᱟᱭᱤᱱ ᱚᱢᱟᱱᱭᱚ ᱟᱱᱫᱳᱞᱚᱱ''' ᱨᱮᱭ ᱢᱮᱥᱟ ᱞᱮᱱᱟ᱾ ᱩᱱ ᱚᱠᱛᱚ ᱨᱮ '''ᱞᱚᱜᱚᱱ ᱟᱭᱤᱱ''' ᱵᱟᱝ ᱢᱟᱱᱟᱣ ᱠᱷᱟᱹᱛᱤᱨ ᱯᱩᱞᱤᱥ ᱴᱷᱮᱱ ᱮ ᱥᱟᱵ ᱦᱚᱪᱚ ᱞᱮᱱᱟ᱾ 
ᱠᱤᱪᱷᱩ ᱢᱟᱦᱟ ᱛᱟᱭᱚᱢ ᱜᱮ ᱠᱚ ᱟᱲᱟᱜ ᱠᱟᱫᱮᱭᱟ᱾ ᱢᱮᱱᱠᱷᱟᱱ ᱮᱱᱛᱮ ᱨᱮ ᱦᱚᱸ ᱩᱱᱤ ᱫᱚ ᱠᱚᱨ ᱵᱚᱱᱫᱷᱚ ᱞᱟ.ᱜᱤᱫ ᱛᱮ ᱞᱟᱲᱟᱣᱱᱟᱭ ᱛᱚᱸᱜᱮ ᱤᱫᱤ ᱞᱮᱫᱟ᱾ ᱚᱱᱟ ᱛᱮ ᱟᱨ ᱦᱚᱸ ᱩᱱᱤ ᱫᱚ ᱡᱤᱦᱚᱞ ᱨᱮ ᱠᱚ ᱵᱚᱞᱚ ᱠᱮᱫᱮᱭᱟ᱾ ᱩᱱ ᱚᱠᱛᱚ ᱩᱱᱤ ᱫᱚ ᱖ ᱪᱟᱸᱫᱳ ᱵᱚᱦᱚᱨᱚᱢᱯᱩᱨ ᱡᱤᱦᱚᱞ ᱨᱮᱭ ᱛᱟᱦᱮᱸ ᱠᱟᱱᱟ᱾ ᱦᱤᱡᱞᱤ ᱡᱤᱦᱚᱞ ᱨᱮ ᱦᱚᱸ ᱠᱤᱪᱷᱩ ᱢᱟᱦᱟᱭ ᱛᱟᱦᱮᱸ ᱠᱟᱱᱟ᱾ ᱚᱸᱰᱮ ᱠᱷᱚᱱ ᱞᱟᱲᱟ ᱛᱟᱭᱚᱢ ᱜᱮ ᱥᱤᱧᱚᱛᱤᱭᱟ. ᱡᱟᱛᱤᱭᱚ ᱠᱚᱝᱜᱨᱮᱥ ᱨᱮᱱ ᱥᱚᱫᱚᱥ-ᱥ ᱞᱮᱠᱟᱛᱮ ᱴᱷᱟᱣ ᱮ ᱧᱟᱢ ᱠᱮᱫᱟ᱾ ᱟᱢᱟᱜ ᱛᱮ ᱜᱮ ᱪᱚᱨᱠᱟ ᱜᱮᱫ ᱠᱟᱛᱮᱫ ᱠᱷᱟᱫᱤ ᱨᱮᱱᱟᱜ ᱞᱩᱜᱽᱲᱤᱡ ᱵᱮᱱᱟᱣ ᱮ ᱮᱦᱚᱵ ᱠᱮᱫᱟ᱾ ᱑᱙᱓᱓ ᱥᱟᱞᱮ ᱨᱮ ᱥᱨᱤᱨᱟᱢᱯᱩᱱ ᱢᱚᱦᱚᱠᱩᱢᱟ ᱠᱚᱝᱜᱨᱮᱥ ᱚᱫᱷᱤᱵᱮᱥᱚᱱ ᱨᱮ ᱥᱮᱞᱮᱫ ᱞᱮᱱ ᱚᱠᱛᱚ ᱯᱩᱞᱤᱥ ᱟᱜ ᱫᱟᱞ ᱠᱷᱟ.ᱛᱤᱨ ᱮ ᱵᱟᱡᱟᱣ ᱞᱮᱱᱟ᱾

==ᱵᱷᱟᱨᱚᱛ ᱪᱷᱟᱲᱳ ᱞᱟᱲᱟᱣᱱᱟ== 
   ᱵᱷᱟᱨᱚᱛ ᱪᱷᱟᱲᱳ ᱞᱟᱲᱟᱣᱱᱟ ᱚᱠᱛᱚ ᱠᱚᱝᱜᱨᱮᱥ ᱨᱮᱱ ᱥᱚᱫᱚᱥ-ᱥ ᱠᱚ ᱢᱮᱫᱱᱤᱯᱩᱨ ᱦᱚᱱᱚᱛ ᱨᱮᱱᱟᱜ ᱛᱷᱟᱱᱟ ᱟᱨ ᱥᱟᱱᱟᱢ ᱥᱚᱨᱠᱟᱨᱤ ᱠᱟ.ᱢᱤ ᱴᱷᱟᱣ ᱠᱚ ᱮᱥᱮᱫ ᱟ ᱢᱮᱱ ᱛᱮ ᱯᱚᱨᱤᱠᱚᱞᱯᱚᱱᱟ ᱠᱚ ᱦᱟᱛᱟᱣᱟ ᱞᱮᱫᱟ᱾ ᱱᱚᱣᱟ ᱯᱚᱨᱤᱠᱚᱞᱯᱚᱱᱟ ᱨᱮᱱᱟᱜ ᱢᱩᱲᱩᱛ ᱡᱚᱥ ᱫᱚ ᱛᱟᱦᱮᱸ ᱠᱟᱱᱟ ᱚᱱᱟ ᱦᱚᱱᱚᱛ ᱠᱷᱚᱱ ᱵᱨᱤᱴᱤᱥ ᱠᱚ ᱞᱟᱜᱟᱣ ᱠᱟᱛᱮᱫ ᱢᱤᱫᱴᱟᱝ ᱯᱷᱩᱨᱜᱟ.ᱞ ᱨᱟᱥᱴᱨᱚ ᱵᱮᱱᱟᱣ᱾ ᱛᱤᱨᱞᱟ. ᱦᱚᱯᱚᱱ ᱠᱚ ᱢᱮᱥᱟ ᱛᱩᱨᱩᱭ ᱦᱟᱡᱟᱨ ᱜᱟᱱ ᱦᱚᱲ ᱛᱚᱢᱞᱩᱠ ᱛᱷᱟᱱᱟ ᱮᱥᱮᱫ ᱞᱟ.ᱜᱤᱫ ᱛᱮ ᱢᱤᱪᱷᱤᱞ ᱨᱮ ᱠᱚ ᱳᱰᱳᱠ ᱞᱮᱱᱟ᱾ ᱱᱚᱣᱟ ᱢᱤᱪᱷᱤᱞ ᱨᱮ ᱟᱭᱩᱨᱤᱡ ᱫᱚᱭ ᱛᱟᱦᱮᱸ ᱠᱟᱱᱟ ᱢᱟᱛᱚᱝᱜᱤᱱᱤ ᱦᱟᱡᱨᱟ᱾
