[[File:Curcuma longa (Haldi) W IMG 2440.jpg|thumb|ᱥᱟᱥᱟᱝ]]

[[File:Turmericroot.jpg|thumb|ᱥᱟᱥᱟᱝ ᱫᱟ]]

'''ᱥᱟᱥᱟᱝ''' ᱫᱚ ᱢᱤᱫ ᱵᱩᱫᱟ, ᱡᱟᱹᱛ ᱨᱮᱱᱟᱜ ᱫᱟᱨᱮ ᱠᱟᱱᱟ ᱾ ᱱᱚᱣᱟ ᱯᱮ ᱛᱷᱚᱠ ᱨᱮ ᱦᱟᱹᱴᱤᱧ ᱟᱠᱟᱱᱟ  ᱥᱟᱫᱟᱨᱚᱱ ᱥᱟᱥᱟᱝ, ᱠᱟᱹᱯᱩᱨ ᱥᱟᱥᱟᱝ ᱟᱨ ᱵᱤᱨ ᱥᱟᱥᱟᱝ ᱾ ᱱᱚᱣᱟ ᱵᱮᱜᱚᱨ ᱟᱨᱦᱚᱸ ᱫᱟᱨᱮ ᱥᱟᱥᱟᱝ ᱢᱮᱱᱛᱮ ᱢᱤᱜ ᱢᱮᱱᱟᱜ-ᱟ  ᱾ ᱫᱟᱨᱮ ᱥᱟᱥᱟᱝ ᱨᱮᱱᱟᱜ ᱜᱩᱱ ᱫᱚ ᱱᱚᱣᱟ ᱠᱷᱚᱱ ᱵᱷᱮᱜᱟᱨ ᱜᱮᱭᱟ ᱾ ᱥᱟᱥᱟᱝ ᱫᱟᱨᱮ ᱫᱚ ᱜᱚᱫᱽ ᱫᱟᱨᱮ ᱞᱮᱠᱟ ᱧᱮᱞᱚᱜ-ᱟ ᱟᱨ ᱥᱟᱠᱟᱢ ᱦᱚᱸ ᱜᱚᱫᱽ ᱥᱟᱠᱟᱢ ᱞᱮᱠᱟ ᱜᱮ ᱾ ᱥᱟᱹᱨᱩ ᱞᱮᱠᱟ ᱜᱮ ᱚᱛ ᱵᱷᱤᱛᱤᱨ ᱨᱮ ᱥᱟᱥᱟᱝ ᱫᱚ ᱫᱟ ᱟ ᱾ ᱥᱟᱠᱟᱢ ᱛᱤᱨᱢᱤᱫ ᱠᱟᱛᱮ ᱡᱤ ᱞᱮᱠᱷᱟᱱ ᱥᱟᱥᱟᱥᱟᱝ ᱨᱚᱱᱟᱜ ᱥᱚ ᱦᱤᱡᱩᱜ-ᱟ ᱾ ᱳᱰᱤᱥᱟ ᱨᱮᱱᱟᱜ ᱠᱚᱱᱫᱷᱚᱢᱟᱲ ᱡᱤᱞᱟᱹ ᱨᱮ ᱪᱟᱥ ᱦᱩᱭᱩᱜ ᱠᱟᱱ ᱥᱟᱥᱟᱝ ᱫᱚ ᱨᱚᱝ ᱟᱨ ᱜᱩᱱ ᱞᱟᱹᱜᱤᱫ ᱟᱹᱰᱤ ᱧᱩᱛᱩᱢᱟᱱᱟ ᱾ 
==ᱥᱟᱥᱟᱝ ᱪᱟᱥ==
ᱥᱟᱥᱟᱝ ᱨᱮᱱᱟᱜ ᱥᱟᱬᱮᱥ ᱧᱩᱛᱩᱢ ᱫᱚ '''ᱠᱩᱨᱠᱩ ᱢᱟᱞᱚᱝᱜᱟ''' ᱾ ᱱᱚᱣᱟ ᱪᱟᱥ ᱞᱟᱹᱜᱤᱫ ᱫᱚ ᱥᱟᱥᱟᱝ ᱜᱮ ᱠᱷᱟᱸᱰᱭᱟᱹ ᱠᱷᱟᱹᱰᱭᱟᱹ ᱦᱟᱜ ᱛᱚᱯᱟ ᱦᱩᱭᱩᱜ-ᱟ ᱾ ᱟᱨ ᱚᱸᱰᱮ ᱠᱷᱚᱱ ᱢᱤᱫ ᱢᱟᱨᱟᱝ ᱵᱩᱫᱟᱹ ᱚᱢᱚᱱᱚᱜ-ᱟ ᱾ ᱟᱹᱰᱤ ᱵᱟᱹᱲᱛᱤ ᱨᱮ ᱕ ᱯᱷᱩᱴ ᱜᱟᱱ ᱩᱥᱩᱞ ᱫᱟᱨᱮ ᱟ ᱟᱠ ᱚᱱᱟ ᱨᱮᱱᱟᱜ ᱨᱮ ᱡᱷᱟᱢᱯᱟ ᱡᱷᱩᱨᱟᱹ ᱫᱟ ᱚᱰᱚᱠᱚᱜ-ᱟ ᱾ ᱮᱦᱚᱵ ᱫᱚ ᱚᱱᱟ ᱠᱷᱟᱺᱰᱭᱟᱹ ᱥᱟᱥᱟᱝ ᱠᱷᱚᱱ ᱜᱮ ᱟᱹᱰᱤ ᱜᱟᱱ ᱥᱟᱠᱟᱢ ᱚᱰᱚᱠᱚᱜ-ᱟ ᱾ ᱥᱟᱠᱟᱢ ᱫᱚ ᱢᱤᱫ ᱯᱷᱩᱴ ᱠᱷᱚᱱ ᱡᱤᱞᱤᱧ ᱟᱨ ᱒-᱓ ᱤᱸᱪ ᱜᱟᱱ ᱚᱥᱟᱨ ᱦᱩᱭᱩᱜ-ᱟ ᱾ ᱵᱟᱱᱟᱨ ᱯᱟᱴᱷᱟ ᱥᱤᱨ ᱫᱚ ᱥᱚᱢᱟᱱ ᱜᱮ ᱟᱴᱮᱫ ᱠᱚᱜ-ᱟ ᱾ ᱥᱟᱥᱟᱝ ᱫᱷᱟᱨᱟ ᱜᱮ ᱵᱟᱦᱟ ᱦᱚᱸ ᱵᱟᱦᱟ ᱟ  ᱢᱮᱱ ᱠᱷᱟᱱ ᱡᱚ ᱫᱚ ᱵᱟᱭ ᱡᱚ ᱟ ᱾ ᱱᱚᱣᱟ ᱨᱮᱱᱟᱜ ᱫᱟ ᱫᱚ ᱥᱟᱥᱟᱝ ᱞᱮᱠᱟᱛᱮ ᱵᱚᱱ ᱵᱮᱵᱷᱟᱨᱮᱜ-ᱟ ᱾ ᱟᱭᱢᱟ ᱫᱤᱥᱚᱢ ᱨᱮᱜᱮ ᱱᱚᱣᱟ ᱫᱚ ᱪᱟᱥ ᱦᱩᱭᱩᱜ-ᱟ ᱾ ᱳᱰᱤᱥᱟ ᱯᱚᱱᱚᱛ ᱨᱮ ᱫᱚ ᱠᱚᱱᱫᱷᱚᱢᱟᱬᱚ ᱟᱨ ᱯᱷᱩᱞᱵᱟᱬᱤ ᱡᱤᱞᱞᱟᱹ ᱨᱮ ᱟᱹᱰᱤ ᱡᱩᱨ ᱪᱟᱥ ᱦᱩᱭᱩᱜ-ᱟ ᱾

==ᱜᱩᱱ== 
ᱥᱟᱥᱟᱝ ᱨᱮ ᱫᱚ ᱠᱩᱨᱠᱩᱢᱤᱱ ᱧᱩᱛᱩᱢᱟᱜ ᱥᱟᱥᱟᱝ ᱨᱚᱝ ᱛᱟᱦᱮᱸᱱᱟ ᱾ ᱚᱱᱟ ᱥᱟᱶᱛᱮ ᱥᱚᱸᱫᱷᱟᱲ ᱥᱩᱱᱩᱢ ᱛᱟᱦᱮᱸᱱᱟ ᱾ ᱚᱱᱟᱛᱮ ᱥᱟᱥᱟᱝ ᱥᱟᱠᱟᱢ ᱛᱮ ᱯᱚᱴᱚᱢ ᱠᱟᱛᱮ ᱯᱤᱴᱷᱟᱹ ᱠᱚ ᱛᱮᱭᱟᱨᱟ ᱾ 
==ᱵᱮᱵᱷᱟᱨ==
ᱥᱟᱥᱟᱝ ᱫᱟᱨᱮ ᱨᱮᱱᱟᱜ ᱢᱩᱬ ᱫᱚ ᱨᱟᱞ ᱞᱮᱠᱟᱛᱮ ᱠᱚ ᱵᱮᱵᱷᱟᱨᱟ ᱾ ᱥᱟᱥᱟᱝ ᱫᱟᱨᱮ ᱨᱮᱱᱟᱜ ᱱᱚᱣᱟ ᱨᱮᱦᱮᱫ ᱜᱮ ᱥᱟᱥᱟᱝ ᱫᱚ ᱠᱚ ᱢᱮᱛᱟᱜ ᱠᱟᱱᱟ ᱾ ᱡᱟᱦᱟᱸ ᱫᱚ ᱵᱮᱨᱮᱞᱟᱜ ᱨᱚᱦᱚᱲ ᱠᱟᱛᱮ  ᱠᱚ ᱵᱮᱵᱷᱟᱨᱟ ᱾ 
*ᱜᱤᱫᱽᱨᱟᱹ ᱦᱩᱭᱮᱱ ᱟᱨᱵᱟᱝ ᱦᱟᱲᱟᱢ ᱵᱩᱰᱷᱤ ᱫᱤᱱ ᱦᱤᱞᱚᱜ ᱵᱮᱨᱮᱞ ᱥᱟᱥᱟᱝ ᱨᱟᱥᱟ ᱧᱩ ᱞᱮᱠᱷᱟᱱ ᱦᱚᱲᱢᱚ ᱨᱮ ᱫᱟᱲᱮᱭ ᱯᱮᱨᱮᱡᱟ ᱟᱨ ᱦᱚᱲᱢᱚ ᱨᱮᱱᱟᱜ ᱨᱩᱣᱟ ᱛ
ᱠᱚᱭ ᱥᱟᱦᱟᱭᱟ ᱾
*ᱨᱤᱫ ᱥᱟᱥᱟᱝ ᱦᱚᱲᱢᱚ ᱨᱮ ᱚᱡᱚᱜ ᱞᱮᱱ ᱠᱷᱟᱱ ᱦᱚᱲᱢᱚ ᱨᱮ ᱜᱷᱟᱣ ᱡᱟᱨ ᱵᱟᱝ ᱦᱩᱭᱩᱜ-ᱟ ᱟᱨ ᱧᱤᱫᱟᱹ ᱵᱮᱲᱟ ᱞᱟᱜᱟᱣ ᱠᱟᱛᱮᱢ ᱡᱟᱹᱨᱤᱫᱽ ᱠᱷᱟᱱ ᱡᱟᱹᱯᱤᱫ ᱵᱮᱥ ᱦᱤᱡᱩᱜ-ᱟ ᱾
*ᱯᱤᱛ, ᱟᱢᱵᱚᱞ ᱮᱢᱟᱱ ᱨᱩᱣᱟᱹ ᱠᱚ ᱨᱮ ᱵᱮᱨᱮᱞ ᱥᱟᱥᱟᱝ ᱨᱟᱥᱟ ᱜᱩᱲ ᱥᱟᱞᱟᱜ ᱧᱩ ᱞᱮᱠᱷᱟᱱ ᱞᱟᱵᱽ ᱧᱟᱢᱚᱜ-ᱟ ᱾
*ᱥᱟᱥᱟᱝ ᱫᱚ ᱢᱚᱥᱞᱟ ᱞᱮᱠᱟᱛᱮ ᱦᱚᱸ ᱠᱚ ᱵᱮᱵᱷᱟᱨ ᱜᱮᱭᱟ ᱾ ᱥᱤᱧᱚᱛ ᱨᱮ ᱱᱚᱣᱟ ᱫᱚ ᱠᱩᱥᱤᱭᱟᱱᱟᱜ ᱢᱚᱥᱞᱟ ᱠᱟᱱᱟ ᱾ ᱱᱚᱣᱟ  ᱫᱚ ᱤᱥᱤᱱ ᱵᱟᱥᱟᱝᱟᱜ ᱨᱮ ᱨᱚᱝ ᱮ ᱨᱟᱠᱟᱵᱟ ᱾ 
*ᱠᱚᱧᱮ ᱥᱤᱧᱚᱛ ᱨᱮᱱᱟᱜ ᱤᱥᱤᱱ ᱵᱟᱥᱟᱝ ᱨᱮ ᱫᱚ ᱟᱹᱰᱤ ᱡᱟᱹᱥᱛᱤ ᱥᱟᱥᱟᱝ ᱠᱚ ᱵᱮᱵᱷᱟᱨᱟ ᱾

==ᱵᱟᱨᱦᱮ ᱡᱚᱱᱚᱲ==

* [http://www.nlm.nih.gov/medlineplus/druginfo/natural/patient-turmeric.html Turmeric], from the U.S. '''National Institutes of Health'''
* [http://sun.ars-grin.gov:8080/npgspub/xsql/duke/plantdisp.xsql?taxon=331 Turmeric List of Chemicals (Dr. Duke's)]
* [http://www.plantcultures.org.uk/plants/turmeric_landing.html Plant Cultures: review of botany, history and uses]
* [http://in.reuters.com/article/healthNewsMolt/idINTRE59R1E020091028 Scientists say curry compound kills cancer cells]


[[Category:!Main category]]
[[ᱛᱷᱚᱠ:ᱫᱟᱨᱮ]]
