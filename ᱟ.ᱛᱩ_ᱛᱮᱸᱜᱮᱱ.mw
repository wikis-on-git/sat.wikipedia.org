'''ᱟ.ᱛᱩ ᱛᱮᱸᱜᱮᱱ'''

ᱟᱵᱚ ᱠᱷᱮᱨᱣᱟᱞ ᱥᱟᱱᱛᱟᱲ ᱠᱚᱫᱚ ᱮᱠᱞᱟ ᱛᱚᱠᱞᱟ ᱵᱟᱝ ᱛᱟᱦᱮᱸ ᱠᱟᱛᱮ ᱦᱟᱸᱰᱮ ᱱᱷᱟᱰᱤ ᱵᱟᱝ ᱡᱷᱩᱯᱲᱤ ᱵᱩᱥᱛᱤ ᱠᱟᱛᱮ ᱟ.ᱛᱩ ᱠᱚ ᱥᱟᱨ ᱥᱟ.ᱜᱩᱱ ᱠᱟᱛᱮ ᱱᱟᱯᱟᱭ ᱛᱮ ᱥᱟᱶ-ᱥᱟᱶ ᱵᱚᱱ ᱛᱟᱦᱮᱸᱱᱟ ᱾ ᱟᱨ ᱥᱟᱶᱛᱟ ᱠᱚᱵᱚᱱ ᱜᱚᱲᱦᱚᱱ ᱨᱟᱠᱟᱵᱟ ᱾

===ᱟ.ᱛᱩ ᱥᱟᱨ ᱥᱟ.ᱜᱩᱱ===
ᱩᱱᱤ ᱟ.ᱠᱤᱞᱟᱱ ᱯᱩᱨᱩᱫᱷᱩᱞ ᱜᱚᱢᱠᱮ, ᱡᱟᱦᱟᱸᱭ ᱟ.ᱛᱩᱭ ᱪᱤᱭᱟ. ᱞᱮᱜ-ᱟ ᱾ ᱩᱱᱤ ᱟ.ᱠᱤᱞᱟᱱ ᱯᱩᱨᱩᱡᱷᱩᱞ ᱜᱚᱢᱠᱮ ᱥᱟᱶᱛᱮ ᱚᱱᱟ ᱪᱤᱭᱟ. ᱟᱠᱟᱫ ᱴᱷᱟᱶ ᱠᱚ ᱥᱮᱱᱚᱜ-ᱟ ᱾ ᱟᱨ ᱚᱸᱰᱮ ᱥᱮᱱᱚᱜ ᱚᱠᱛᱚ ᱫᱚ ᱧᱤᱸᱫᱟ. ᱦᱩᱭ ᱠᱚᱜ ᱢᱟ ᱾ ᱟᱫᱚ ᱟ.ᱛᱩ ᱛᱮᱸᱜᱮᱱ ᱞᱟ.ᱜᱤᱫ ᱛᱮ ᱵᱚᱸᱜᱟ ᱵᱳᱨᱳ ᱥᱟᱯᱟᱵ ᱠᱚᱠᱚ ᱥᱟᱵ ᱛᱟᱨᱟᱭᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ, "ᱦᱟᱴᱟᱜ ᱨᱮ ᱟᱫᱚᱞᱟ ᱪᱟᱣᱞᱮ, ᱥᱩᱱᱩᱢ, ᱥᱤᱸᱫᱩᱨ, ᱜᱩᱨᱤᱡ, ᱟᱨᱟᱜ ᱥᱟᱺᱰᱤ ᱥᱟᱶᱛᱮ ᱦᱮᱲᱟᱜ ᱠᱟᱞᱚᱴ ᱟᱨ ᱯᱩᱸᱰ ᱥᱟᱺᱰᱤ ᱮᱢᱟᱱ ᱾ ᱱᱚᱶᱟ ᱠᱚ ᱥᱟᱶᱛᱮ ᱚᱱᱟ ᱴᱷᱟᱶ ᱠᱚ ᱥᱮᱴᱮᱨᱚᱜ-ᱟ ᱾ 

ᱤᱱᱟ. ᱧᱤᱫᱟ. ᱜᱮ ᱵᱚᱸᱜᱟ ᱵᱳᱨᱳ ᱠᱟ.ᱢᱤ ᱫᱚᱠᱚ ᱯᱩᱨᱟ.ᱣ ᱥᱟ.ᱛ-ᱟ ᱾ ᱟᱫᱚ ᱚᱱᱟ ᱪᱤᱱᱦᱟ. ᱦᱚᱴᱚ ᱟᱠᱟᱫ ᱴᱷᱟᱶ ᱨᱮ ᱜᱮᱠᱚ ᱵᱚᱸᱜᱟᱭᱟ ᱾ ᱩᱱᱤ ᱢᱩᱛᱟ.ᱱ ᱤᱡ ᱜᱮ ᱥᱩᱱᱩᱢ ᱥᱤᱸᱫᱩᱨ ᱮ ᱟᱬᱜᱚᱭᱟ ᱾ ᱢᱚᱬᱮ ᱴᱷᱮᱱ ᱮ ᱴᱤᱰᱟ.ᱜᱟ ᱾ ᱟᱨ ᱚᱱᱟ ᱴᱤᱰᱟ.ᱜ ᱟᱠᱟᱫ ᱥᱤᱸᱫᱩᱨ ᱥᱩᱨ ᱨᱮ ᱪᱮ ᱯᱷᱮᱰ ᱨᱮ ᱜᱮ ᱟᱫᱽᱣᱟ ᱪᱟᱣᱞᱮ ᱠᱚ ᱪᱩᱨᱩᱡᱟ ᱟᱨ ᱥᱩᱨ ᱨᱮ ᱴᱷᱤᱞᱤ ᱫᱟᱜ ᱮ ᱫᱚᱲᱚᱢᱟ ᱾ ᱟᱨ ᱟᱨᱟᱜ ᱥᱤᱢ ᱦᱚᱸᱠᱚ ᱛᱚᱞ ᱮᱭᱟ ᱚᱸᱰᱮ ᱜᱮ ᱾ ᱡᱮᱢᱚᱱ ᱚᱱᱟ ᱵᱚᱸᱜᱟ ᱟᱠᱟᱫ ᱥᱟᱢᱟᱱ ᱠᱚ ᱟᱞᱚᱭ ᱥᱮᱴᱮᱨ ᱢᱟ ᱾ ᱚᱱᱟ ᱟᱫᱽᱣᱟ ᱪᱟᱣᱞᱮ ᱦᱚᱸ ᱯᱮ ᱴᱷᱮᱱ ᱠᱚ ᱪᱩᱨᱩᱡ ᱠᱟᱜ-ᱟ ᱾ ᱟᱨ ᱚᱱᱟ ᱥᱩᱨ ᱨᱮᱜᱮ ᱯᱮ ᱴᱷᱮᱱ ᱠᱚ ᱰᱷᱚᱰᱟᱭᱟ ᱾

===ᱚᱦᱬᱮ===
ᱟᱨ ᱚᱱᱟ ᱰᱷᱚᱰᱟᱜ ᱦᱟᱥᱟ ᱫᱚ ᱚᱱᱟ ᱥᱩᱨ ᱨᱮᱜᱮ ᱠᱚ ᱫᱚᱦᱚᱭᱟ ᱾ ᱟᱨ ᱱᱚᱝᱠᱟ ᱠᱚ ᱚᱦᱬᱮ ᱟᱠᱚᱣᱟ ᱵᱚᱸᱜᱟ ᱵᱳᱨᱳ ᱠᱚ :-  ᱚᱦᱬᱮ ...

ᱥᱮᱨᱢᱟ ᱨᱮ ᱥᱤᱧ ᱵᱚᱸᱜᱟ
ᱡᱟ.ᱴᱤ ᱞᱮᱠᱟᱢ ᱟᱴᱮᱫ ᱟᱠᱟᱱ,
ᱪᱟᱨᱠᱚᱬ ᱪᱟᱨ ᱢᱤᱨᱛᱷᱤ ᱢᱮᱢ
ᱰᱟᱵᱟᱣ ᱟᱠᱟᱫ ᱾
ᱟᱯᱮ ᱫᱷᱟ.ᱨᱛᱤ ᱨᱤᱱ ᱡᱟᱦᱮᱨ ᱟᱭᱳ
ᱢᱟᱨᱟᱝ ᱵᱳᱨᱳ ᱱᱚᱬᱮ ᱠᱚ ᱛᱩᱨᱩᱭ ᱠᱚ,
ᱞᱤᱴᱟ. ᱜᱳᱥᱟᱸᱭ ᱟᱯᱮ ᱧᱩᱛᱩᱢ ᱛᱮ
ᱱᱚᱜ-ᱚᱭ ᱵᱤᱨ ᱞᱮ ᱥᱟᱨ ᱮᱫ ᱥᱟ.ᱜᱩᱱ ᱮᱫ ᱾
ᱟᱭᱱᱟ ᱚᱛ ᱞᱮ ᱥᱟᱨ ᱮᱫ ᱥᱟ.ᱜᱩᱱ ᱮᱫ
ᱱᱤᱭᱟ. ᱜᱮ ᱟᱞᱮ ᱩᱫᱩᱜ ᱟᱞᱮ 
ᱥᱚᱫᱚᱨ ᱟᱞᱮ ᱯᱮ ᱾
ᱛᱳᱣᱟ ᱠᱮ ᱛᱳᱣᱟ ᱫᱟᱦᱮ ᱠᱮ ᱫᱟᱜ
ᱵᱤᱪᱟ.ᱨ ᱠᱟᱛᱮ ᱩᱫᱩᱜ ᱟᱞᱮ ᱯᱮ ᱾
===ᱧᱤᱫᱟ. ᱰᱮᱨᱟ===
ᱱᱚᱝᱠᱟ ᱚᱦᱬᱮ ᱵᱟᱲᱟ ᱠᱟᱛᱮ ᱤᱱᱟ. ᱧᱤᱫᱟ. ᱫᱚ ᱚᱸᱰᱮ ᱜᱮ ᱵᱟᱥᱟ ᱟᱸᱜᱟᱜ ᱞᱟ.ᱜᱤᱫ ᱰᱮᱨᱟ ᱠᱚᱠᱚ ᱵᱮᱱᱟᱣᱟ ᱾ ᱰᱮᱨᱟ (ᱜᱤᱛᱤᱡ) ᱞᱟ.ᱜᱤᱫ ᱚᱱᱟ ᱥᱩᱨ ᱫᱷᱟᱨᱟ ᱜᱮᱠᱚ ᱪᱟᱞᱟᱜ-ᱟ ᱾ ᱡᱮᱢᱚᱱ ᱩᱱᱤ ᱛᱚᱞ ᱟᱠᱟᱱ ᱟᱨᱟᱜ ᱥᱤᱢ ᱥᱟᱺᱰᱤ ᱟᱜ ᱠᱩᱲᱠᱩᱪᱩᱫ ᱦᱚᱸᱠᱚ ᱟᱸᱡᱚᱢ ᱧᱟᱢ ᱢᱟ ᱾ ᱟᱨ ᱛᱩᱭᱩ ᱠᱚᱨᱮ ᱠᱷᱚᱱ ᱠᱚ ᱵᱟᱧᱪᱟᱣ ᱫᱟᱲᱮ ᱟᱭ ᱢᱟ ᱾ 

ᱟᱫᱚ ᱧᱤᱫᱟ. ᱠᱷᱚᱱ ᱜᱮ ᱩᱱᱤ ᱥᱤᱢ ᱥᱟᱺᱰᱤ ᱜ ᱠᱩᱲᱠᱩᱪᱩᱫ ᱨᱟᱜ ᱟᱸᱡᱚᱢ ᱞᱟ.ᱜᱤᱫ ᱛᱟᱺᱜᱤ ᱨᱮᱠᱚ ᱛᱟᱦᱮᱸᱱᱟ ᱾ ᱩᱱᱤ ᱥᱤᱢ ᱥᱟᱺᱰᱤ ᱢᱤᱫ ᱫᱷᱟᱣ ᱜᱮᱭ ᱠᱩᱲᱠᱩᱪᱩᱫᱽ ᱠᱷᱟᱱ ᱠᱚ ᱢᱮᱱᱟ, "ᱱᱟᱭᱠᱮ ᱥᱩᱢᱩᱝ ᱜᱮᱭ ᱠᱤᱥᱟ.ᱬᱚᱜ-ᱟ ᱾"

ᱵᱟᱨ ᱫᱷᱟᱣ ᱠᱷᱟᱱ ᱠᱚ ᱢᱮᱱᱟ, "ᱢᱟᱺᱡᱷᱤ ᱟᱨ ᱱᱟᱭᱠᱮ ᱥᱩᱢᱩᱝ ᱠᱤᱱ ᱠᱤᱥᱟ.ᱬᱚᱜ-ᱟ ᱾"
ᱟᱨ ᱵᱨ ᱫᱷᱟᱣ ᱠᱷᱚᱱ ᱟ.ᱰᱤ ᱫᱷᱟᱣ ᱠᱷᱟᱱ , "ᱡᱚᱛᱚ ᱦᱚᱲᱟᱜ ᱥᱟ.ᱜᱩᱱ ᱱᱟᱯᱟᱭ ᱜᱮᱭᱟ ᱢᱮᱱᱛᱮ ᱛᱚ ᱢᱮᱱᱟ ᱾"
===ᱥᱟ.ᱜᱩᱱ ᱧᱮᱞ===
ᱱᱚᱝᱠᱟ ᱛᱮ ᱟᱸᱜᱟ ᱞᱮᱱ ᱠᱷᱟᱱ ᱵᱚᱸᱜᱟ ᱟᱠᱟᱱ ᱴᱷᱟᱶ ᱛᱮᱠᱚ ᱦᱟ.ᱡᱩᱜ-ᱟ ᱾ ᱟᱨ ᱡᱚᱛᱚᱣᱟᱜ ᱠᱚ ᱧᱮᱞ ᱥᱟᱸᱜᱮᱭᱟ ᱾ ᱚᱱᱟ ᱪᱩᱨᱩᱡ ᱟᱠᱟᱫ ᱟᱫᱽᱣᱟ ᱪᱟᱣᱞᱮ ᱠᱚ ᱧᱮᱞᱟ ᱾ ᱚᱱᱟ ᱚᱠᱟ ᱠᱚ ᱥᱮᱫ ᱦᱤᱨᱤᱡ ᱯᱟ.ᱥᱤᱨ ᱟᱠᱟᱱᱟ ᱾ ᱟᱫᱚ ᱡᱟᱦᱟᱸ ᱥᱮᱫ ᱦᱤᱨᱤᱡ ᱯᱟ.ᱥᱤᱨ ᱠᱚᱜ-ᱟ, ᱚᱱᱛᱮᱱ ᱵᱚᱸᱜᱟ ᱠᱚ ᱨᱟᱠᱟᱵ ᱠᱚᱣᱟ ᱾ ᱵᱟᱝᱠᱷᱟᱱ ᱫᱚᱠᱚ ᱢᱮᱱᱟ ᱚᱱᱛᱮᱱ ᱵᱚᱸᱜᱟ ᱜᱮ ᱟᱵᱚᱣᱟᱜ ᱫᱷᱚᱱ ᱫᱩᱨᱤᱵᱽ ᱫᱚᱠᱚ ᱤᱫᱤᱭᱟ ᱾ 
ᱤᱱᱟ.ᱠᱟᱛᱮ ᱚᱱᱟ ᱯᱮᱭᱟ ᱰᱚᱰᱷᱟᱜ ᱟᱠᱟᱱ ᱦᱟᱥᱟ ᱠᱚ ᱵᱷᱟᱛᱟᱣᱟ ᱾ ᱡᱩᱫᱤ ᱚᱱᱟ ᱦᱟᱥᱟᱛᱮ ᱯᱮᱨᱮᱡ ᱠᱟᱛᱮ ᱦᱟᱥᱟ ᱵᱟ.ᱲᱛᱤ ᱮᱱᱟ , ᱮᱱᱠᱷᱟᱱ ᱠᱚ ᱢᱮᱱᱟ, "ᱫᱷᱚᱱ ᱫᱚ ᱛᱟᱵᱚ ᱥᱟᱦᱟᱨ ᱞᱟᱦᱟᱨᱚᱜ-ᱟ ᱾" ᱟᱨ ᱦᱟᱥᱟ ᱪᱟᱵᱟ ᱠᱟᱛᱮ ᱵᱟᱭ ᱯᱮᱨᱮᱡᱚᱜ ᱠᱷᱟᱱ ᱠᱚ ᱢᱮᱱᱟ, "ᱵᱩᱜᱤᱛᱟᱨᱟ ᱵᱚᱱ ᱨᱮᱸᱜᱮᱡᱚᱜ-ᱟ ᱾"

ᱚᱱᱟ ᱛᱟᱭᱚᱢ ᱥᱤᱢ ᱤᱡ ᱠᱚ ᱧᱮᱞᱟ, ᱢᱤᱫ ᱴᱷᱮᱱ ᱮ ᱤᱡ ᱠᱟᱜ ᱠᱷᱟᱱ ᱱᱟᱭᱠᱮ, ᱵᱟᱨ ᱴᱷᱮᱱ ᱠᱷᱟᱱ ᱢᱟᱺᱡᱷᱤ ᱟᱨ ᱱᱟᱭᱠᱮ ᱠᱤᱱ ᱠᱤᱥᱟ.ᱬᱚᱜ-ᱟ ᱢᱮᱱᱛᱮ ᱠᱚ ᱢᱮᱱᱟ ᱾ ᱟᱨ ᱟ.ᱰᱤ ᱴᱷᱮᱱ ᱠᱷᱟᱱ ᱡᱚᱛᱚ ᱵᱚᱱ ᱠᱤᱥᱟ.ᱬᱚᱜ-ᱟ ᱢᱮᱱᱛᱮ ᱠᱚ ᱢᱮᱱᱟ ᱾ 

ᱤᱱᱟ. ᱛᱟᱭᱚᱢ ᱥᱤᱢ ᱤᱞ ᱠᱚ ᱧᱮᱞᱟ, ᱵᱟᱞᱮ ᱤᱞ ᱧᱩᱨ ᱠᱚᱜ ᱠᱷᱟᱱ ᱠᱚ ᱢᱮᱱᱟ, "ᱵᱟᱞᱮ ᱜᱤᱫᱽᱨᱟ. ᱠᱚ ᱜᱩᱡᱩᱜ ᱛᱟᱵᱚᱱᱟ ᱾ ᱟᱨ ᱦᱟᱲᱟᱢ ᱤᱞ ᱠᱚ ᱧᱩᱨᱩᱜ ᱠᱷᱟᱱ ᱠᱚ ᱢᱮᱱᱟ, "ᱟᱺᱰᱷᱟ.ᱨᱩᱵᱟᱺᱰᱷᱟ.ᱨᱩ ᱠᱟᱛᱮ ᱵᱚᱱ ᱜᱚᱡ ᱜᱩᱨᱚᱜ-ᱟ ᱾
ᱚᱱᱟ ᱠᱚ ᱵᱟᱝ ᱠᱟᱛᱮ ᱣᱟᱯᱟᱭ ᱜᱮ ᱠᱷᱟᱱ ᱚᱸᱰᱮ ᱜᱮᱠᱚ ᱴᱷᱟ.ᱣᱠᱟ.ᱭᱟ ᱾ ᱟᱨ ᱩᱱᱤ ᱟᱨᱟᱜ ᱥᱟᱺᱰᱤ ᱥᱟᱶᱛᱮ ᱩᱱᱠᱤᱱ ᱦᱮᱲᱟᱜ ᱠᱟᱞᱚᱴ ᱟᱨ ᱯᱩᱸᱰ ᱥᱟᱺᱰᱤ ᱦᱚᱸᱠᱚ ᱵᱚᱸᱜᱟ ᱠᱚᱣᱟ ᱾ ᱛᱟᱭᱚᱢ ᱚᱸᱰᱮ ᱜᱮ ᱵᱟᱨᱟᱵᱟ.ᱨᱤ ᱛᱮ ᱚᱲᱟᱜ ᱞᱟ.ᱜᱤᱫ ᱡᱟᱭᱜᱟ ᱠᱚ ᱦᱟ.ᱴᱤᱧᱟ ᱟᱨ ᱵᱟ.ᱫᱽ ᱵᱟ.ᱭᱦᱟ.ᱲ ᱞᱟ.ᱜᱤᱫ ᱡᱟᱭᱜᱟ ᱦᱚᱸᱠᱚ ᱦᱟ.ᱴᱤᱧᱟ ᱾ ᱟᱨ ᱠᱚ ᱛᱟᱦᱮᱸ ᱢᱤᱫᱩᱜ-ᱟ ᱾

==ᱥᱟᱹᱠᱷᱭᱟᱹᱛ==

https://www.abebooks.com/servlet/BookDetailsPL?bi=2453812202&searchurl=tn%3Dkaram%2Bbinti%26sortby%3D17


 

[[Category:!Main category]]
