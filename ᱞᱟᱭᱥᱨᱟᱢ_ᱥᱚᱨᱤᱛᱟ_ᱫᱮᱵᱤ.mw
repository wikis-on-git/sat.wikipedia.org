'''ᱞᱟᱭᱥᱨᱟᱢ ᱥᱚᱨᱤᱛᱟ ᱫᱮᱵᱤ''' (ᱡᱟᱱᱟᱢ ᱑ ᱢᱟᱨᱪ ᱑᱙᱘᱕) ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱢᱚᱬᱤᱯᱩᱨ ᱯᱚᱱᱚᱛ ᱨᱤᱱᱤᱡ ᱢᱤᱫ ᱧᱩᱛᱩᱢᱟᱱ ᱵᱚᱠᱥᱚᱨ ᱠᱟᱱᱟᱭ ᱾ ᱞᱟᱭᱤᱴᱣᱮᱴ ᱦᱟ.ᱴᱤᱧ ᱨᱮ ᱱᱩᱭ ᱫᱚ ᱡᱟ.ᱛᱤᱭᱟ.ᱨᱤ ᱪᱟᱢᱯᱤᱭᱚᱱ ᱥᱟᱶᱛᱮ ᱟᱭᱟᱨ ᱡᱮᱜᱮᱛ ᱪᱟᱢᱯᱤᱭᱚᱱ ᱠᱟᱱᱟᱭ ᱾<ref>{{cite web |title= Laishram Sarita Devi defeats Alexandra Kuleshova of Russia in Boxing World Championships |url= http://www.sportskeeda.com/boxing/world-champion-laishram-sarita-devi-defeats-alexandra-kuleshova-of-russia |publisher= ''sportskeeda.com'' |date= 11 September 2010 |accessdate= 1 October 2014}}</ref>᱒᱐᱐᱙ ᱥᱟᱞᱮᱨᱮ ᱟᱡ ᱫᱚ ᱚᱨᱡᱩᱱ ᱥᱤᱨᱯᱷᱟ. ᱛᱮᱭ ᱢᱟ.ᱱ ᱦᱟᱞᱟᱝ ᱟᱠᱟᱱᱟ ᱾<ref name=newstrackindia>{{cite web|title=Mary Kom and Sarita Devi receive Awards |url= http://www.newstrackindia.com/newsdetails/122791 |publisher= newstrackindia |date=14 September 2009}}</ref>


==ᱦᱟᱨᱟᱵᱳᱨᱳ==

ᱥᱤᱧᱚᱛ ᱫᱤᱥᱚᱢ ᱢᱚᱬᱤᱯᱩᱨ ᱯᱚᱱᱚᱛ ᱛᱷᱳᱩᱵᱚᱞ ᱡᱤᱞᱟ ᱛᱷᱳᱩᱵᱚᱞ ᱠᱷᱩᱱᱚᱩ ᱟ.ᱛᱩᱨᱮ ᱢᱤᱫᱴᱟ.ᱝ ᱪᱟ.ᱥᱤ ᱚᱲᱟᱜ ᱨᱮ ᱡᱟᱱᱟᱢ ᱟᱠᱟᱱᱟᱭ ᱾ ᱡᱚᱛᱚᱨᱮ ᱟᱠᱚ ᱫᱚ ᱤᱨᱟ.ᱞ ᱜᱚᱴᱟᱝ ᱵᱚᱭᱦᱟ ᱾ ᱛᱩᱨᱩᱭ ᱟᱱᱟᱝ ᱜᱤᱫᱽᱨᱟ. ᱫᱚ ᱥᱚᱨᱤᱛᱟ ᱫᱮᱵᱤ ᱾ ᱟᱭᱳ ᱵᱟᱵᱟ ᱪᱟᱥ ᱠᱟ.ᱢᱤ ᱠᱤᱱ ᱟᱬᱜᱚᱱ ᱨᱮ ᱚᱲᱟᱜ ᱞᱟ.ᱜᱤᱫ ᱫᱟᱠᱟ ᱩᱛᱩ ᱪᱚᱸᱫᱟ ᱥᱟᱦᱟᱱ ᱥᱟᱠᱟᱢ ᱮ ᱦᱟᱞᱟᱝ ᱛᱟᱦᱮᱸᱱ ᱜᱤᱫᱽᱨᱟ. ᱠᱷᱚᱱ ᱾ ᱚᱱᱠᱟ ᱠᱟ.ᱢᱤ ᱠᱟ.ᱢᱤ ᱛᱮᱜᱮ ᱟᱡᱟᱜ ᱦᱚᱲᱢᱚ ᱫᱚ ᱟ.ᱰᱤ ᱠᱮᱴᱮᱡ ᱮᱱᱟ ᱾ ᱠᱮᱴᱮᱡ ᱦᱚᱲᱢᱚ ᱜᱮ ᱵᱚᱠᱥᱤᱝ ᱠᱷᱤᱞᱚᱸᱰ ᱨᱮ ᱞᱟᱜᱟᱛ ᱮᱱᱟ ᱾<ref name=E-Pao>{{cite web|last=E-Pao!|title=Laishram Sarita Devi - 'Arjuna Award' Awardee in the field of Women Boxing -|url=http://www.e-pao.net/epSubPageExtractor.asp?src=features.Profile_of_Manipuri_Personalities.Jimmy_Leivon.Laishram_Sarita_Boxing|work=About Sarita Devi|publisher=E-Pao!|accessdate=8 June 2012}}</ref>ᱣᱟᱭᱤᱛᱷᱟᱩ ᱢᱟᱯᱟᱞ ᱛᱟᱱᱟᱞᱟ ᱤᱛᱩᱱ ᱟᱥᱲᱟ ᱨᱮ ᱤᱨᱟ.ᱞ ᱪᱟᱱᱚᱪ ᱥᱟ.ᱛ ᱠᱟᱛᱮ ᱵᱟᱞ ᱵᱤᱫᱭᱟ ᱢᱚᱸᱫᱤᱨ ᱛᱷᱟᱩᱵᱳᱞ ᱛᱟᱱᱟᱞᱟ ᱤᱛᱩᱱ ᱟᱥᱲᱟ ᱨᱮ ᱵᱷᱩᱨᱛᱤ ᱮᱱᱟᱭ ᱾ ᱚᱱᱰᱮ ᱛᱟᱱᱟᱞᱟᱭ ᱥᱟ.ᱛ ᱠᱮᱜᱼᱟ ᱾ ᱛᱟᱭᱚᱡ ᱵᱚᱠᱥᱤᱝ ᱠᱷᱤᱞᱚᱸᱰ ᱦᱮᱯᱨᱟᱣ ᱛᱚᱸᱜᱮ ᱨᱮ ᱛᱟᱦᱮᱸ ᱮᱱᱛᱮ ᱪᱮᱛᱟᱱ ᱛᱟᱱᱟᱞᱟ ᱫᱚ ᱚᱲᱟᱜ ᱠᱷᱚᱱ ᱯᱟᱲᱦᱟᱣ ᱠᱟᱛᱮ ᱥᱟ.ᱛ ᱠᱮᱜᱼᱟᱭ ᱾<ref name=E-Pao />

==ᱠᱷᱤᱞᱚᱸᱰ ᱮᱱᱮᱢ==

ᱜᱤᱫᱽᱨᱟ. ᱠᱷᱚᱱ ᱜᱮ ᱥᱚᱨᱤᱛᱟ ᱫᱮᱵᱤ ᱫᱚ ᱡᱮᱜᱮᱛᱟ.ᱨᱤ ᱵᱚᱠᱥᱚᱨ ᱢᱚᱦᱢᱚᱫ ᱚᱞᱤ ᱟᱜ ᱵᱚᱠᱥᱤᱝ ᱰᱟᱦᱟᱨ ᱮ ᱠᱩᱥᱤᱭᱟᱜ ᱛᱟᱦᱮᱸᱜ ᱾ ᱩᱱᱤᱭᱟᱜ ᱵᱚᱠᱥᱤᱝ ᱰᱟᱦᱟᱨ ᱛᱮᱜᱮ ᱟᱡ ᱦᱚᱸᱭ ᱵᱚᱠᱥᱤᱝ ᱟᱭ ᱢᱮᱱᱛᱮ ᱢᱚᱱᱮᱛᱮ ᱴᱷᱟ.ᱣᱠᱟ ᱠᱮᱜᱼᱟ ᱾ ᱚᱱᱟ ᱰᱟᱦᱟᱨ ᱛᱮ ᱛᱟᱲᱟᱢ ᱠᱟᱛᱮ ᱜᱮ ᱒᱐᱐᱐ ᱥᱟᱞ ᱛᱮᱫᱚ ᱢᱤᱫ ᱧᱩᱛᱩᱢᱟᱱ ᱵᱚᱠᱥᱚᱨ ᱮ ᱵᱮᱱᱟᱣ ᱮᱱᱟ ᱾ ᱚᱱᱟ ᱥᱮᱨᱢᱟ ᱜᱮ ᱥᱤᱧᱚᱛ ᱫᱤᱥᱚᱢ ᱡᱟ.ᱛᱤᱭᱟ.ᱨᱤ ᱵᱚᱠᱥᱤᱝ ᱴᱤᱢ ᱨᱮ ᱥᱮᱞᱮᱫ ᱠᱟᱛᱮ ᱵᱮᱸᱠᱚᱠ ᱨᱮ ᱦᱩᱭ ᱞᱮᱱ ᱮᱥᱤᱭᱟᱱ ᱵᱚᱠᱥᱤᱝ ᱠᱷᱤᱞᱚᱸᱰ ᱨᱮ ᱫᱟᱣ ᱮ ᱦᱟᱛᱟᱣ ᱞᱮᱜᱼᱟ ᱾ ᱟᱡᱟᱜ ᱦᱚᱲᱢᱚ ᱦᱟᱢᱟᱞ ᱦᱟ.ᱴᱤᱧ ᱵᱚᱠᱥᱤᱝ ᱦᱮᱯᱨᱟᱣ ᱨᱮ ᱚᱸᱰᱮ ᱫᱚᱥᱟᱨ ᱥᱤᱨᱯᱷᱟ.ᱭ (Silver Medal) ᱟᱢᱮᱴ ᱞᱮᱜᱼᱟ ᱾<ref>{{cite web |title= Woman boxer Laishram Sarita Devi crowned with Arjuna Award |url= http://news.oneindia.in/2009/08/29/womanboxer-laishram-sarita-devi-crowned-with-arjunaaward.html |publisher= ''oneindia.in'' |date= 29 August 2009 |accessdate= 1 October 2014}}</ref>ᱚᱱᱟ ᱛᱟᱭᱚᱢ ᱟᱭᱢᱟ ᱡᱟᱭᱜᱟ ᱦᱮᱯᱨᱟᱣ ᱨᱮ ᱟ.ᱰᱤ ᱟ.ᱰᱤ ᱥᱤᱨᱯᱷᱟ.ᱭ ᱧᱟᱢ ᱞᱮᱜᱼᱟ ᱾ ᱒᱐᱐᱖ ᱨᱮ ᱱᱟᱣᱟ ᱫᱤᱞᱤ ᱠᱚᱢᱚᱱᱣᱮᱞᱛᱷ ᱵᱚᱠᱥᱤᱝ ᱦᱮᱯᱨᱟᱣ ᱨᱮ ᱯᱩᱭᱞᱩ ᱥᱤᱨᱯᱷᱟ.(Gold Medal ) ᱮ ᱟᱢᱮᱴ ᱞᱮᱜᱼᱟ ᱾ ᱒᱐᱐᱕ ᱥᱟᱞ ᱨᱮ ᱨᱩᱥᱤᱭᱟ ᱨᱮ ᱦᱩᱭ ᱞᱮᱱ ᱛᱮᱥᱟᱨ ᱟᱱ ᱫᱷᱟ.ᱨᱛᱤ ᱡᱟᱠᱟᱛ ᱠᱩᱲᱤ ᱦᱚᱯᱚᱱ ᱵᱚᱠᱥᱤᱝ ᱦᱮᱯᱨᱟᱣ ᱨᱮ ᱛᱮᱥᱟᱨ ᱥᱤᱨᱯᱷᱟ.ᱭ (Bronze Medal) ᱟᱢᱮᱴ ᱞᱮᱜᱼᱟ ᱾ ᱚᱱᱟ ᱨᱟ.ᱥᱠᱟ. ᱛᱮ ᱢᱚᱬᱤᱯᱩᱨ ᱥᱟᱨᱠᱟᱨ ᱫᱚ ᱥᱚᱵ-ᱤᱱᱥᱯᱮᱠᱴᱚᱨ ᱯᱚᱫᱽ ᱢᱚᱬᱤᱯᱩᱨ ᱯᱩᱞᱤᱥ ᱨᱮ ᱥᱚᱨᱤᱛᱟ ᱫᱮᱵᱤ ᱠᱚ ᱦᱟᱛᱟᱣ ᱠᱮᱫᱮᱭᱟ ᱾ ᱒᱐᱑᱐ ᱥᱟᱞ ᱨᱮ ᱰᱮᱯᱩᱴᱤ ᱥᱩᱯᱚᱨᱤᱱᱴᱮᱸᱰᱮᱸᱴ ᱚᱯᱷ ᱯᱩᱞᱤᱥ (DSP) ᱯᱚᱫᱽ ᱛᱮᱠᱚ ᱯᱨᱳᱢᱳᱥᱚᱱ ᱠᱮᱫᱮᱭᱟ ᱾<ref>{{Cite web|url=http://www.e-pao.net/epSubPageExtractor.asp?src=features.Profile_of_Manipuri_Personalities.Jimmy_Leivon.Laishram_Sarita_Boxing|title=profile of sarita|last=|first=|date=|website=|archive-url=|archive-date=|dead-url=|access-date=}}</ref> ᱒᱐᱑᱔ ᱥᱟᱞ ᱨᱮ ᱜᱞᱟᱥᱠᱚ ᱠᱚᱢᱚᱱᱣᱮᱞᱛᱷ ᱵᱚᱠᱥᱤᱝ ᱦᱮᱯᱨᱟᱣ ᱨᱮ ᱫᱚᱥᱟᱨ ᱥᱤᱨᱯᱷᱟ.ᱭ ᱟᱢᱮᱴ ᱞᱮᱜᱼᱟ ᱾<ref>{{cite web |title= CWG Silver Medallist Boxer Sarita Devi To Quit After Olympics 2016 |url= http://sports.ndtv.com/commonwealth-games-2014/news/228566-cwg-silver-medallist-boxer-sarita-devi-to-quit-after-olympics-2016 |publisher= ''NDTV'' |date= 20 August 2014 |accessdate= 1 October 2014}}</ref> 

 
[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱒᱐᱑᱙]]
