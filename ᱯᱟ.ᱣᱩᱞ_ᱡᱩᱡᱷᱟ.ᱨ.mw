'''''ᱯᱟ.ᱣᱩᱞ ᱡᱩᱡᱷᱟ.ᱨ'''

ᱥᱟᱱᱛᱟᱲᱤ ᱥᱟᱶᱦᱮᱫ ᱚᱱᱚᱬᱦᱮ ᱨᱮᱭᱟᱜ ᱱᱟᱜᱟᱢ ᱨᱮ ᱟ.ᱰᱤ ᱢᱟ.ᱱᱟᱱ ᱚᱱᱚᱬᱦᱤᱭᱟ. ᱟᱨ ᱡᱚᱛᱚ ᱠᱷᱚᱱ ᱯᱩᱭᱞᱩ ᱚᱱᱚᱬᱦᱤᱭᱟ. ᱫᱚ ᱯᱟ.ᱣᱩᱞ ᱡᱩᱡᱷᱟ.ᱨ ᱥᱚᱨᱮᱱ ᱜᱮ ᱾ ᱚᱱᱟᱛᱮ ᱥᱟᱱᱛᱟᱲᱤ ᱥᱟᱶᱦᱮᱫ ᱚᱱᱚᱬᱦᱮ ᱨᱮᱭᱟᱜ ᱱᱟᱜᱟᱢ ᱨᱮᱫᱚ ᱯᱟ.ᱣᱩᱞ ᱡᱩᱡᱷᱟ.ᱨ ᱡᱩᱜᱽ ᱡᱤᱣᱤᱫ ᱮ ᱛᱟᱦᱮᱸᱱᱟ ᱾

==ᱜᱤᱫᱽᱨᱟ. ᱚᱠᱛᱚ==
ᱢᱟᱱᱚᱛᱟᱱ ᱯᱟ.ᱣᱩᱞ ᱡᱩᱡᱷᱟ.ᱨ ᱥᱚᱨᱮᱱ ᱫᱚ ᱒᱑ ᱰᱤᱥᱮᱢᱵᱚᱨ ᱑᱘᱙᱒ ᱥᱟᱞᱮ ᱨᱮ ᱥᱟᱦᱮᱵᱽᱜᱚᱸᱡᱽ (ᱥᱟᱱᱛᱟᱲ ᱯᱟᱨᱜᱟᱱᱟ) ᱡᱤᱞᱞᱟ ᱨᱮᱭᱟᱜ ᱯᱟ.ᱠᱩᱲᱤᱭᱟ. ᱛᱷᱟᱱᱟ ᱪᱩᱱ ᱯᱟᱲᱟ ᱟ.ᱛᱩ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱢᱩᱱᱥᱤ ᱯᱟᱺᱰᱩ ᱥᱚᱨᱮᱱ ᱟᱨ ᱜᱚᱲᱚᱢ ᱦᱟᱲᱟᱢᱟᱜ ᱧᱩᱛᱩᱢ ᱫᱚ ᱯᱮᱠᱳ ᱥᱚᱨᱮᱱ ᱾ ᱢᱟ.ᱱ ᱯᱟᱱᱰᱩ ᱥᱚᱨᱮᱱ ᱫᱚ ᱟ.ᱛᱩ ᱟᱥᱲᱟ ᱨᱤᱱᱤᱡ ᱢᱟᱪᱮᱛ ᱮ ᱛᱟᱦᱮᱸ ᱠᱟᱱᱟ ᱾ 
     
ᱟ.ᱛᱩ ᱟᱥᱲᱟ ᱨᱮᱜᱮ ᱚᱞ ᱯᱟᱲᱦᱟᱣ ᱫᱚᱭ ᱮᱛᱚᱦᱚᱵ ᱞᱮᱜ-ᱟ ᱾ ᱤᱱᱟ. ᱛᱟᱭᱚᱢ ᱫᱚ ᱰᱩᱢᱠᱟ. ᱡᱤᱞᱞᱟ. ᱠᱷᱚᱱ ᱩᱱᱩᱥᱩᱞ ᱟᱥᱲᱟ ᱫᱚᱭ ᱥᱟ.ᱛ ᱞᱮᱜ-ᱟ ᱾ ᱠᱚᱞᱠᱟᱛᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮᱭᱟᱜ ᱥᱚᱱᱛᱚ ᱯᱟᱣᱩᱞ ᱵᱤᱨᱫᱟ.ᱜᱟᱲ ᱠᱷᱚᱱ ᱪᱮᱛᱟᱱ ᱛᱟᱱᱟᱱᱟ ᱫᱚᱭ ᱥᱟ.ᱛ ᱞᱮᱜ-ᱟ ᱾   

===ᱚᱞ-ᱵᱮᱞ===
ᱯᱟ.ᱣᱩᱞ ᱡᱩᱡᱷᱟᱨ ᱥᱚᱨᱮᱱ ᱫᱚ ᱥᱟᱱᱛᱟᱲᱤ ᱥᱟᱶᱦᱮᱫᱤᱭᱟ. ᱠᱚ ᱛᱟᱞᱟᱨᱮ ᱢᱤᱫ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱟ.ᱰᱤ ᱜᱚᱱᱚᱝ ᱟᱱ ᱚᱞ ᱚᱱᱚᱬᱦᱮ ᱯᱩᱛᱷᱤ '''ᱵᱟᱦᱟ ᱰᱷᱟ.ᱞᱣᱟ.ᱜ''' ᱜᱮ ᱯᱩᱭᱞᱩ ᱚᱱᱚᱬᱦᱮ ᱯᱩᱛᱷᱤ ᱛᱟᱭ ᱫᱚ ᱾ ᱱᱚᱶᱟ ᱫᱚ ᱑᱙᱔᱓ ᱥᱟᱞᱮᱨᱮ ᱟᱨ ᱦᱚᱸ ᱛᱤᱱᱟ.ᱝ ᱜᱟᱱ ᱚᱱᱚᱬᱦᱮ ᱚᱞ ᱥᱟᱞᱟᱜ ᱠᱟᱛᱮ ᱱᱟᱶᱟ ᱞᱮᱠᱟᱛᱮᱭ ᱩᱪᱷᱟ.ᱱ ᱞᱮᱜ-ᱟ ᱾ ᱚᱱᱚᱬᱦᱤᱭᱟ. ᱯᱟ.ᱣᱩᱞ ᱡᱩᱡᱷᱟ.ᱨ ᱥᱚᱨᱮᱱ ᱫᱚ ᱚᱱᱚᱬᱦᱮ ᱠᱚ ᱢᱟᱭ ᱚᱞ ᱞᱮᱫ ᱜᱮᱭᱟ, ᱤᱠᱷᱟ.ᱱ ᱚᱱᱟ ᱠᱚᱜᱚ ᱠᱟ.ᱣᱰᱤ ᱟᱱᱟᱴ ᱠᱷᱟ.ᱛᱤᱨ ᱵᱟᱭ ᱪᱷᱟᱯᱟ ᱥᱚᱫᱚᱨ ᱫᱟᱲᱮᱭᱟᱫ-ᱟ ᱾ ᱟᱨ ᱫᱚᱦᱚ ᱨᱮᱜᱮ ᱛᱟᱦᱮᱸ ᱫᱚᱦᱚ ᱮᱱ ᱛᱟᱭᱟ ᱾ ᱚᱱᱚᱬᱦᱤᱭᱟ. ᱯᱟ.ᱣᱩᱞ ᱡᱩᱡᱷᱟ.ᱨ ᱫᱚ ᱥᱟᱱᱛᱟᱲᱤ ᱯᱟ.ᱨᱥᱤ ᱥᱟᱶᱦᱮᱫ ᱞᱟ.ᱜᱤᱫ ᱟ.ᱰᱤ ᱡᱩᱨ ᱜᱮᱭ ᱠᱩᱨᱩᱢᱩᱴᱩ ᱞᱮᱜ-ᱟ ᱾ ᱥᱟᱱᱛᱟᱲᱤ ᱯᱟ.ᱨᱥᱤ ᱟᱨ'''Bold text''' ᱥᱟᱶᱦᱮᱫ ᱨᱮ ᱟ.ᱰᱤ ᱵᱟ.ᱲᱛᱤ ᱫᱩᱞᱟ.ᱲ ᱛᱟᱦᱮᱸ ᱠᱟᱱ ᱛᱟᱭᱟ ᱾ 

==ᱜᱩᱨ==
ᱥᱟᱶᱛᱟ ᱨᱮ ᱦᱚᱲ ᱢᱟ ᱟ.ᱰᱤ ᱰᱷᱮᱨ ᱜᱮ ᱾ ᱤᱠᱷᱟ.ᱱ ᱯᱟ.ᱣᱩᱞ ᱡᱩᱡᱷᱟ.ᱨ ᱥᱚᱨᱮᱱ ᱜᱮ ᱢᱤᱫ ᱱᱚᱝᱠᱟᱱ ᱦᱚᱲ ᱮ ᱛᱟᱦᱮᱸ ᱠᱟᱱᱟ, ᱡᱟᱦᱟᱸᱭ ᱮᱴᱟᱜ ᱡᱟ.ᱛᱤ ᱠᱚ ᱧᱮᱞ ᱠᱟᱛᱮ ᱚᱡ ᱦᱚᱸ ᱥᱟᱱᱛᱟᱲ ᱥᱟᱶᱛᱟ ᱨᱮᱭᱟᱜ ᱯᱟ.ᱨᱥᱤ ᱟᱨ ᱥᱟᱶᱦᱮᱫ ᱵᱟᱧᱪᱟᱣ ᱫᱚᱦᱚ ᱥᱟᱱᱟ ᱞᱮᱫᱮᱭᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱥᱟᱱᱛᱟᱲᱤ ᱯᱟ.ᱨᱥᱤ ᱞᱟ.ᱜᱤᱫ ᱫᱚ ᱟᱡ ᱜᱮ ᱡᱚᱛᱚ ᱠᱷᱚᱱ ᱯᱩᱭᱞᱩ ᱨᱮ ᱚᱱᱚᱬᱦᱮᱭ ᱜᱟᱞᱟᱝ ᱜᱟᱵᱟᱱ ᱞᱮᱜ-ᱟ ᱾ ᱥᱟᱱᱛᱟᱲᱤ ᱯᱟ.ᱨᱥᱤ ᱨᱮ ᱱᱩᱱᱟ.ᱝ ᱫᱩᱞᱟ.ᱲ ᱛᱟᱦᱮᱸᱱ ᱱᱟ.ᱱ ᱯᱟ.ᱣᱩᱞ ᱡᱩᱡᱷᱟ.ᱨ ᱥᱚᱨᱮᱱ ᱜᱚᱢᱠᱮ ᱫᱚ ᱑᱙ ᱯᱷᱮᱵᱨᱩᱣᱟᱨᱤ ᱑᱙᱕᱔ ᱥᱟᱞᱮᱨᱮ ᱱᱚᱶᱟ ᱫᱷᱩᱲᱤ ᱫᱷᱟ.ᱨᱛᱤ ᱠᱷᱚᱱ ᱫᱚ ᱡᱟᱭᱡᱩᱜᱽ ᱞᱟ.ᱜᱤᱫ ᱵᱤᱫᱟ.ᱭ ᱮ ᱦᱟᱛᱟᱣ ᱥᱟ.ᱨᱤ ᱞᱮᱜ-ᱟ ᱾ ᱤᱠᱷᱟ.ᱱ ᱵᱤᱫᱟ.ᱭ ᱮ ᱦᱟᱛᱟᱣ ᱟᱠᱟᱫ ᱨᱮᱦᱚᱸ ᱟᱡᱟᱜ ᱚᱞ-ᱵᱮᱞ ᱠᱟ.ᱢᱤ ᱠᱟ.ᱨᱫᱷᱟ.ᱱᱤ ᱦᱚᱛᱮᱛᱮ ᱟᱵᱚ ᱠᱚ ᱛᱟᱞᱟᱨᱮ ᱡᱟᱭᱡᱩᱜᱽ ᱡᱤᱭᱟ.ᱛ ᱠᱤᱱ ᱛᱟᱦᱮᱸ ᱫᱚᱦᱚ ᱮᱱᱟ ᱾ 
     
==ᱥᱟᱹᱠᱷᱭᱟᱹᱛ==

  [http://www.allindiaaseca.org/books/pauljujhar-soren.html paul jujhar soren]



[[Category:!Main category]]
[[Category:History of Santal People]]
[[Category:Literature]]
