ᱥᱤ ᱡᱤᱱᱯᱤᱝ (ᱡᱟᱱᱟᱢ ᱑᱕ ᱡᱩᱱ ᱑᱙᱕᱓) ᱠᱚᱢᱭᱩᱱᱤᱴ ᱯᱟᱨᱴᱤ ᱚᱯ ᱪᱟᱭᱱᱟ ᱨᱮᱱᱤᱡ ᱥᱚᱪᱤᱵᱽ, ᱥᱮᱱᱴᱨᱟᱞ ᱢᱤᱞᱤᱴᱟᱨᱤ ᱠᱚᱢᱤᱥᱚᱱ ᱨᱮᱱᱤᱡ ᱯᱟᱨᱥᱮᱛ ᱟᱨ ᱪᱤᱱ ᱨᱮᱱᱤᱡ ᱫᱤᱥᱚᱢ ᱜᱚᱢᱠᱮ ᱠᱟᱱᱟ ᱾ [[ᱫᱚᱥᱟᱨ ᱡᱮᱜᱮᱛ ᱞᱟᱹᱰᱷᱟᱹᱭ]] ᱛᱟᱭᱚᱢ ᱡᱟᱱᱟᱢ ᱟᱠᱟᱱ ᱯᱩᱭᱞᱩ ᱥᱟᱫᱷᱟᱨᱚᱱ ᱥᱚᱪᱤᱵᱽ ᱠᱟᱱᱟᱭ ᱱᱩᱭ ᱫᱚ ᱾ ᱞᱟᱠᱪᱟᱨ ᱞᱟᱹᱰᱷᱟᱹᱭ ᱛᱟᱭᱚᱢ ᱟᱡ ᱵᱟᱵᱟ ᱥᱟᱶ ᱡᱟᱱᱪᱩᱣᱟᱱ ᱠᱟᱶᱱᱴᱤ ᱧᱩᱛᱩᱢᱟᱱ ᱢᱤᱫ ᱟᱹᱛᱩ ᱨᱮ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱫ ᱾ ᱥᱤᱝᱦᱚᱣᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱯᱟᱲᱦᱟᱣ ᱥᱟᱹᱛ ᱛᱟᱭᱚᱢ ᱪᱤᱱ ᱨᱮᱭᱟᱜ ᱫᱚᱨᱭᱟ ᱫᱷᱟᱨᱮ ᱯᱚᱱᱚᱛ ᱠᱚᱨᱮ ᱨᱟᱡᱽᱱᱤᱛᱤ ᱠᱷᱮᱢᱚᱛᱟ ᱵᱟᱲᱦᱟᱣ ᱮ ᱮᱦᱚᱵ ᱠᱮᱜ-ᱟ ᱾ ᱑᱙᱙᱙ ᱠᱷᱚᱱᱟᱜ ᱒᱐᱐᱒ ᱥᱟᱞ ᱦᱟᱹᱵᱤᱡ ᱫᱚ ᱩᱱᱤ ᱯᱷᱭᱩᱡᱤᱥᱟᱱ ᱯᱚᱱᱚᱛ ᱨᱮᱱᱤᱡ ᱯᱚᱱᱚᱛ ᱜᱚᱢᱠᱮ (ᱨᱟᱡᱽᱭᱚᱯᱟᱞ) ᱮ ᱛᱟᱦᱮᱸ ᱠᱟᱱᱟ ᱾ ᱒᱐᱐᱒ ᱠᱷᱚᱱᱟᱜ ᱒᱐᱐᱗ ᱦᱟᱹᱵᱤᱡ ᱫᱚ  "ᱡᱚᱡᱤᱭᱟᱝ" ᱯᱚᱱᱚᱛ ᱨᱤᱱᱤᱡ ᱥᱚᱪᱤᱵᱽ ᱞᱮᱠᱟᱭ ᱠᱟᱹᱢᱤ ᱞᱮᱜ-ᱟ ᱾ ᱒᱐᱐᱗ ᱥᱟᱞ ᱨᱮ ᱠᱚᱢ ᱫᱤᱱ ᱞᱟᱹᱜᱤᱫ '''ᱥᱟᱝᱜᱷᱟᱭ''' ᱯᱚᱱᱚᱛ ᱨᱮᱱᱤᱡ ᱥᱚᱪᱤᱵᱽ ᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱒᱐᱐᱗ ᱥᱮᱨᱢᱟ ᱨᱮᱜᱮ ᱫᱤᱥᱚᱢ ᱜᱚᱢᱠᱮ '''ᱦᱩ ᱡᱤᱱᱛᱟᱣ''' ᱣᱤᱡ ᱩᱛᱚᱨᱟᱫᱷᱤᱠᱟᱨᱤ ᱞᱮᱠᱟ ᱢᱚᱬᱮ ᱥᱮᱨᱢᱟ ᱦᱟᱹᱵᱤᱡ ᱮ ᱛᱟᱦᱮᱸ ᱠᱟᱱᱟ ᱾ ᱒᱐᱐᱘ ᱠᱷᱚᱱᱟᱜ ᱒᱐᱑᱓ ᱦᱟᱹᱵᱤᱡ ᱫᱚ ᱥᱚᱦᱚᱫ ᱫᱤᱥᱚᱢ ᱜᱚᱢᱠᱮ ᱛᱟᱦᱮᱸ ᱠᱟᱱᱟ ᱾ ᱒᱐᱑᱐ ᱠᱷᱚᱱᱟᱜ ᱒᱐᱑᱒ ᱥᱟᱞ ᱦᱟᱹᱵᱤᱡ ᱫᱚ ᱥᱮᱱᱴᱨᱟᱞ ᱢᱤᱞᱤᱴᱟᱨᱤ ᱠᱚᱢᱤᱥᱚᱱ ᱨᱮᱱᱤᱡ ᱡᱚᱜᱚ ᱯᱟᱨᱥᱮᱛ ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱾ ᱫᱤᱥᱚᱢ ᱜᱚᱢᱠᱮ ᱵᱮᱱᱟᱣᱮᱱ ᱛᱟᱭᱚᱢ ᱫᱚ ᱟᱹᱰᱤ ᱜᱟᱱ ᱫᱩᱨᱱᱤᱛᱤ ᱪᱟᱵᱟᱭ ᱞᱟᱹᱜᱤᱫ ᱮ ᱠᱟᱹᱢᱤ ᱟᱠᱟᱜ-ᱟ ᱾ ᱩᱱᱤ ᱟᱯᱱᱟᱨ ᱛᱮ ᱪᱤᱱ ᱨᱟᱥᱴᱨᱚᱵᱟᱫᱤ ᱜᱷᱚᱥᱬᱟ ᱠᱟᱛᱮ [[ᱤᱱᱴᱚᱨᱱᱮᱴ]] ᱪᱮᱛᱟᱱ ᱨᱮ ᱵᱟᱪᱷᱚᱱᱫᱚᱭ ᱞᱟᱜᱟᱣ ᱞᱮᱜ-ᱟ ᱾ "ᱪᱟᱭᱱᱤᱡᱽ ᱰᱨᱤᱢ" ᱧᱩᱛᱩᱢ ᱛᱮ ᱢᱤᱫ ᱥᱞᱚᱜᱟᱱ ᱮᱢ ᱠᱟᱛᱮ ᱩᱱᱤ ᱪᱤᱱ ᱨᱮᱭᱟᱜ ᱠᱟᱹᱣᱰᱤ ᱟᱹᱨᱤ ᱥᱟᱡᱟᱣ ᱮ ᱪᱮᱥᱴᱟ ᱞᱮᱜ-ᱟ ᱾ ᱪᱤᱱ ᱨᱮᱭᱟᱜ ᱯᱷᱟᱫᱟ ᱵᱟᱹᱱᱤᱡᱽ, ᱜᱞᱚᱵᱟᱞᱟᱭᱡᱮᱥᱚᱱ, ᱪᱤᱱ-ᱡᱟᱯᱟᱱ ᱥᱟᱹᱜᱟᱹᱭ ᱫᱟᱹᱠᱷᱤᱱ ᱪᱤᱱ ᱥᱟᱜᱚᱨ ᱨᱮ ᱟᱡᱟᱜ ᱟᱹᱭᱫᱟᱹᱨ ᱮᱢᱟᱱ ᱨᱮ ᱟᱡᱟᱜ ᱫᱟᱢᱟᱱ ᱮᱱᱮᱢ ᱢᱮᱱᱟᱜ-ᱟ ᱾ '''ᱣᱟᱱ ᱵᱮᱞᱴ ᱣᱟᱱ ᱨᱚᱰ''' ᱫᱟᱨᱟᱭ ᱛᱮ [[ᱭᱩᱨᱚᱯ]] ᱟᱨ [[ᱮᱥᱤᱭᱟ]] ᱟᱡᱟᱜ ᱟᱫᱷᱤᱯᱚᱛᱭᱚ ᱵᱤᱥᱛᱟᱨ ᱮᱫᱟ ᱾ ᱢᱚᱬᱮ ᱯᱤᱰᱷᱤ ᱨᱮᱱᱤᱡ ᱠᱟᱡᱽᱱᱮᱛᱟ ᱞᱮᱠᱟ ᱛᱮ ᱩᱱᱤ ᱟᱹᱰᱤ ᱜᱟᱱ ᱨᱟᱡᱽᱱᱤᱛᱤᱛ ᱥᱚᱠᱛᱤ ᱢᱤᱫ ᱴᱷᱮᱱ ᱠᱟᱛᱮᱭ ᱫᱚᱦᱚ ᱟᱠᱟᱫ ᱠᱚᱣᱟ ᱾ ᱥᱤᱯᱟᱹᱦᱤᱭᱟᱜ ᱞᱟᱦᱟᱱᱛᱤ ᱟᱨ [[ᱤᱱᱴᱚᱨᱱᱮᱴ]] ᱨᱮᱭᱟᱜ ᱯᱟᱥᱱᱟᱣ ᱟᱨ ᱵᱷᱟᱹᱜᱤ ᱵᱮᱵᱷᱟᱨ ᱪᱮᱛᱟᱱ ᱨᱮ ᱩᱱᱤ ᱜᱩᱨᱩᱛ ᱮ ᱮᱢᱮᱜ-ᱟ ᱾ ᱟᱡ ᱫᱤᱥᱚᱢ ᱜᱚᱢᱠᱮ ᱵᱮᱱᱟᱣᱮᱱ ᱛᱟᱭᱚᱢ ᱫᱤᱥᱚᱢ ᱜᱚᱢᱠᱮ ᱛᱟᱦᱮᱸ ᱨᱮᱭᱟᱜ ᱠᱷᱟᱴᱚ ᱚᱠᱛᱚ ᱫᱚ ᱚᱪᱚᱜ ᱟᱠᱟᱜ-ᱟ ᱾ ᱒᱐᱑᱘ ᱥᱟᱞ ᱨᱮ ᱯᱷᱚᱵᱚᱨᱥ ᱢᱟᱜᱟᱡᱤᱱ ᱩᱱᱤ ᱫᱚ ᱡᱮᱫᱮᱛ ᱨᱮᱱᱤᱡ ᱡᱚᱛᱚ ᱠᱚ ᱵᱟᱰᱟᱭ ᱟᱠᱟᱫᱮ ᱟᱨ ᱥᱚᱠᱛᱤᱢᱟᱱ ᱱᱮᱛᱟ ᱞᱮᱠᱟ ᱛᱮ ᱪᱷᱟᱹᱴᱭᱟᱹᱨ ᱟᱠᱟᱫᱮᱭᱟ ᱾ ᱚᱱᱟ ᱢᱟᱬᱟᱝ ᱫᱚ [[ᱨᱟᱥᱤᱭᱟ]] ᱨᱮᱱᱤᱡ [[ᱵᱷᱞᱟᱫᱤᱢᱤᱨ ᱯᱩᱛᱤᱱ]] ᱱᱚᱶᱟ ᱴᱷᱟᱶ ᱨᱮ ᱢᱚᱬᱮ ᱥᱮᱨᱢᱟ ᱦᱟᱹᱵᱤᱡ ᱮ ᱛᱟᱦᱮᱸ ᱠᱟᱱᱟ ᱾ 
==ᱮᱛᱚᱦᱚᱵ ᱡᱤᱭᱚᱱ==
ᱥᱤ ᱡᱤᱱᱯᱤᱝ ᱫᱚ ᱑᱙᱕᱓ ᱥᱟᱞ ᱨᱮ [[ᱪᱤᱱ]] ᱨᱮᱭᱟᱜ ᱨᱟᱡᱽᱜᱟᱲ [[ᱵᱮᱡᱤᱝ]] ᱨᱮ ᱡᱟᱱᱟᱢ ᱞᱮᱱᱟ ᱾ ᱩᱱᱤ ᱫᱚ '''ᱥᱤ ᱡᱚᱜᱩᱝᱥᱩ''' ᱟᱨ '''ᱠᱤ ᱥᱤᱱ''' ᱛᱮᱠᱤᱱᱤᱡ ᱫᱚᱥᱟᱨ ᱦᱚᱯᱚᱱ ᱠᱟᱱᱟᱭ ᱾

==ᱯᱷᱮᱰᱟᱛ==
https://or.wikipedia.org/wiki/%E0%AC%B6%E0%AC%BF_%E0%AC%9C%E0%AC%BF%E0%AC%A8%E0%AC%AA%E0%AC%BF%E0%AC%99%E0%AD%8D%E0%AC%97
==ᱵᱟᱦᱨᱮ ᱡᱚᱱᱚᱲ==
==ᱥᱟᱹᱠᱷᱭᱟᱹᱛ==





[[ᱛᱷᱚᱠ: ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
