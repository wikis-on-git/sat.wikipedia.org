'''ᱯᱷᱤᱫᱮᱞ ᱟᱞᱮᱥᱟᱫᱨᱚ ᱠᱟᱥᱛᱨᱚ ᱨᱩᱡᱽ''' ᱩᱱᱤ ᱫᱚ '''ᱯᱷᱤᱫᱮᱞ ᱠᱟᱥᱛᱨᱚ''' ᱥᱮ ᱠᱷᱟᱹᱞᱤ-ᱜᱮ '''ᱠᱟᱥᱛᱨᱚ''' ᱧᱩᱛᱩᱢ ᱛᱮᱦᱚᱸ ᱵᱟᱰᱟᱭ ᱢᱮᱱᱟᱭᱟ᱾ ᱩᱱᱤ ᱫᱚ ᱢᱤᱫ [[ᱠᱤᱣᱵᱟ]] ᱨᱮᱱ ᱨᱟᱡᱽᱟᱹᱨᱤ ᱱᱮᱛᱟ ᱟᱨ ᱠᱤᱣᱵᱟ ᱨᱮᱱᱟ ᱥᱚᱢᱟᱡᱽ ᱛᱚᱱᱛᱚᱨᱚ ᱦᱩᱞ ᱠᱟᱱᱟᱭ᱾ [[ᱠᱤᱣᱵᱟ ᱦᱩᱞ]] ᱨᱮᱱ ᱯᱨᱚᱫᱷᱟᱱ ᱱᱮᱛᱟ ᱯᱷᱤᱫᱮᱞ ᱠᱟᱥᱛᱨᱚ ᱫᱚ ᱯᱷᱮᱵᱽᱨᱩᱭᱟᱨᱤ ᱑᱙᱕᱙ ᱠᱷᱚᱱ ᱑᱙᱗᱖ ᱥᱮᱨᱢᱟ ᱫᱷᱟᱹᱵᱤᱡᱽ [[ᱠᱤᱣᱵᱟ]] ᱨᱮᱱ ᱯᱨᱚᱫᱷᱟᱱ ᱢᱚᱱᱛᱨᱤ ᱮᱭ ᱛᱟᱦᱮ ᱠᱟᱱᱟ᱾ ᱚᱱᱟ ᱛᱟᱭᱚᱢ ᱟᱡᱽ ᱤᱪᱪᱷᱟ ᱛᱮ ᱵᱟᱝ ᱚᱪᱚᱜᱜᱽᱚ ᱫᱷᱟᱹᱵᱤᱡᱽ ᱛᱮ ᱒᱐᱐᱘ ᱥᱮᱨᱢᱟ ᱫᱷᱟᱹᱵᱤᱡᱽ ᱛᱮ  [[ᱠᱤᱣᱵᱟ]] ᱢᱚᱱᱛᱨᱤ ᱯᱚᱨᱤᱥᱚᱫᱽ ᱨᱮᱱ ᱯᱨᱮᱥᱤᱵᱮᱱᱴ-ᱮ ᱛᱟᱦᱮ ᱠᱟᱱᱟ᱾ ᱩᱱᱤ ᱑᱙᱖᱑ ᱥᱮᱨᱢᱟ ᱠᱷᱚᱱ ᱜᱚᱡᱚᱜᱚᱜ ᱞᱟᱦᱟ ᱫᱷᱟᱹᱵᱤᱡᱽ ᱛᱮ [[ᱠᱤᱣᱵᱟ ᱠᱚᱢᱤᱱᱤᱴᱤᱥ ᱯᱟᱨᱴᱤ]] ᱨᱮᱱ ᱯᱨᱚᱫᱷᱟᱱ ᱢᱚᱱᱛᱨᱤ ᱜᱮᱭ ᱛᱟᱦᱮ ᱠᱟᱱᱟ᱾ ᱚᱱᱟ ᱛᱟᱭᱚᱢ ᱒᱐᱐᱘ ᱥᱮᱨᱢᱟ ᱟᱛᱟᱜ ᱨᱩᱣᱟᱹ ᱦᱚᱲᱢᱚ ᱤᱠᱟᱹᱣ ᱛᱟᱭᱚᱢ ᱟᱭᱟᱜ ᱯᱚᱫ ᱟᱡᱽ ᱨᱮᱱ ᱵᱚᱠᱚᱛ [[ᱨᱟᱣᱞ ᱠᱟᱥᱛᱨᱚ]] ᱴᱷᱮᱱ ᱫᱟᱭᱤᱛᱛᱚ ᱮᱭ ᱮᱢᱟᱚᱴᱩ ᱠᱟᱫᱟ᱾ [[ᱨᱟᱣᱞ ᱠᱟᱥᱛᱨᱚ|ᱨᱟᱣᱞ]] ᱫᱚ ᱷᱤᱛᱟᱹ ᱚᱠᱛᱚᱨᱮ ᱠᱚᱢᱤᱱᱤᱴᱤᱥ ᱯᱟᱨᱴᱤ ᱨᱮᱱ ᱥᱮᱞᱮᱫ ᱯᱨᱚᱫᱷᱟᱱ ᱟᱨ ᱢᱚᱱᱛᱨᱤ ᱯᱚᱨᱤᱥᱚᱫᱽ ᱨᱮᱫᱚ ᱯᱨᱚᱫᱷᱟᱱ ᱦᱤᱥᱮᱵ ᱛᱮᱜᱮ ᱢᱮᱵᱟᱭᱟ᱾ ᱚᱱᱟ ᱞᱟᱦᱟ ᱩᱱᱤ ᱫᱚ ᱑᱙᱕᱙ ᱠᱷᱚᱱ ᱒᱐᱐᱘ ᱥᱮᱨᱢᱟ ᱫᱷᱟᱹᱵᱤᱡᱽ ᱛᱮ ᱯᱷᱤᱫᱮᱞ ᱟᱜ ᱢᱚᱱᱛᱨᱤ ᱥᱚᱵᱷᱟ ᱨᱮᱱ ᱯᱨᱚᱛᱤ ᱨᱚᱠᱷᱟ ᱢᱚᱱᱨᱤᱭ ᱛᱟᱦᱮ ᱠᱟᱱᱟ᱾ [[ᱦᱟᱵᱟᱱᱟ ᱵᱤᱥᱥᱚᱵᱤᱫᱫᱟᱞᱚᱭ]] ᱨᱮ ᱚᱱᱚᱞᱤᱭᱟ (ᱮᱥᱴᱩᱰᱮᱱᱴ) ᱛᱟᱦᱮ ᱚᱠᱛᱚ ᱠᱷᱚᱱ ᱜᱮ ᱯᱷᱤᱫᱮᱞ ᱠᱟᱥᱛᱨᱚ ᱫᱚ ᱨᱟᱡᱽᱟᱹᱨᱤᱭ ᱮᱛᱚᱦᱚᱵ ᱟᱠᱟᱫᱟ᱾ ᱚᱱᱟ ᱛᱟᱭᱚᱢ ᱠᱤᱣᱵᱟ ᱨᱮᱱ ᱧᱩᱛᱩᱢᱟᱱ ᱨᱟᱡᱽᱟᱹᱨᱤᱭ ᱦᱩᱭᱮᱱᱟ᱾ ᱩᱱᱤᱭᱟᱜ ᱨᱟᱡᱽᱱᱤᱛᱤ ᱡᱤᱭᱚᱱ ᱮᱚ ᱥᱟᱹᱨᱫᱤᱭᱟᱠᱟᱱ ᱛᱟᱭᱟ ᱯᱨᱮᱥᱤᱵᱮᱱᱴ [[ᱯᱷᱟᱞᱡᱮᱱᱥᱤᱣ ᱵᱟᱛᱤᱥᱛᱟ]] ᱟᱨ [[ᱠᱤᱣᱵᱟ]] ᱪᱮᱛᱟᱱ ᱨᱮ [[ᱥᱮᱞᱮᱫ ᱯᱚᱱᱚᱛ]] ᱟᱜ ᱚᱱᱤᱭᱚᱢ ᱠᱷᱟᱹᱛᱤᱨᱟᱜ ᱛᱮ᱾ ᱚᱱᱟ ᱛᱟᱭᱚᱢ ᱵᱮᱥ ᱵᱟᱹᱲᱤᱡᱽ ᱥᱚᱢᱟᱞᱚᱪᱚᱱᱟ ᱨᱮᱭ ᱡᱮᱜ-ᱮᱱ ᱠᱷᱟᱡᱽ ᱟᱨᱦᱚᱸᱭ ᱥᱟᱨᱫᱤᱭᱮᱱᱥ᱾ ᱟᱨ ᱮᱴᱟᱜ ᱠᱚᱣᱟᱜ ᱜᱮᱭᱟᱱ ᱦᱚᱲᱟᱜ ᱢᱮᱛ ᱨᱮᱦᱚᱸᱭ ᱯᱟᱲᱟᱣᱱᱟ᱾ ᱢᱩᱪᱟᱹᱫ ᱚᱠᱛᱚ ᱫᱷᱟᱹᱵᱤᱡᱽ ᱛᱮ ᱑᱙᱕᱓ ᱥᱮᱨᱢᱟ ᱨᱮ ᱢᱚᱱᱠᱚᱰᱟ ᱵᱮᱨᱟᱠ ᱠᱚ ᱵᱟᱝ ᱡᱤᱛᱠᱟᱹᱨ ᱢᱤᱫ ᱟᱠᱨᱚᱢᱚᱱ ᱠᱚ ᱪᱟᱞᱟᱣ ᱞᱮᱱᱟ᱾ ᱚᱲᱟᱜ ᱵᱚᱱᱫᱷᱚ ᱞᱮᱫᱤᱠᱚ ᱨᱮᱦᱚᱸ ᱛᱟᱢᱚᱭ ᱛᱮ ᱟᱨᱦᱚᱸ ᱟᱲᱟᱜ-ᱮ ᱧᱟᱢ ᱤᱮᱫᱟ᱾ ᱚᱱᱟ ᱛᱟᱭᱚᱢ ᱵᱚᱛᱤᱥᱛᱟ ᱥᱚᱨᱠᱟᱨ ᱵᱤᱯᱚᱠᱷᱚ ᱨᱮ ᱟᱨᱦᱚᱸ ᱠᱮᱴᱮᱡᱚ ᱞᱟᱹᱜᱤᱫ ᱛᱮ [[ᱢᱮᱠᱥᱤᱠᱚ]] ᱛᱮᱭ ᱥᱮᱱ ᱞᱮᱱᱟ᱾ ᱑᱙᱕᱖ ᱥᱮᱨᱢᱟ ᱨᱩᱣᱟᱹᱲ ᱛᱟᱭᱚᱢ ᱥᱚᱨᱠᱟᱨ ᱵᱤᱨᱩᱫ ᱨᱮᱭ ᱞᱟᱜᱟᱣ ᱞᱮᱱᱟᱭ᱾
==ᱪᱮ ᱵᱷᱟᱜᱟᱨ ᱥᱟᱶ ᱧᱟᱯᱟᱢ==
==ᱠᱤᱣᱵᱟ ᱦᱩᱞ==
==ᱡᱤᱨᱟᱹᱣ==
==ᱟᱨᱦᱚᱸ ᱧᱮᱞ==
