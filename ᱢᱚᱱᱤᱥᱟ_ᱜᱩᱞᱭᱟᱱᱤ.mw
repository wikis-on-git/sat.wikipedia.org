''' ᱢᱚᱱᱤᱥᱟ ᱜᱩᱞᱭᱟᱱᱤ ''' (ᱡᱟᱱᱟᱢ ᱑᱔/᱐᱙/᱑᱙᱘᱕) ᱫᱚ ᱢᱤᱫ ᱥᱤᱧᱚᱛᱤᱭᱟ. ᱠᱚᱛᱷᱚᱠ ᱰᱮᱱᱥᱚᱨ ᱠᱟᱱᱟᱭ ᱾ ᱱᱩᱭ ᱫᱚ ᱯᱚᱱᱰᱤᱛ ᱜᱤᱨᱫᱷᱟᱨᱤ ᱢᱚᱦᱟᱨᱟᱡᱽ (Girdhari Maharaj) ᱣᱤᱡᱽ ᱪᱮᱞᱟ ᱠᱟᱱᱟᱭ,ᱡᱟᱦᱟᱸᱭ ᱫᱚ ICCR ᱨᱮ ᱠᱚᱛᱷᱚᱠ ᱢᱟᱪᱮᱛ ᱟᱨ ᱰᱮᱱᱥᱚᱨ ᱠᱤᱱ ᱛᱟᱦᱮᱸ ᱠᱟᱱᱟ ᱾ ᱱᱩᱭᱫᱚ ᱥᱤᱧᱚᱛ ᱫᱤᱚᱢ ᱟᱨ ᱵᱟᱦᱨᱮ ᱫᱤᱥᱚᱢ ᱧᱩᱢᱟᱱ ᱴᱷᱟᱶ ᱠᱚᱨᱮ  ᱦᱩᱱᱟ.ᱨ ᱛᱟᱭᱮ ᱥᱚᱫᱚᱨ ᱟᱠᱟᱫᱟ ᱾
== ᱟᱬᱜᱟᱛ ᱡᱤᱭᱚᱱ ==
ᱢᱚᱱᱤᱥᱟ ᱫᱚ ᱑᱔ ᱥᱮᱯᱴᱮᱢᱵᱚᱨ ᱑᱙᱘᱕ ᱥᱟᱞ ᱨᱮ ᱡᱟᱱᱟᱢ ᱟᱠᱟᱱᱟᱭ ᱟᱨ ᱡᱚᱭᱯᱩᱨ,ᱥᱤᱧᱚᱛ ᱨᱮᱭ ᱦᱟᱨᱟ-ᱨᱟᱛᱟ ᱞᱮᱱᱟ ᱾ ᱟᱡ ᱫᱚ ᱗ ᱵᱚᱪᱷᱚᱨ ᱩᱢᱮᱨ ᱨᱮ ᱡᱚᱭᱯᱩᱨ ᱨᱮᱱᱟᱝ ᱠᱚᱛᱷᱚᱠ ᱠᱮᱱᱫᱨᱚ ᱴᱨᱮᱱᱤᱝ ᱚᱜ ᱞᱟ.ᱜᱤᱫ ᱵᱷᱩᱨᱛᱤ ᱞᱮᱱᱟᱭ ᱾ ᱱᱚᱣᱟ ᱛᱟᱭᱚᱢ ᱥᱤᱧᱚᱛ ᱨᱮᱭᱟᱜ ᱟᱭᱢᱟ ᱴᱷᱟᱶ ᱠᱷᱚᱱᱜᱮ ᱠᱚᱛᱷᱚᱠ ᱦᱩᱱᱟ.ᱨ ᱵᱟ.ᱲᱛᱤ ᱞᱮᱫ ᱛᱟᱭᱟ ᱾
== ᱠᱮᱨᱤᱭᱚᱨ ==
ᱱᱩᱭ ᱫᱚ ᱥᱤᱧᱚᱛ ᱠᱞᱟᱥᱤᱠᱟᱞ ᱥᱮᱨᱮᱧ ᱟᱨ ᱰᱮᱱᱥ ᱪᱮᱛᱟᱱ ᱨᱮ ᱟᱭᱢᱟ ᱜᱚᱱᱚᱝ ᱟᱱ ᱠᱷᱚᱸᱫᱽᱨᱚᱸᱫᱽ ᱚᱱᱚᱞ ᱥᱟᱛᱟᱢ ᱠᱚᱭ ᱥᱟᱯᱲᱟᱣ ᱥᱚᱫᱚᱨ ᱟᱠᱟᱫᱟ ᱾ ᱡᱚᱭᱯᱩᱨ ᱨᱮᱭᱟᱝ ᱵᱷᱟᱨᱚᱛᱤᱭᱚ ᱵᱤᱫᱽᱭᱟ ᱵᱷᱚᱣᱚᱱ (Bharatiya Vidya Bhavan) ᱟᱨ ᱰᱤ.ᱯᱤ.ᱮᱥ ᱥᱚᱥᱟᱭᱴᱤ (DPS Society) ᱨᱮ ᱰᱮᱱᱥ ᱢᱟᱪᱮᱛ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱦᱩᱱᱟ.ᱨ ᱟᱭᱢᱟ ᱡᱟ.ᱛᱤᱭᱟᱨᱤ ᱟᱨ ᱡᱮ-ᱡᱟ.ᱛᱤᱭᱟ.ᱨᱤ ᱛᱷᱚᱠ ᱨᱮᱭ ᱥᱚᱫᱚᱨ ᱟᱠᱟᱫ ᱛᱟᱭᱟ ᱾
ᱡᱟᱦᱟᱸ ᱞᱮᱠᱟ,
* ᱵᱟᱞᱤ ᱥᱯᱤᱨᱤᱴ ᱯᱷᱮᱥᱴᱤᱵᱷᱟᱞ(Bali Spirit Festival),
*ᱥᱤᱞᱠ ᱨᱳᱰᱥ ᱯᱨᱳᱡᱮᱠᱴ ᱵᱷᱮᱱᱤᱥ (Silk Roads Project Venice),
* ᱱᱟᱱᱤᱝ ᱡᱮ-ᱡᱟ.ᱛᱤᱭᱟ.ᱨᱤ ᱯᱷᱮᱥᱴᱤᱵᱷᱟᱞ ᱪᱟᱭᱱᱟ (Nanning International Festival China),
* ᱴᱨᱩᱯᱷᱮᱥᱴᱟ ᱡᱮ-ᱡᱟ.ᱛᱤᱭᱟᱨᱤ ᱰᱮᱱᱥ ᱯᱷᱮᱥᱴᱤᱵᱷᱟᱞ ᱱᱟᱭᱡᱮᱨᱤᱭᱟ (Trufesta International Dance Festival Nigeria),
* ᱠᱚᱞᱪᱩᱨᱟᱞ ᱭᱩᱨᱳᱯ,ᱳ.ᱮᱢ.ᱟᱭᱤ (Culturall Europe, OMI)
* ᱦᱟᱭᱤ ᱯᱚᱸᱭᱮᱸᱴ ᱭᱩᱱᱤᱵᱷᱳᱨᱥᱤᱴᱤ,ᱭᱩ.ᱮᱥ.ᱮ (High Point University USA)
* ᱮᱥᱴᱤᱢᱤᱸᱰ ᱠᱚᱛᱷᱚᱠ ᱮᱸᱰ ᱢᱤᱣᱡᱤᱠ ᱯᱷᱮᱥᱴᱤᱵᱷᱟᱞ,ᱥᱤᱧᱚᱛ (esteemed Kathak & Music festivals,India
* ᱫᱩᱨᱫᱚᱨᱥᱳᱱ (Doordarshan) ᱥᱮᱱᱴᱚᱨ ᱨᱮᱦᱚᱸ ᱢᱤᱫ ᱜᱨᱮᱰ ᱟᱨᱴᱤᱥᱴ ᱠᱟᱱᱟᱭ,ᱡᱟᱦᱟᱸ ᱫᱚ ᱢᱤᱱᱤᱥᱴᱨᱤ ᱚᱯᱷ ᱤᱱᱯᱷᱳᱨᱢᱮᱥᱚᱱ ᱟᱸᱰ ᱵᱨᱳᱰᱠᱟᱥᱴᱤᱝ ᱪᱟᱞᱟᱣ ᱟ.ᱜᱩᱭᱮᱜ-ᱟ ᱾
ᱥᱟᱶᱛᱮ ᱥᱮᱨᱢᱟᱠᱤᱭᱟ. ᱠᱞᱟᱥᱤᱠᱟᱞ ᱰᱮᱱᱥ ᱯᱷᱮᱥᱴᱤᱵᱷᱟᱞ ᱛᱷᱤᱨᱚᱠ ᱩᱛᱥᱚᱵᱷ (Thirak Utsav) ᱟᱡᱟᱜ ᱛᱟ.ᱨᱤᱨᱮ ᱥᱟᱯᱲᱟᱣ ᱦᱤᱡᱩᱜ ᱠᱟᱱᱟ ᱾
ᱥᱤᱧᱚᱛ ᱥᱚᱨᱠᱟᱨᱟᱜ,ᱢᱤᱱᱤᱥᱴᱨᱤ ᱚᱯᱷ ᱠᱳᱞᱪᱚᱨ ᱛᱟ.ᱨᱤᱨᱮ ᱠᱷᱚᱸᱫᱽᱨᱚᱸᱫᱤᱭᱟ. ᱦᱚᱸᱭ ᱠᱟ.ᱢᱤ ᱟᱠᱟᱫᱟ ᱾ ᱱᱤᱛᱚᱝ ᱫᱚ ᱠᱚᱛᱷᱚᱠ ᱢᱟᱪᱮᱛ ᱡᱚᱭᱯᱩᱨ ᱨᱮ ᱢᱮᱱᱟᱜ ᱟᱠᱟᱫᱮᱭ ᱾
ᱱᱩᱭ ᱫᱚ ᱪᱟᱭᱱᱤᱡ ᱯᱷᱤᱞ ᱥᱟᱶᱛᱮ ᱛᱤᱢᱤᱱᱜᱟᱱ ᱰᱮᱱᱥ ᱥᱣᱳ ᱠᱚᱨᱮ ᱦᱚᱸ  ᱠᱳᱨᱤᱭᱚᱜᱨᱟᱯᱷᱤ ᱮᱢ ᱟᱠᱟᱫᱟ ᱟᱨ ᱟᱭᱢᱟ ᱠᱚᱛᱚᱠ ᱩᱫᱮᱞᱟ ᱠᱟ.ᱢᱤᱥᱟᱲᱟ ᱦᱚᱸᱭ ᱥᱟᱯᱲᱟᱣ ᱟᱠᱟᱫᱟ ᱾
ᱟᱡᱟᱜ ᱵᱷᱟ.ᱜᱤ ᱠᱚᱛᱷᱚᱠ ᱰᱮᱱᱥ ᱥᱟᱶᱛᱮ ᱯᱷᱤᱞᱢ ᱟᱨ ᱦᱚᱲ ᱰᱮᱱᱥ, ᱡᱟᱦᱟᱸ ᱞᱮᱠᱟ ᱪᱚᱨᱤ (Chari), ᱜᱷᱩᱢᱩᱨ (Ghoomer), ᱠᱟᱞᱵᱮᱞᱤᱭᱟ (Kalbeliya), (ᱢᱚᱱᱫ) Mand, ᱜᱮᱭᱮᱨ (Gair), ᱜᱚᱨᱵᱟ (Garba), ᱫᱟᱱᱰᱤᱭᱟ (Dandiya), ᱜᱤᱫᱽᱫᱟ (Gidda), ᱠᱟᱥᱢᱤᱨᱤ-ᱰᱩᱝᱨᱤ (Kashmiri-Doongri), ᱯᱟᱦᱟᱲᱤ (Pahari), ᱵᱮᱝᱜᱚᱞᱤ (Bengali), ᱳᱰᱤᱭᱟ (Odiya) ᱟᱨ ᱛᱤᱢᱤᱱ ᱜᱟᱱ ᱟ.ᱫᱤᱵᱟ.ᱥᱤ ᱠᱚᱣᱟᱜ ᱮᱱᱮᱡ ᱦᱚᱸᱭ ᱮᱱᱮᱡ ᱟᱠᱟᱫ ᱜᱮᱭᱟ ᱾
ᱟᱡ ᱫᱚ ᱚᱢᱤᱛᱤ ᱥᱠᱩᱞ ᱚᱯᱷ ᱯᱚᱨᱯᱷᱚᱨᱢᱤᱝ ᱟᱨᱴᱥ,ᱨᱟᱡᱚᱥᱛᱷᱟᱱ ᱨᱮᱦᱚᱸ ᱮᱱᱮᱡ ᱢᱟᱪᱮᱛ ᱛᱟᱦᱮᱸ ᱠᱟᱱᱟ ᱾
== ᱱᱤᱡᱚᱨ ᱡᱤᱭᱚᱱ ==
ᱢᱚᱱᱤᱥᱟ ᱫᱚ ᱞᱳᱠᱮᱥ ᱜᱩᱞᱭᱟᱱᱤ (Lokesh Gulyani) ᱥᱟᱶᱮ ᱵᱟᱯᱞᱟ ᱟᱠᱟᱱᱟ ᱟᱨ ᱟ.ᱠᱤᱱ ᱤᱡ ᱫᱚ ᱢᱤᱫ ᱠᱩᱲᱤ ᱜᱤᱫᱽᱨᱟ. ᱢᱮᱱᱟᱭ ᱛᱟ.ᱠᱤᱱᱟ ᱾ ᱟᱡ ᱫᱚ ᱰᱮᱱᱥ ᱨᱮ ᱟ.ᱠᱤᱞᱢᱟᱱ(MA) ᱟᱠᱟᱫᱟᱭ ᱾
== ᱥᱤᱨᱯᱷᱟ. ==
ᱢᱚᱱᱤᱥᱟ ᱫᱚ ᱡᱟ.ᱛᱤᱭᱟ.ᱨᱤ ᱠᱷᱚᱸᱫᱽᱨᱚᱸᱫᱽ ᱯᱷᱮᱞᱚᱥᱤᱯ,ᱡᱟ.ᱛᱤᱭᱟ.ᱨᱤ ᱥᱠᱚᱞᱟᱨᱥᱤᱯ ᱡᱩᱱᱤᱭᱚᱨ ᱟᱨ ᱥᱤᱱᱤᱭᱚᱨ ᱛᱷᱚᱠᱨᱮ ᱥᱤᱧᱚᱛ ᱥᱚᱨᱠᱟᱨ ᱯᱟᱦᱴᱟ ᱠᱷᱚᱱᱮ ᱧᱟᱢ ᱟᱠᱟᱫᱟ ᱾
* ᱡᱚᱭᱯᱩᱨ ᱠᱚᱛᱷᱚᱠ ᱠᱮᱱᱫᱨᱚ ᱠᱷᱚᱱ ᱢᱮᱨᱤᱴ ᱥᱠᱚᱞᱟᱨᱥᱤᱯ ᱦᱚᱸᱭ ᱧᱟᱢ ᱟᱠᱟᱜ-ᱟ ᱾
* ᱒᱐᱐᱗ ᱥᱟᱞᱨᱮ, ᱳ.ᱮᱢ.ᱟᱭᱤ(OMI) ᱡᱮ-ᱡᱟ.ᱛᱤᱭᱟ.ᱨᱤ ᱰᱮᱱᱥ ᱨᱮᱥᱤᱰᱮᱱᱥᱤ ᱥᱤᱨᱯᱷᱟ.,ᱭᱩ.ᱮᱥ.ᱮ(USA) ᱢᱟ.ᱱ ᱦᱚᱸᱭ ᱧᱟᱢ ᱟᱠᱟᱫᱟ ᱾
* ᱒᱐᱑᱒ ᱥᱟᱞᱨᱮ, ᱟᱭᱤ.ᱮᱥ.ᱮᱯᱷ.ᱟᱭᱤ ᱜᱳᱞᱰ ᱟᱣᱟᱨᱰ (ISFI Gold Award) ᱡᱮ-ᱡᱟ.ᱛᱤᱭᱟ.ᱨᱤ ᱥᱩᱯᱷᱤ ᱯᱷᱮᱥᱴᱤᱵᱷᱟᱞ (International Sufi Festival) ᱟᱡᱽᱢᱤᱨ ᱠᱷᱚᱱ ᱾ 
* ᱒᱐᱑᱔ ᱥᱟᱞᱨᱮ, ᱭᱩᱛᱷ ᱟᱭᱠᱚᱱ ᱥᱤᱨᱯᱷᱟ. ᱡᱚᱭᱯᱩᱨ ᱠᱷᱚᱱ ᱾
* ᱒᱐᱑᱕ ᱥᱮᱨᱢᱟ ᱞᱟ.ᱜᱤᱫ ᱯᱷᱤᱥᱥᱤ ᱯᱷᱞᱳ ᱣᱳᱢᱮᱱ (Ficci Flo woman),ᱥᱤᱧᱚᱛ

== ᱯᱷᱮᱰᱟᱛ ᱡᱚᱱᱚᱲ ==
https://en.wikipedia.org/wiki/Manisha_Gulyani
