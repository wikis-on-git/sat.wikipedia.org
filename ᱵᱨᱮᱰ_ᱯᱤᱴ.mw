{{Infobox person
| name               = ᱵᱽᱨᱮᱰ ᱯᱤᱴ
| image              = Brad Pitt 2019 by Glenn Francis.jpg
| alt                = Pitt smiling
| caption            = Pitt at the 2019 premiere of ''[[Once Upon a Time in Hollywood]]''
| birth_name         = ᱣᱤᱞᱤᱭᱟᱢ ᱵᱽᱨᱮᱰᱞᱤ ᱯᱤᱴ
| birth_date         = {{birth date and age|1963|12|18}}
| birth_place        = [[Shawnee, Oklahoma]], U.S.
| alma_mater         = [[University of Missouri]]
| occupation         = ᱠᱷᱮᱞᱚᱰᱤᱭᱟᱹ, ᱥᱤᱱᱮᱢᱟ ᱵᱮᱱᱟᱣᱤᱡ
| years_active       = ᱑᱙᱘᱗–ᱱᱤᱛ ᱫᱷᱟᱹᱵᱤᱡ
| works              = [[Brad Pitt filmography|Filmography]]
| home_town          = [[Springfield, Missouri]], U.S.
| spouse             = {{marriage|[[Jennifer Aniston]]|2000|2005|reason=divorced}}<br />{{marriage|[[Angelina Jolie]]|2014|2019|reason=divorced}}
| children           = 6
| relations          = [[Douglas Pitt]] (brother)
| awards             = [[List of awards and nominations received by Brad Pitt|Full list]]
}}
'''ᱣᱤᱞᱤᱭᱟᱢ ᱵᱽᱨᱮᱰᱞᱤ "ᱵᱽᱨᱮᱰ" ᱯᱤᱴ''' (ᱡᱟᱱᱟᱢ: ᱑᱘ ᱰᱤᱥᱮᱢᱵᱚᱨ ᱑᱙᱖᱓) ᱫᱚ ᱢᱤᱫᱴᱮᱱ ᱢᱟᱨᱠᱤᱱ ᱚᱵᱷᱤᱱᱚᱭ ᱠᱷᱮᱞᱚᱰᱤᱭᱟᱹ ᱟᱨ ᱥᱤᱱᱮᱢᱟ ᱯᱨᱳᱡᱳᱡᱳᱠ ᱠᱟᱱᱟᱭ᱾ ᱫᱷᱟᱹᱨᱛᱤ ᱨᱮᱱ ᱢᱤᱫᱴᱮᱱ ᱧᱩᱛᱩᱢᱟᱱ ᱟᱠᱚᱨᱥᱚᱱᱤᱭᱳ ᱢᱟᱹᱱᱢᱤ ᱦᱤᱥᱟᱹᱵᱛᱮ ᱩᱱᱤ ᱠᱚ ᱫᱷᱚᱨᱟᱣᱭᱟ᱾ ᱟᱨ ᱱᱤᱭᱟᱹ ᱛᱟᱭᱚᱢ ᱥᱤᱱᱮᱢᱟ ᱨᱮᱱᱟᱜ ᱯᱚᱨᱫᱟ ᱛᱟᱭᱚᱢ ᱨᱮ ᱠᱷᱚᱵᱚᱨ ᱠᱟᱜᱚᱡᱽ ᱨᱮ ᱯᱟᱨᱥᱟᱞᱚᱜ ᱠᱷᱚᱵᱚᱨ ᱠᱟ᱾ ᱯᱤᱴ ᱫᱚ ᱵᱟᱨ ᱫᱷᱟᱣ ᱮᱠᱟᱰᱮᱢᱤ ᱥᱤᱨᱯᱟᱹ ᱞᱟᱹᱜᱤᱛ ᱠᱚ ᱢᱳᱱᱳᱱᱤᱛᱳ ᱞᱤᱫᱤᱭᱟ ᱟᱨ ᱯᱩᱱ ᱫᱷᱟᱣ ᱜᱳᱞᱰᱮᱱ ᱜᱞᱳᱵᱽ ᱥᱤᱨᱯᱟᱹ ᱨᱮ ᱢᱳᱱᱳᱱᱚᱭᱚᱱ ᱧᱟᱢ ᱠᱟᱛᱮ ᱢᱤᱫ ᱫᱷᱟᱣ ᱥᱤᱨᱯᱟᱭ ᱡᱤᱛᱟᱹᱣᱞᱮᱱᱟ᱾

== ᱮᱛᱦᱚᱵ ᱡᱤᱭᱚᱱ ==
ᱵᱽᱨᱮᱰ ᱯᱤᱴ ᱫᱚ ᱳᱠᱞᱟᱦᱳᱢᱟ ᱨᱮᱱᱟᱜ ᱥᱟᱣᱱᱤ ᱨᱮ ᱢᱤᱫᱴᱮᱱ ᱴᱨᱟᱠᱤᱝ ᱥᱚᱝᱜᱚᱴᱷᱚᱱ ᱨᱮᱱ ᱢᱩᱬᱩᱛ ᱣᱤᱞᱤᱭᱟᱢ ᱟᱞᱵᱷᱤᱱ ᱯᱤᱴ ᱟᱨ ᱢᱤᱫ ᱤᱥᱠᱩᱞ ᱯᱚᱨᱟᱢᱚᱨᱥᱚᱫᱟᱛᱟ ᱡᱮᱱ ᱮᱴᱴᱟ ᱛᱟᱹᱠᱤᱱᱟᱜ ᱚᱲᱟᱜ ᱨᱮᱭ ᱡᱟᱱᱟᱢ ᱟᱠᱟᱱᱟ᱾ ᱱᱩᱠᱩ ᱫᱚ ᱟᱹᱰᱤ ᱩᱥᱟᱹᱨᱟ ᱢᱤᱥᱳᱨᱤ ᱨᱮᱱᱟᱜ ᱤᱥᱯᱨᱤᱝᱯᱷᱤᱞᱰ ᱠᱩ ᱩᱪᱟᱹᱲ ᱞᱮᱱᱟ ᱟᱨ ᱚᱸᱰᱮ ᱜᱮ ᱯᱤᱴ ᱫᱚ ᱟᱡ ᱠᱟᱹᱴᱤᱡ ᱵᱚᱭᱦᱟ ᱰᱚᱜᱽᱞᱟᱥ ᱢᱤᱪᱮᱞ ᱟᱨ ᱡᱩᱞᱤ ᱱᱤᱞ ᱛᱟᱹᱠᱩ ᱥᱟᱶᱛᱮ ᱭ ᱛᱟᱸᱦᱮᱸᱱᱠᱟᱱ ᱛᱟᱸᱦᱮᱸᱱᱟ᱾ ᱯᱤᱴ ᱫᱚ ᱢᱤᱫ conservative ᱤᱥᱟᱹᱭ ᱜᱷᱟᱸᱨᱚᱡᱽ ᱨᱮᱭ ᱡᱟᱱᱟᱢ ᱟᱠᱟᱱᱟ ᱡᱟᱸᱦᱚᱸᱭ ᱫᱚ ᱠᱚᱧᱮ ᱵᱮᱯᱴᱤᱥᱴ ᱠᱟᱱᱟᱠᱩ᱾ 

ᱯᱤᱴ ᱫᱚ ᱠᱤᱠᱟᱯᱩ ᱦᱟᱭ ᱤᱥᱠᱩᱞ ᱨᱮᱭ ᱯᱟᱲᱦᱟᱣ ᱟᱠᱟᱱᱟ ᱡᱟᱸᱦᱟᱸᱨᱮ ᱩᱱᱤ ᱫᱚ ᱟᱨᱦᱚᱸ ᱜᱚᱞᱯᱷ,ᱯᱟᱭᱨᱟ ᱟᱨ ᱴᱮᱱᱤᱥ ᱠᱞᱟᱵᱽ ᱨᱮᱱ ᱦᱚᱸ ᱥᱚᱦᱮᱫᱮ ᱛᱟᱸᱦᱮᱸᱠᱟᱱᱟ᱾ ᱦᱟᱭ ᱤᱥᱠᱩᱞ ᱯᱟᱲᱦᱟᱣ ᱢᱩᱪᱟᱹᱫ ᱠᱟᱛᱮ ᱯᱤᱴ ᱫᱚ ᱢᱤᱥᱳᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭ ᱵᱷᱳᱨᱛᱤ ᱞᱮᱱᱟ᱾ ᱚᱸᱰᱮ ᱩᱱᱤ ᱫᱚ ᱥᱟᱝᱵᱟᱫᱤᱠᱚᱛᱚ ᱢᱩᱬᱩᱛ ᱥᱟᱛᱟᱢ ᱫᱚᱦᱚ ᱠᱟᱛᱮ ᱥᱟᱶᱛᱮ ᱵᱤᱜᱽᱜᱟᱯᱚᱱ ᱥᱟᱛᱟᱢ ᱪᱮᱛᱟᱱᱮ ᱯᱟᱲᱦᱟᱣ ᱟᱠᱟᱱᱟ᱾ ᱯᱟᱲᱦᱟᱣ ᱢᱩᱪᱟᱹᱫ ᱥᱮᱡ ᱯᱤᱴ ᱮ ᱟᱹᱭᱠᱟᱹᱣ ᱠᱮᱫᱟ ᱡᱮ ᱟᱭᱟᱜ ᱫᱚ ᱚᱵᱷᱤᱱᱚᱭ ᱥᱮᱡ ᱡᱷᱩᱠ ᱢᱮᱱᱟᱜ ᱛᱟᱭᱟ᱾ ᱚᱱᱟᱛᱮᱜᱮ ᱩᱱᱤ ᱢᱤᱥᱳᱨᱤ ᱠᱷᱚᱱ ᱞᱚᱥ ᱮᱱᱡᱮᱞᱮᱥ ᱨᱮᱭ ᱩᱪᱟᱹᱲ ᱮᱱᱟ ᱟᱨ ᱚᱸᱰᱮ ᱚᱵᱷᱤᱱᱚᱭ ᱪᱮᱛᱟᱱ ᱢᱤᱫᱴᱮᱱ ᱦᱩᱰᱤᱧ ᱠᱳᱨᱥ ᱮ ᱠᱚᱨᱟᱣ ᱠᱮᱫᱟ᱾

== ᱠᱟᱹᱢᱤ ᱡᱤᱭᱚᱱ ==
ᱴᱮᱞᱤᱵᱷᱤᱥᱚᱱ ᱨᱮ ᱯᱮᱲᱟ ᱥᱤᱞᱯᱤ ᱦᱤᱥᱟᱹᱵᱛᱮ ᱵᱨᱮᱰ ᱟᱭᱟᱜ ᱚᱵᱷᱤᱱᱚᱭ ᱡᱤᱭᱚᱱᱮ ᱮᱛᱦᱚᱵ ᱟᱠᱟᱫᱟ᱾ ᱱᱚᱝᱠᱟᱱ ᱢᱤᱫᱴᱮᱱ ᱴᱮᱞᱤᱵᱷᱤᱥᱚᱱ ᱫᱷᱟᱨᱟᱵᱟᱦᱤᱠ ᱫᱚ ᱑᱙᱘᱗ ᱥᱮᱨᱢᱟ ᱨᱮ ᱥᱤ ᱵᱤ ᱮᱥ ᱪᱮᱱᱮᱞ ᱠᱷᱚᱱ ᱠᱚ ᱩᱫᱩᱜᱮᱛ ᱛᱟᱸᱦᱮᱸᱱᱟ᱾ ᱚᱱᱟ ᱫᱷᱟᱨᱟᱵᱟᱦᱤᱠ ᱨᱮᱱᱟᱜ ᱧᱩᱛᱩᱢ ᱫᱚ ᱛᱟᱸᱦᱮᱸᱠᱟᱱᱟ ᱰᱟᱞᱟᱥ᱾ ᱤᱱᱟᱹ ᱛᱟᱭᱚᱢ ᱑᱙᱙᱑ ᱥᱮᱨᱢᱟ ᱨᱮ ᱰᱟᱦᱟᱨ ᱥᱤᱱᱮᱢᱟ ᱛᱷᱮᱞᱢᱟ ᱮᱱᱰ ᱞᱩᱭᱤᱥ ᱨᱮ ᱡᱤᱱᱟ ᱰᱮᱵᱷᱤᱥ ᱵᱤᱯᱳᱨᱤᱛ ᱚᱵᱷᱤᱱᱚᱭ ᱠᱟᱛᱮ ᱟᱹᱰᱤ ᱧᱩᱛᱩᱢᱮ ᱦᱟᱢᱮᱴ ᱞᱮᱫᱟ ᱟᱨ ᱩᱱ ᱨᱮᱜᱮ ᱟᱭᱟᱜ ᱧᱩᱛᱩᱢ ᱦᱚᱸ ᱯᱟᱥᱱᱟᱣ ᱮᱱ ᱛᱟᱭᱟ᱾ ᱟ ᱨᱤᱵᱷᱟᱨ ᱨᱟᱱᱥ ᱛᱷᱨᱩ ᱤᱴ (᱑᱙᱙᱒) ᱟᱨ ᱤᱱᱴᱟᱨᱵᱷᱤᱣ ᱩᱭᱤᱛᱷ ᱫᱟ ᱵᱷᱮᱢᱯᱟᱭᱟᱨ (᱑᱙᱙᱔) ᱥᱤᱱᱮᱢᱟ ᱨᱮ ᱢᱩᱬᱩᱛ ᱵᱷᱩᱢᱤᱠᱟ ᱨᱮ ᱚᱵᱷᱤᱱᱚᱭ ᱫᱟᱨᱟᱭ ᱛᱮᱜᱮ ᱞᱟᱹᱴᱩ ᱵᱟᱡᱮᱴ ᱨᱮᱱᱟᱜ ᱥᱤᱱᱮᱢᱟ ᱨᱮ ᱚᱵᱷᱤᱱᱚᱭᱮ ᱮᱴᱦᱚᱵ ᱟᱠᱟᱫᱟ᱾

== ᱜᱷᱟᱸᱨᱚᱡᱽ ᱡᱤᱭᱚᱱ ==
ᱵᱨᱮᱰ ᱯᱤᱴ ᱫᱚ ᱯᱟᱹᱦᱤᱞ ᱫᱷᱟᱣ ᱚᱵᱷᱤᱱᱚᱭ ᱠᱷᱮᱞᱚᱰᱤᱭᱟᱹᱱᱤ ᱜᱤᱱᱮᱛᱷ ᱯᱮᱞᱴᱨᱳ ᱥᱟᱶᱛᱮ ᱥᱟᱹᱜᱟᱹᱭ ᱛᱟᱸᱦᱮᱸᱠᱟᱱ ᱛᱟᱭᱟ᱾ ᱛᱚᱵᱮ ᱛᱟᱭᱚᱢ ᱫᱟᱨᱟᱢᱛᱮ ᱩᱱᱤ ᱫᱚ ᱠᱷᱮᱞᱚᱰᱟᱹᱱᱤ ᱡᱮᱱᱤᱯᱷᱟᱨ ᱮᱱᱤᱥᱴᱚᱱ ᱮ ᱵᱟᱯᱞᱟ ᱞᱤᱫᱤᱭᱟ᱾  ᱢᱚᱬᱮ ᱥᱮᱨᱢᱟ ᱢᱤᱫ ᱥᱟᱶᱛᱮ ᱛᱟᱸᱦᱮᱸᱱ ᱯᱚᱨ ᱩᱱᱠᱤᱱ ᱦᱚᱸ ᱠᱤᱱ ᱵᱟᱯᱟᱠ ᱮᱱᱟ᱾ ᱤᱱᱟᱹ ᱛᱟᱭᱚᱢ ᱩᱱᱤ ᱒᱐᱐᱙ ᱥᱮᱨᱢᱟ ᱫᱷᱟᱹᱵᱤᱡ ᱧᱩᱛᱩᱢᱟᱱ ᱠᱷᱮᱞᱚᱰᱟᱹᱱᱤ ᱮᱱᱡᱮᱞᱤᱱᱟ ᱡᱳᱞᱤ ᱥᱟᱶᱛᱮᱭ ᱛᱟᱸᱦᱮᱸᱠᱟᱱᱟ ᱡᱟᱸᱦᱟᱸ ᱫᱚ ᱡᱮᱜᱮᱛ ᱡᱟᱠᱟᱛ ᱢᱤᱰᱤᱭᱟ ᱨᱮ ᱟᱹᱰᱤᱜᱮ ᱜᱟᱞᱢᱟᱨᱟᱣ ᱨᱮᱱᱟᱜ ᱢᱤᱫ ᱥᱟᱛᱚᱢ ᱦᱩᱭᱞᱮᱱᱟ᱾ ᱵᱨᱮᱰ ᱟᱨ ᱡᱳᱞᱤ ᱨᱮᱱ ᱢᱮᱰᱚᱠᱥ, ᱡᱟᱦᱟᱨᱟ ᱟᱨ ᱯᱮᱠᱥ ᱧᱩᱛᱩᱢᱟᱱ ᱯᱮᱭᱟ ᱫᱚᱛᱛᱚᱠ ᱜᱤᱫᱽᱨᱟᱹ ᱟᱨ ᱟᱹᱠᱤᱱ ᱨᱮᱱ ᱯᱮᱭᱟ ᱜᱤᱫᱽᱨᱟᱹ ᱥᱤᱞᱳᱦ, ᱱᱚᱠᱥ ᱟᱨ ᱵᱷᱤᱵᱷᱤᱭᱟᱱ ᱢᱮᱱᱟᱜ ᱠᱳᱣᱟ᱾ ᱯᱞᱟᱱ ᱵᱤ ᱧᱩᱛᱩᱢ ᱛᱮ ᱵᱽᱨᱮᱰ ᱯᱤᱴ ᱟᱜ ᱢᱤᱫᱴᱮᱱ ᱯᱨᱳᱡᱳᱡᱳᱱᱟ ᱥᱚᱝᱜᱚᱴᱷᱚᱱ ᱢᱮᱱᱟᱜ ᱛᱟᱭᱟ, ᱡᱟᱸᱦᱟᱸ ᱫᱚ ᱒᱐᱐᱗ ᱥᱮᱨᱢᱟ ᱨᱮ ᱫᱟ ᱰᱤᱯᱟᱨᱴᱮᱰ ᱥᱤᱱᱮᱢᱟᱭ ᱯᱨᱳᱡᱳᱡᱳᱱᱟ ᱞᱮᱫᱟ ᱡᱟᱸᱦᱟᱸ ᱫᱚ ᱥᱮᱨᱟ ᱥᱤᱱᱮᱢᱟ ᱵᱤᱵᱷᱟᱜᱽ ᱨᱮ ᱮᱠᱟᱰᱮᱢᱤ ᱥᱤᱨᱯᱟᱭ ᱧᱟᱢ ᱞᱮᱫᱟ᱾ ᱡᱳᱞᱤ ᱥᱟᱶᱛᱮ ᱥᱟᱹᱜᱟᱹᱭ ᱡᱚᱲᱟᱣ ᱛᱟᱭᱚᱢ  ᱵᱨᱮᱰ ᱯᱤᱴ ᱡᱮᱜᱮᱛ ᱡᱟᱠᱟᱛ ᱨᱮ ᱟᱭᱢᱟ ᱥᱩᱥᱟᱹᱨᱤᱭᱟᱹ ᱠᱟᱹᱢᱤ ᱥᱟᱶᱛᱮᱭ ᱡᱚᱲᱟᱣ ᱟᱠᱟᱱᱟ ᱥᱮ ᱱᱤᱛᱦᱚᱸ ᱢᱮᱱᱟᱭᱟ᱾ 

== ᱵᱟᱨᱦᱮ ᱡᱚᱱᱚᱲ ==
* {{Curlie|Arts/People/P/Pitt%2C_Brad/}}
* {{IMDb name|93}}
* [http://www.biography.com/people/brad-pitt-9441989#! Brad Pitt] at [[Biography (TV series)|Biography]]
* {{Rotten-tomatoes-person|brad_pitt}}
* {{Charlie Rose view|1380}}
* [https://www.huffingtonpost.com/news/brad-pitt/ Brad Pitt] at [[The Huffington Post|Huffington Post]]
* {{Worldcat id|lccn-no92-31176}}
* {{NYTtopic|people/p/brad_pitt}}
* {{Guardian topic}}

== ᱯᱷᱮᱰᱟᱛ ==
