ᱥᱮᱭᱠᱷ ᱢᱚᱦᱚᱢᱚᱫᱽ ᱱᱤᱥᱟᱨ (ᱤᱝᱨᱟᱹᱡᱤ: Mohammad Nissar; ᱡᱟᱱᱟᱢᱺ ᱑ ᱟᱜᱚᱥᱴᱚ ᱑᱙᱑᱐, ᱜᱩᱨᱺ ᱑᱑ ᱢᱟᱨᱪ ᱑᱙᱖᱓) ᱫᱚ ᱦᱟᱯᱟᱴᱤᱧ ᱢᱟᱲᱟᱝ ᱵᱤᱱ ᱠᱮᱪᱮᱫ ᱥᱤᱧᱚᱛ ᱠᱨᱤᱠᱮᱴ ᱫᱚᱞ ᱠᱷᱚᱱ ᱥᱮ ᱵᱨᱤᱴᱤᱥ ᱥᱟᱥᱚᱱ ᱥᱤᱧᱚᱛ ᱟᱨ ᱯᱟᱠᱤᱥᱛᱟᱱ ᱚᱲᱟᱜ ᱫᱚᱞ ᱠᱷᱚᱱ ᱠᱷᱮᱞᱟᱭᱤᱡ ᱢᱤᱫᱴᱮᱱ ᱯᱷᱩᱨᱛᱤ ᱵᱚᱵᱚᱞᱤᱡ-ᱮ ᱛᱟᱦᱮᱸᱠᱟᱱᱟ| ᱦᱚᱥᱤᱭᱟᱨᱯᱩᱨ, ᱯᱟᱧᱡᱟᱵᱽ ᱨᱮ ᱡᱟᱱᱟᱢ ᱞᱮᱱ ᱱᱩᱭ ᱠᱷᱤᱞᱚᱱᱰᱤᱭᱟᱹ ᱫᱚ ᱦᱟᱯᱟᱴᱤᱧ ᱢᱟᱲᱟᱝ ᱥᱤᱧᱚᱛ ᱨᱮᱱ ᱡᱚᱛᱚ ᱦᱚᱲ ᱠᱷᱚᱱ ᱯᱷᱩᱨᱛᱤ ᱵᱚᱵᱚᱞᱤᱡ ᱠᱷᱤᱞᱚᱱᱰᱤᱭᱟᱹ ᱢᱮᱱᱛᱮ ᱠᱚ ᱞᱮᱠᱷᱟᱭᱮᱫᱮ ᱠᱟᱱ ᱛᱟᱦᱮᱸᱠᱟᱱᱟ|

ᱥᱤᱧᱚᱛᱤᱭᱟᱹ ᱵᱮᱴᱥᱢᱮᱱ ᱟᱨ ᱠᱮᱯᱴᱮᱱ ᱥᱤᱹ ᱠᱮᱹ ᱱᱟᱭᱰᱩ ᱛᱟᱠᱤᱱ ᱫᱚ ᱟᱹᱠᱤᱱᱟᱜ ᱚᱞ ᱨᱮ ᱠᱤᱱ ᱥᱚᱫᱚᱨ ᱟᱠᱟᱫᱟ, ᱵᱟᱝᱢᱟ ᱯᱟᱹᱦᱤᱞ ᱥᱯᱮᱞ ᱨᱮ ᱥᱤᱥᱟ ᱣᱟᱜ ᱵᱚᱵᱚᱞ ᱨᱮᱭᱟᱜ ᱥᱯᱤᱰ ᱫᱚ ᱑᱙᱓᱒ ᱥᱮᱨᱢᱟ ᱨᱮ ᱜᱟᱹᱠᱷᱩᱲᱟᱱ ᱵᱚᱰᱤ ᱞᱟᱭᱤᱱ ᱥᱤᱨᱤᱡᱽ ᱨᱮ ᱤᱝᱨᱟᱹᱡᱽ ᱱᱚᱞᱟᱨ ᱦᱮᱨᱚᱞᱰ ᱞᱟᱨᱣᱩᱰ ᱠᱦᱚᱱ ᱦᱦᱚᱸ ᱥᱯᱤᱰ ᱜᱮ ᱛᱟᱦᱮᱸᱠᱟᱱᱟ|

ᱱᱤᱥᱟᱨ ᱥᱟᱶᱛᱮ ᱚᱢᱚᱨ ᱥᱤᱝᱟᱜ ᱯᱷᱟᱥᱴ ᱵᱚᱞᱤᱝ ᱡᱩᱨᱤ ᱛᱟᱠᱤᱱ ᱫᱚ ᱑᱙᱓᱐ ᱜᱮᱞᱟᱱᱟᱜ ᱥᱮᱨᱢᱟ ᱨᱮ ᱜᱚᱴᱟ ᱫᱷᱟᱹᱨᱛᱤ ᱨᱮ ᱥᱚᱨᱮᱥ ᱢᱮᱱᱛᱮ ᱠᱤᱱ ᱰᱟᱢᱰᱟᱦᱮ ᱞᱮᱱᱟ| 

ᱠᱨᱤᱠᱮᱴ ᱠᱷᱚᱱ ᱵᱟᱦᱨᱮ ᱩᱱᱤ ᱫᱚ ᱢᱤᱫᱴᱮᱱ ᱢᱟᱨᱟᱝ ᱯᱟᱥᱛᱩᱱ ᱡᱚᱱᱚ ᱡᱟᱹᱛᱤ ᱨᱮᱱ ᱟᱹᱜ-ᱭᱩᱨᱤᱡ-ᱮ ᱛᱟᱦᱮᱸᱠᱟᱱᱟ ᱟᱨ ᱥᱟᱶᱛᱮ ᱯᱟᱠᱤᱥᱛᱟᱱ ᱯᱟᱥᱴᱟ ᱨᱚᱨᱚᱲ ᱱᱮᱛᱟ ᱦᱚᱸᱭ ᱛᱟᱦᱮᱸᱠᱟᱱᱟ| ᱩᱱᱤᱭᱟᱜ ᱡᱤᱭᱚᱱ ᱠᱟᱹᱦᱱᱤ ᱨᱮ ᱢᱚᱦᱚᱢᱚᱫᱽ ᱟᱞᱤ ᱡᱤᱱᱱᱟ, ᱵᱟᱨᱢᱟ ᱨᱮᱱ ᱞᱚᱨᱰ ᱢᱟᱣᱩᱱᱰ ᱵᱮᱴᱮᱱ, ᱟᱨ ᱢᱚᱦᱟᱛᱢᱟ ᱜᱟᱱᱫᱷᱤ ᱛᱟᱠᱚᱣᱟᱜ ᱪᱤᱴᱷᱤ ᱦᱚᱸ ᱥᱮᱞᱮᱫ ᱟᱠᱟᱱᱟ| ᱩᱱᱤ ᱫᱚ ᱯᱟᱠᱤᱥᱛᱟᱱ ᱠᱨᱤᱠᱮᱴ ᱵᱚᱨᱰ ᱨᱮᱱ ᱵᱟᱵᱟᱱᱫᱷᱟᱣᱤᱡ-ᱮ ᱛᱟᱦᱮᱸᱠᱟᱱᱟ ᱟᱨ ᱩᱱᱤ ᱜᱮ ᱯᱟᱹᱦᱤᱞ ᱯᱟᱹᱠᱤᱥᱛᱟᱱᱤ ᱢᱮᱱᱛᱮ ᱠᱚ ᱞ;ᱮᱠᱷᱟᱭᱮᱭᱟ|  

᱑᱙᱔᱗ ᱥᱮᱨᱢᱟ ᱨᱮ ᱩᱱᱤ ᱫᱚ ᱯᱟᱠᱤᱥᱛᱟᱱ ᱛᱮᱭᱮ ᱥᱮᱱ ᱞᱮᱱᱟ ᱟᱨ ᱑᱙᱖᱓ ᱥᱮᱨᱢᱟ ᱨᱮ ᱞᱟᱦᱚᱨ ᱨᱮᱭᱮ ᱜᱩᱨ ᱞᱮᱱᱟ|
==ᱠᱷᱤᱞᱟᱹᱱᱰ ᱡᱤᱭᱚᱱ==
᱑᱙᱓᱒ ᱥᱮᱨᱢᱟ ᱨᱮ ᱤᱝᱜᱽᱞᱮᱱᱰ ᱥᱟᱝᱜᱷᱟᱨ ᱫᱚᱞ ᱨᱮ ᱱᱤᱥᱟᱨ ᱦᱚᱸ ᱠᱚ ᱥᱮᱞᱮᱫ ᱞᱮᱫᱮᱭᱟ| ᱱᱤᱭᱟᱹ ᱫᱚᱞ ᱨᱮ ᱫᱚ ᱠᱮᱹ ᱥᱤᱹ ᱱᱟᱭᱰᱩ, ᱵᱚᱠᱚᱛ ᱣᱟᱡᱤᱨ ᱟᱞᱤ, ᱟᱨ ᱱᱟᱡᱤᱨ ᱟᱞᱤ, ᱚᱢᱚᱨ ᱥᱤᱝ ᱮᱢᱟᱱ ᱠᱷᱤᱞᱚᱱᱰᱤᱭᱟᱹ ᱠᱚᱠᱚ ᱛᱟᱦᱮᱸᱠᱟᱱᱟ| ᱱᱤᱥᱟᱨ ᱫᱚᱭ ᱛᱟᱦᱮᱸᱠᱟᱱᱟ ᱥᱤᱧᱚᱛ ᱠᱷᱚᱱ ᱴᱮᱥᱴ ᱠᱨᱤᱠᱮᱴ ᱨᱮ ᱣᱤᱠᱮᱴ ᱦᱟᱛᱟᱣᱤᱡ ᱯᱟᱹᱦᱤᱞ ᱵᱚᱞᱟᱨ| ᱑᱙᱓᱒ ᱥᱮᱨᱢᱟ ᱨᱮᱭᱟᱜ ᱒᱕ ᱡᱩᱱ ᱢᱟᱦᱤᱛ ᱦᱤᱞᱚᱜ ᱡᱤᱭᱚᱱ ᱨᱮᱭᱟᱜ ᱯᱟᱹᱦᱤᱞ ᱴᱮᱥᱴ ᱠᱷᱤᱞᱚᱱᱰ ᱨᱮ ᱫᱚᱥᱟᱨ ᱚᱵᱷᱟᱨ ᱨᱮᱭᱟᱜ ᱯᱟᱹᱦᱤᱞ ᱵᱚᱞ ᱨᱮ ᱩᱱᱤ ᱫᱚ ᱦᱟᱨᱵᱟᱨᱴ ᱥᱟᱴᱠᱞᱤᱯᱷ ᱓ ᱨᱟᱱ ᱵᱚᱞᱰ ᱨᱮᱭᱮ ᱟᱣᱩᱴ ᱞᱮᱫᱮᱭᱟ| ᱤᱱᱟᱹ ᱛᱟᱭᱱᱚᱢ ᱩᱱᱤ ᱫᱚ ᱢᱤᱫ ᱚᱵᱷᱟᱨ ᱨᱮᱭᱟᱜ ᱯᱳᱱᱟᱜ ᱵᱚᱞ ᱨᱮ ᱩᱱᱤ ᱫᱚ ᱟᱨ ᱢᱤᱫᱴᱮᱱ ᱤᱝᱨᱟᱹᱡᱽ ᱚᱯᱱᱟᱨ ᱯᱟᱨᱥᱤ ᱦᱚᱢᱥ ᱦᱚᱸᱭ ᱵᱚᱞᱰ ᱞᱮᱫᱮᱭᱟ| ᱤᱱᱟᱹ ᱠᱷᱚᱱ ᱢᱟᱛᱨᱚ ᱜᱮᱞ ᱢᱟᱦᱟ ᱢᱟᱲᱟᱝ ᱦᱚᱢᱥ ᱟᱨ ᱥᱟᱴᱠᱞᱤᱯᱷ ᱭᱚᱨᱠᱥᱟᱨ ᱛᱟᱠᱤᱱ ᱢᱤᱞᱟᱹᱣ ᱠᱟᱛᱮ ᱵᱟᱱᱟ ᱦᱚᱲ ᱛᱮ ᱕᱕᱕ ᱠᱤᱱ ᱨᱟᱱ ᱞᱮᱫᱟ| ᱒᱖ ᱚᱵᱷᱟᱨ ᱨᱮᱭᱟᱜ ᱥᱯᱮᱞ ᱨᱮ ᱱᱤᱥᱟᱨ ᱫᱚ ᱙᱖ ᱨᱟᱱ ᱠᱷᱚᱨᱚᱪ ᱠᱟᱛᱮ ᱢᱚᱬᱮ ᱜᱚᱨᱴᱟᱝ ᱣᱤᱠᱮᱴᱮ ᱫᱚᱠᱷᱳᱞ ᱞᱮᱫᱟ| ᱟᱨ ᱤᱝᱜᱽᱞᱮᱱᱰ ᱫᱚᱞ ᱫᱚ ᱒᱕᱙ ᱨᱟᱱ ᱨᱮ ᱡᱚᱛᱚ ᱣᱤᱠᱮᱴ ᱠᱚ ᱟᱫ ᱠᱮᱫ ᱠᱚᱣᱟ| ᱫᱚᱥᱟᱨ ᱤᱱᱤᱝᱥ ᱨᱮ ᱱᱤᱥᱟᱨ ᱫᱚ ᱑᱘ ᱚᱵᱷᱟᱨ ᱵᱚᱞᱤᱝ ᱠᱟᱛᱮ ᱔᱒ ᱨᱟᱱ ᱨᱮ ᱣᱟᱞᱴᱟᱨ ᱨᱚᱵᱤᱱ ᱥᱚᱱ ᱟᱜ ᱣᱤᱠᱮᱴᱮ ᱦᱟᱛᱟᱣ ᱞᱮᱫᱟ| ᱯᱩᱨᱟᱹ ᱢᱮᱪ ᱨᱮ ᱩᱱᱤ ᱫᱚ ᱔᱔ ᱥᱴᱨᱟᱭᱮᱠ ᱥᱟᱶ ᱑᱓᱕ ᱨᱟᱱ ᱟᱛᱮ ᱖ ᱜᱚᱴᱟᱝ ᱣᱤᱠᱮᱴᱮ ᱦᱟᱢᱮᱴ ᱞᱮᱫᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱠᱷᱤᱞᱚᱱᱰ]]
