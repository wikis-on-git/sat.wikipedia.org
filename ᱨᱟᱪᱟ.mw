[[File:Santal Lifestyle-21, SriramPur, DinajPur (c) Biplob Rahman.jpg|thumb|Santal Lifestyle-21, SriramPur, DinajPur (c) Biplob Rahman]]
'''ᱨᱟᱪᱟ''' ᱫᱚ ᱦᱩᱭᱩᱜ ᱠᱟᱱᱟ, ᱢᱟᱱᱣᱟ ᱦᱚᱯᱚᱱ ᱥᱮ ᱦᱚᱲ ᱦᱚᱯᱚᱱ ᱟᱜ ᱚᱲᱟᱜ ᱫᱩᱣᱟᱹᱨ ᱨᱮᱭᱟᱜ ᱥᱟᱢᱟᱝ ᱱᱟᱠᱷᱟ ᱨᱮᱭᱟᱜ ᱯᱷᱟᱭᱞᱟᱣ ᱡᱟᱭᱜᱟ| ᱫᱤᱠᱩ ᱥᱮ ᱵᱤᱫᱮᱥ ᱨᱮᱱ ᱦᱚᱲᱟᱟᱜ ᱚᱲᱟᱜ ᱫᱩᱣᱟᱹᱨ ᱨᱮᱭᱟᱜ ᱥᱟᱢᱟᱝ ᱦᱚᱸ ᱱᱚᱝᱠᱟᱱ ᱨᱟᱪᱟ ᱢᱮᱱᱟᱜ ᱟᱠᱟᱫᱟ| ᱨᱟᱪᱟ ᱨᱮ ᱫᱚ ᱟᱥᱚᱠᱟᱭ ᱛᱮ ᱜᱷᱟᱸᱥ ᱠᱚ ᱵᱟᱝ ᱛᱟᱸᱦᱮᱱᱟ| ᱦᱚᱲ ᱦᱚᱯᱚᱱ ᱟᱜ ᱨᱟᱪᱟ ᱟᱲᱮ ᱠᱚ ᱨᱮ ᱫᱚ ᱦᱩᱰᱤᱧ ᱦᱩᱰᱤᱧ ᱵᱟᱦᱟ ᱵᱟᱜᱽᱣᱟᱱ ᱮᱴᱮᱫ ᱮᱥᱮᱫ ᱠᱟᱜ-ᱟ ᱠᱚ|
==ᱦᱚᱲ ᱦᱚᱯᱚᱱ ᱟᱜ ᱞᱟᱭ ᱞᱟᱠᱪᱟᱨ ᱨᱮ ᱨᱟᱪᱟ==
ᱡᱟᱹᱛ ᱯᱟᱹᱨᱤᱥ, ᱨᱮᱝᱜᱮᱡ-ᱠᱤᱥᱟᱹᱬ ᱵᱤᱱ ᱵᱟᱪᱷᱟᱣ ᱠᱟᱛᱮ ᱡᱚᱛᱚ ᱦᱚᱲ ᱦᱚᱯᱚᱱ ᱠᱚᱣᱟᱜ ᱚᱲᱟᱜ ᱫᱩᱣᱟᱹᱨ ᱨᱮᱭᱟᱜ ᱥᱟᱢᱟᱝ ᱱᱟᱠᱷᱟ ᱨᱮ ᱜᱮ ᱨᱟᱪᱟ ᱫᱚ ᱛᱟᱸᱦᱮᱱᱟ ᱟᱨ ᱚᱱᱟ ᱫᱚ ᱚᱲᱟᱜ ᱰᱩᱣᱟᱹᱨ ᱨᱮᱭᱟᱜ ᱢᱤᱫ ᱦᱤᱸᱥ ᱠᱟᱱᱟ| ᱦᱚᱲ ᱦᱚᱯᱚᱱ ᱟᱜ ᱟᱭᱢᱟ ᱞᱮᱠᱟᱱ ᱥᱟᱶᱛᱟ ᱟᱹᱨᱤ ᱠᱟᱹᱢᱤ ᱦᱚᱨᱟ, ᱯᱚᱨᱚᱵᱽ ᱯᱚᱨᱵᱟᱥ, ᱫᱷᱚᱨᱚᱢ ᱨᱮᱭᱟᱜ ᱠᱟᱹᱢᱤ ᱠᱟᱹᱥᱱᱤ  ᱠᱚ ᱯᱩᱨᱟᱹᱣ ᱞᱟᱹᱜᱤᱫ ᱨᱟᱪᱟ ᱨᱮᱭᱟᱜ ᱟᱹᱰᱤ ᱞᱟᱹᱠᱛᱤ ᱢᱮᱱᱟᱜ ᱟᱠᱟᱫᱟ| ᱨᱟᱪᱟ ᱨᱮ ᱜᱮ ᱧᱤᱱᱫᱟᱹ ᱛᱮᱨᱫᱮᱡ ᱢᱟᱨᱥᱟᱞ ᱨᱮ ᱯᱟᱨᱠᱚᱢ ᱵᱤᱞ ᱠᱟᱛᱮ ᱜᱚᱲᱚᱢ ᱦᱚᱲᱟᱢ- ᱜᱚᱲᱚᱢ ᱵᱩᱰᱷᱤ ᱟᱠᱚ ᱨᱮᱱ ᱜᱚᱲᱚᱢ ᱜᱤᱫᱽᱨᱟᱹ ᱜᱟᱢ-ᱠᱩᱫᱩᱢ ᱠᱚ ᱠᱚ ᱞᱟᱹᱭ ᱟᱠᱚᱣᱟ| ᱪᱟᱥ-ᱵᱟᱥ ᱨᱮ ᱞᱟᱹᱠᱛᱤᱜ ᱡᱚᱛᱚ ᱞᱮᱠᱟᱱᱟᱜ ᱥᱟᱯᱟᱜ ᱜᱮ ᱱᱤᱭᱟᱹ ᱨᱟᱟᱪᱟ ᱨᱮ ᱜᱮ ᱵᱮᱱᱟᱣᱟ ᱟᱨ ᱠᱚ ᱡᱩᱛᱟ| ᱟᱫᱚᱢ ᱦᱚᱲ ᱫᱚ ᱠᱷᱟᱹᱨᱟᱭ ᱵᱟᱝ ᱠᱟᱛᱮ ᱱᱤᱭᱟᱹ ᱨᱟᱪᱟ ᱨᱮ ᱜᱮ ᱦᱩᱲᱩ,ᱜᱩᱦᱩᱢ,ᱛᱩᱲᱤ, ᱛᱤᱞᱢᱤᱧ, ᱢᱟᱜᱟ, ᱦᱚᱲᱮᱡ, ᱨᱟᱢᱵᱽᱲᱟ ᱮᱢᱟᱟᱱ ᱠᱚ ᱢᱟᱱᱰᱟᱭᱟ| ᱱᱚᱱᱰᱮ ᱜᱮ ᱠᱟᱹᱴᱤᱡ ᱜᱤᱫᱽᱨᱟᱹ ᱠᱚ ᱜᱟᱴᱮ ᱩᱛᱩᱜ-ᱟ| ᱛᱟᱞᱟ ᱨᱟᱪᱟ ᱨᱮ ᱜᱮ ᱵᱟᱯᱞᱟ ᱨᱮ ᱠᱚ ᱢᱟᱱᱰᱣᱟᱭᱟ, ᱯᱚᱨᱚᱵᱽ ᱯᱚᱨᱵᱥ ᱨᱮ ᱚᱱᱟ ᱵᱮᱲᱦᱟᱣᱭ ᱛᱮ ᱠᱚ ᱮᱱᱮᱡ ᱟᱹᱪᱩᱨᱚᱜ-ᱟ| ᱦᱚᱲ ᱦᱚᱯᱚᱱ ᱟᱜ ᱥᱟᱶᱛᱟ ᱡᱤᱭᱚᱱ ᱨᱮ ᱨᱟᱪᱟ ᱫᱚ ᱟᱹᱰᱤ ᱢᱟᱨᱟᱝ ᱥᱮᱬᱟ ᱴᱷᱟᱶᱶᱮ ᱦᱟᱢᱮᱴ ᱮᱫᱰᱟ| 
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱥᱟᱶᱛᱟ ᱟᱹᱨᱤ]]
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
