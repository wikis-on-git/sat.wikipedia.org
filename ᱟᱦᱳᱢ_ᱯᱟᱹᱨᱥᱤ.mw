ᱴᱟᱭ ᱟᱦᱳᱢ ᱯᱟᱹᱨᱥᱤ ᱥᱮ ᱠᱷᱣᱟᱢ ᱴᱟᱭ ᱟᱦᱳᱢ ( ᱪᱤᱱᱟᱹ ᱯᱟᱹᱨᱥᱤ:傣 阿洪 语言, ᱛᱷᱟᱭ ᱯᱟᱹᱨᱥᱤ:ภาษา ไทอาหม ᱯᱟᱹᱨᱥᱤ: Ahom language, ᱟᱦᱳᱢ: খ্ৱম টাই আহোম) ᱫᱚ ᱟᱥᱟᱢ ᱟᱨ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱱ [[ᱟᱦᱳᱢ ᱡᱟᱹᱛᱤ]] ᱠᱚ ᱞᱟᱲᱪᱟᱲᱮᱫ ᱠᱟᱱ ᱢᱤᱫᱴᱮᱱ ᱴᱟᱭ-ᱠᱨᱩᱫᱟᱭ ᱯᱟᱹᱨᱥᱤ ᱟᱨ ᱚᱱᱟ ᱨᱮᱭᱟᱜ ᱞᱤᱯᱤ ᱫᱚ ᱴᱟᱭ ᱱᱳᱣᱟ ᱠᱷᱚᱱ ᱩᱛᱷᱱᱹᱟᱣ ᱟᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜ ᱠᱟᱱ| ᱱᱤᱭᱟᱹ ᱯᱟᱹᱨᱥᱤ ᱫᱚ ᱮᱛᱚᱢ-ᱥᱟᱢᱟᱝ ᱦᱟᱹᱴᱤᱧ ᱨᱮ (ᱴᱟᱭ ᱠᱨᱩ-ᱫᱟᱭ) ᱵᱚᱱ ᱥᱮᱞᱮᱫ ᱫᱟᱲᱮᱭᱟᱜ-ᱟ| ᱥᱭᱟᱱ ᱟᱨ ᱠᱷᱟᱢᱴᱤ ᱯᱟᱹᱨᱥᱤ ᱠᱤᱱᱞᱮᱠᱟ ᱮᱛᱚᱢ ᱥᱟᱢᱟᱝ ᱮᱥᱤᱭᱟ ᱨᱮ ᱮᱴᱟᱜ ᱟᱦᱳᱢ ᱯᱟᱹᱨᱥᱤ ᱠᱚ ᱥᱟᱶ ᱥᱩᱯᱩᱨ ᱥᱟᱹᱜᱟᱹᱭ ᱢᱮᱱᱟᱜ ᱛᱮ ᱛᱷᱟᱭ ᱯᱟᱹᱨᱥᱤ ᱥᱟᱶ ᱦᱚᱸ ᱱᱟᱥᱮ ᱢᱤᱞᱟᱹᱣ ᱢᱮᱱᱟᱜ-ᱟ|
==ᱜᱩᱱᱠᱚ==
[[ᱟᱥᱟᱢ]] ᱨᱮᱱ ᱟᱦᱳᱢ ᱥᱟᱥᱚᱱᱤᱭᱟᱹ ᱠᱚᱫᱚ ᱢᱟᱨᱟᱝ ᱟᱥᱟᱢᱤᱭᱟᱹ ᱡᱟᱹᱛᱤ ᱥᱟᱶᱛᱮ ᱢᱤᱞᱟᱹᱣ ᱞᱟᱹᱜᱤᱫ ᱧᱩᱛᱩᱢ ᱛᱮ ᱑᱙ ᱥᱟᱭ ᱥᱮᱨᱢᱟ ᱦᱟᱹᱵᱤᱡ ᱟᱦᱳᱢ ᱯᱟᱹᱨᱥᱤ ᱵᱚᱫᱚᱞ ᱛᱮ ᱟᱥᱟᱢᱤᱥ ᱨᱚᱨᱚᱲ ᱯᱟᱹᱨᱥᱤ ᱠᱚ ᱟᱯᱱᱟᱨ ᱞᱮᱫᱟ| ᱒᱐᱐᱐ ᱥᱮᱨᱢᱟ ᱨᱮᱭᱟᱜ ᱦᱤᱥᱟᱹᱯ ᱞᱮᱠᱟ ᱛᱮ ᱒᱐᱐ ᱜᱚᱴᱟᱝ ᱟᱦᱳᱢ ᱢᱚ-ᱞᱳᱝ ᱜᱟᱛᱟᱠ ᱨᱮᱱ ᱦᱚᱲ ᱜᱮ ᱱᱤᱭᱟᱹ ᱯᱟᱹᱨᱥᱤ ᱠᱚ ᱵᱟᱰᱟᱭᱟ ᱟᱨ ᱢᱤᱫ ᱵᱟᱨ ᱟᱹᱨᱤ ᱪᱟᱹᱞᱤ ᱨᱮ ᱟᱦᱳᱢ ᱯᱟᱹᱨᱥᱤ ᱞᱟᱲᱪᱟᱲᱚᱜ ᱠᱟᱱᱟ| ᱱᱟᱦᱟᱜ ᱟᱦᱳᱢ ᱯᱟᱹᱨᱥᱤ ᱨᱮᱭᱟᱜ ᱪᱚᱞᱤᱛ ᱵᱚᱨ ᱟᱢᱨᱚ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱ ᱟᱦᱳᱢ ᱟᱥᱟᱢᱤᱭᱟ ᱥᱟᱵᱽᱫᱟᱠᱚᱥ ᱨᱮ ᱟᱦᱳᱢ ᱨᱟᱡᱚᱯᱥᱴᱷᱤ ᱨᱮ ᱵᱮᱣᱦᱟᱨᱚᱜ ᱠᱟᱱ ᱟᱦᱳᱢ ᱯᱟᱹᱨᱥᱤ ᱨᱮᱭᱟᱜ ᱨᱩᱯ ᱫᱚ ᱫᱩᱜ ᱜᱮ ᱢᱮᱱᱟᱜ-ᱟ|ᱟᱦᱳᱢ ᱯᱟᱹᱨᱥᱤ ᱛᱩᱞᱟᱹ ᱡᱚᱠᱷᱟ ᱞᱮᱠᱷᱟᱱ ᱟᱨᱡᱚ ᱯᱹᱟᱨᱥᱤ ᱨᱮᱭᱟᱜ ᱚᱨᱥᱚᱝ ᱠᱷᱚᱱ ᱫᱚ ᱯᱷᱩᱨᱜᱟᱹᱞ ᱜᱮᱭᱟ| ᱜᱮᱞ ᱯᱮ ᱥᱟᱭᱟᱱᱟᱜ ᱥᱮᱨᱢᱟ ᱠᱷᱚᱱ ᱱᱤᱭᱟᱹ ᱯᱟᱹᱨᱥᱤ ᱫᱚ ᱚᱞᱚᱜ ᱮᱦᱚᱵ ᱟᱠᱟᱱᱟ| ᱟᱦᱳᱢ ᱯᱟᱹᱨᱥᱤ ᱫᱚ ᱟᱥᱟᱢ ᱨᱮᱭᱟᱜ ᱢᱤᱫ ᱮᱥᱠᱟᱨ ᱯᱟᱹᱨᱥᱤᱭᱟᱱ ᱪᱤᱠᱤ ᱠᱟᱱᱟ ᱚᱠᱟ ᱫᱚ ᱯᱷᱩᱨᱜᱟᱹᱞ ᱜᱮ ᱭᱩᱱᱤᱠᱚᱰ ᱨᱮ ᱴᱷᱟᱶᱮ ᱦᱟᱢᱮᱴ ᱟᱠᱟᱫ, ᱱᱟᱦᱟᱜ ᱪᱚᱞᱤᱛ ᱴᱟᱭ ᱯᱟᱹᱨᱥᱤ ᱡᱮᱞᱟᱠ ᱥᱟᱢ, ᱠᱷᱟᱢᱴᱤ, ᱟᱭᱴᱟᱱ ᱮᱢᱟᱱ ᱥᱟᱶ ᱟᱦᱳᱢ ᱯᱟᱹᱨᱥᱤ ᱨᱮᱭᱟᱜ ᱢᱤᱞᱹᱟᱣ ᱢᱮᱱᱟᱜ-ᱟ ᱟᱨ ᱪᱤᱠᱤ ᱦᱤᱥᱟᱹᱵᱽ ᱛᱮ ᱫᱚ ᱡᱚᱛᱚ ᱠᱦᱚᱱ ᱥᱚᱨᱚᱥ ᱜᱮᱭᱟ| ᱟᱦᱳᱢ ᱯᱟᱹᱨᱥᱤ ᱨᱮᱭᱟᱜ ᱯᱷᱩᱨᱜᱟᱹᱞ ᱪᱤᱠᱤ ᱢᱮᱱᱟᱜ-ᱟ ᱟᱨ ᱴᱟᱭ ᱯᱟᱹᱨᱥᱤ ᱠᱚ ᱞᱮᱠᱟ ᱱᱤᱭᱟᱹ ᱨᱮᱭᱟᱜ ᱦᱚᱸ ᱟᱫᱚᱢ ᱜᱩᱱ ᱢᱮᱱᱟᱜᱤᱟᱺ
