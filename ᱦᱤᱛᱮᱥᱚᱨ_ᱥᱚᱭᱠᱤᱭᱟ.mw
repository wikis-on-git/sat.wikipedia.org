ᱦᱤᱛᱮᱥᱚᱨ ᱥᱚᱭᱠᱤᱭᱟ (ᱤᱝᱨᱟᱹᱡᱤ: Hiteswar Saikia, ᱡᱟᱱᱟᱢᱺ᱑᱙᱓᱔ - ᱜᱩᱨᱺ᱑᱙᱙᱖) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢ᱾ᱫᱴᱮᱱ ᱨᱟᱡᱟᱨᱤ ᱦᱚᱲᱮ ᱛᱟᱦᱮᱸᱠᱟᱱᱟ, ᱚᱱᱟ ᱥᱟᱶᱛᱮ ᱵᱟᱨ ᱫᱷᱟᱣ ᱟᱥᱟᱢ ᱯᱚᱱᱚᱛ ᱨᱮᱱ ᱢᱟᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ ᱦᱚᱸᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱟᱨᱦᱚᱸ ᱢᱤᱡᱚᱨᱟᱢ ᱨᱮᱱ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱦᱳᱸ ᱠᱚ ᱵᱟᱦᱟᱞ ᱞᱮᱫᱮᱭᱟ| ᱩᱱᱤ ᱰᱚ ᱥᱚᱭᱭᱚᱫᱽ ᱴᱟᱭᱢᱩᱨ ᱟᱱᱣᱟᱨᱟ ᱟᱨ ᱠᱮᱥᱚᱵᱽ ᱪᱚᱱᱫᱽᱨᱚ ᱜᱚᱜᱚᱭ ᱟᱜ ᱢᱚᱱᱛᱨᱤ ᱥᱚᱵᱷᱟ ᱨᱮᱱ ᱢᱚᱱᱛᱨᱤ ᱦᱚᱸᱭ ᱛᱟᱸᱦᱮᱸᱠᱟᱱᱟ|
==ᱡᱟᱱᱟᱢ ᱟᱨ ᱵᱚᱸᱥ ᱵᱩᱫᱟᱹ==
᱑᱙᱓᱔ ᱥᱮᱨᱢᱟ ᱨᱮᱭᱟᱜ ᱓ ᱚᱠᱴᱚᱵᱚᱨ ᱢᱟᱹᱦᱤᱛ ᱦᱤᱞᱚᱜ ᱨᱮ ᱥᱤᱵᱽ ᱥᱟᱜᱚᱨ ᱦᱚᱱᱚᱛ ᱨᱮᱭᱟᱜ ᱥᱟᱯᱮᱠᱷᱟᱴᱤ ᱥᱩᱨ ᱨᱮᱭᱟᱜ ᱢᱤᱫᱴᱮᱱ ᱪᱟ ᱵᱟᱜᱟᱱ ᱨᱮ ᱦᱤᱛᱮᱥᱚᱨ ᱥᱚᱭᱠᱤᱭᱟ ᱣᱟᱜ ᱡᱟᱱᱟᱢ ᱫᱚ ᱦᱚᱭ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱦᱚᱞᱫᱷᱚᱨ ᱥᱚᱭᱠᱤᱭᱟ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱠᱷᱚᱨᱜᱮᱥᱚ᱐ᱨᱤ ᱥᱚᱭᱠᱤᱭᱟ ᱛᱟᱦᱮᱸᱠᱟᱱᱟ| ᱩᱱᱠᱩ ᱫᱚ ᱛᱩᱨᱩᱭ ᱵᱚᱭᱦᱟ - ᱢᱤᱥᱨᱟ ᱠᱚ ᱛᱟᱦᱮᱸᱠᱟᱱᱟ| ᱩᱱᱠᱚ ᱫᱚ ᱟᱦᱚᱢ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱛᱟᱦᱮᱸᱠᱟᱱᱟ| ᱟᱯᱟᱛ ᱦᱚᱞᱫᱷᱚᱨ ᱥᱚᱭᱠᱤᱭᱟ ᱫᱚ ᱵᱚᱜᱽᱵᱚᱜᱟ ᱪᱟ ᱵᱟᱜᱟᱱ ᱨᱮᱭᱟᱜ ᱢᱟᱨᱟᱝ ᱚᱯᱷᱤᱥ ᱨᱮ ᱜᱚᱜᱨᱚᱭᱤᱡ ᱞᱮᱠᱟ ᱛᱮᱭᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱠᱟᱱᱟ|
==ᱥᱮᱪᱮᱫ==
᱑᱙᱔᱕ ᱥᱮᱨᱢᱟ ᱨᱮ ᱦᱤᱛᱮᱥᱚᱨ ᱥᱚᱭᱠᱤᱭᱟ ᱫᱚ ᱜᱮᱞ ᱥᱮᱨᱢᱟ ᱩᱢᱮᱨ ᱨᱮ ᱜᱮ ᱮᱛᱚᱦᱚᱵ ᱫᱷᱟᱯ ᱨᱮᱭᱟᱜ ᱚᱞᱚᱜ ᱯᱟᱲᱦᱟᱣᱯᱜ ᱫᱚᱭ ᱪᱟᱵᱟ ᱠᱮᱫᱟ| ᱤᱱᱟᱹ ᱛᱟᱭᱚᱢ ᱱᱟᱡᱤᱨᱟ ᱪᱮᱛᱟᱱ ᱵᱤᱨᱫᱟᱹᱜᱟᱲ ᱨᱮᱭᱮ ᱱᱵᱷᱩᱨᱛᱤ ᱞᱮᱱᱟ| ᱑᱙᱕᱓ ᱥᱮᱨᱢᱟ ᱨᱮ ᱩᱱᱤ ᱫᱚ ᱱᱟᱡᱤᱨᱟ ᱦᱟᱭ ᱥᱠᱩᱞ ᱠᱷᱚᱱ ᱢᱮᱴᱨᱤᱠ ᱵᱤᱱᱤᱰᱮ ᱯᱟᱥ ᱞᱮᱫᱟ| ᱑᱙᱕᱕ ᱥᱮᱨᱢᱟ ᱨᱮ ᱩᱱᱤ ᱫᱚ ᱠᱚᱴᱚᱱ ᱠᱚᱞᱮᱡᱽ ᱠᱷᱚᱱ ᱫᱚᱥᱟᱨ ᱵᱷᱟᱜᱽ ᱛᱮ ᱟᱭᱹ ᱮᱹ ᱯᱟᱥ ᱞᱮᱫᱟ| ᱤᱱᱟᱹ ᱛᱟᱭᱱᱚᱢ ᱫᱚ ᱥᱤᱞᱚᱝ ᱨᱮᱱᱟᱜ ᱥᱮᱭᱱᱴ ᱮᱰᱢᱟᱱᱰᱥ ᱠᱚᱞᱮᱡᱽ ᱨᱮᱭᱮ ᱵᱷᱩᱨᱛᱤᱭᱮᱱᱟ| ᱚᱱᱰᱮ ᱠᱷᱚᱱ ᱑᱙᱕᱗ ᱥᱮᱨᱢᱟ ᱨᱮ ᱵᱤᱹᱮᱥᱹᱥᱤᱹ ᱰᱤᱜᱽᱨᱤᱭᱮ ᱦᱟᱢᱮᱴ ᱞᱮᱫᱟ| ᱤᱱᱟᱹ ᱛᱟᱭᱱᱚᱢ ᱑᱙᱕᱘ ᱥᱮᱨᱢᱟ ᱨᱮ ᱞᱟᱠᱷᱱᱟᱣ ᱡᱮᱜᱮᱫ ᱵᱤᱨᱫᱟᱹᱜᱟᱲ ᱨᱮ ᱱᱟᱜᱟᱢ ᱥᱟᱛᱟᱢ ᱨᱮ ᱮᱢᱹᱮᱹ ᱨᱮᱭᱮ ᱵᱷᱩᱨᱛᱤ ᱞᱮᱱᱟ| ᱑᱙᱖᱐ ᱥᱮᱨᱢᱟ ᱨᱮ ᱮᱢᱹ ᱮᱹ ᱰᱤᱜᱽᱨᱤ ᱫᱚᱭ ᱯᱩᱨᱟᱹᱣ ᱞᱮᱫᱟ|
==ᱠᱟᱹᱢᱤ ᱡᱤᱭᱚᱱ==
ᱢᱮᱹᱮᱹ ᱰᱤᱜᱽᱨᱤ ᱦᱟᱢᱮᱴ ᱛᱟᱭᱱᱚᱢ, ᱑᱙᱖᱐ ᱥᱮᱨᱢᱟ ᱨᱮᱭᱟᱜ ᱙ ᱚᱠᱴᱚᱵᱚᱨ ᱢᱟᱹᱦᱤᱛ ᱨᱮ ᱦᱤᱛᱮᱥᱚᱨ ᱥᱚᱭᱠᱤᱭᱟ ᱱᱟᱡᱤᱨᱟ ᱦᱟᱭᱟᱨ ᱥᱮᱠᱮᱱᱰᱟᱨᱤ ᱵᱟᱦᱩᱢᱩᱠᱷᱤ ᱵᱤᱨᱫᱟᱹᱜᱟᱲ ᱨᱮ ᱱᱟᱜᱟᱢ ᱥᱟᱛᱷᱟᱢ ᱨᱮᱱ ᱢᱟᱪᱮᱛ ᱞᱮᱠᱟ ᱛᱮ ᱠᱚ ᱵᱟᱦᱟᱞᱤ ᱠᱮᱫᱮᱭᱟ| ᱱᱟᱡᱤᱨᱟ ᱮᱥᱚᱥᱤᱭᱮᱰ ᱠᱞᱟᱵᱽ ᱟᱨ ᱱᱟᱡᱤᱨᱟ ᱱᱟᱴᱚᱠ ᱥᱚᱢᱤᱛᱤ ᱥᱟᱶᱛᱮ ᱩᱱᱤ ᱫᱚ ᱥᱮᱞᱮᱫ-ᱮ ᱛᱟᱦᱮᱸᱠᱟᱱᱟ| ᱩᱱᱤ ᱰᱚ ᱵᱚᱨᱛᱚᱞᱟ ᱪᱮᱛᱟᱱ ᱤᱝᱨᱟᱹᱡᱤ ᱵᱤᱨᱫᱟᱹᱜᱟᱲ ᱨᱮ ᱥᱩᱛᱨᱮᱛ ᱦᱩᱫᱟᱹ ᱨᱮ ᱦᱚᱸᱭ ᱛᱟᱦᱮᱸᱠᱟᱱᱟ| ᱱᱟᱡᱤᱨᱟ ᱨᱮ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱵᱟᱵᱟᱱᱫᱷᱟᱣ ᱨᱮ ᱦᱚᱸ ᱢᱟᱨᱟᱝ ᱮᱱᱮᱢ ᱛᱟᱦᱮᱸᱠᱟᱱ ᱛᱟᱭᱟ|  ᱱᱤᱭᱟᱹ ᱵᱮᱜᱟᱨ ᱦᱚᱸ ᱩᱱᱤ ᱫᱚ ᱱᱟᱥᱮ ᱠᱚᱢ ᱫᱤᱱ ᱞᱟᱹᱜᱤᱫ ᱜᱚᱲᱜᱟᱶ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱨᱮᱱ ᱯᱨᱤᱱᱥᱤᱯᱟᱞ ᱞᱮᱠᱟ ᱛᱮ ᱦᱚᱸ ᱫᱟᱹᱭᱤᱠ ᱵᱦᱟᱨᱮ ᱜᱚᱜ ᱞᱮᱫᱟ|
==ᱨᱟᱡᱟᱨᱤ==
᱑᱙᱖᱔ ᱥᱮᱨᱢᱟ ᱑᱕ ᱟᱜᱚᱥᱴᱚ ᱢᱟᱹᱦᱤᱛ ᱨᱮ ᱦᱤᱛᱮᱥᱚᱨ ᱥᱚᱭᱠᱤᱭᱟ ᱫᱚ ᱠᱚᱝᱜᱽᱨᱮᱥ ᱫᱚᱞ ᱨᱮᱭᱮ ᱵᱚᱞᱚ ᱞᱮᱱᱟ| ᱯᱟᱹᱦᱤᱞ ᱨᱮ, ᱩᱱᱤ ᱰᱚ ᱥᱤᱵᱽ ᱥᱟᱜᱚᱨ ᱦᱚᱱᱚᱛ ᱨᱮᱱ ᱡᱩᱣᱟᱹᱱ ᱠᱚᱝᱜᱽᱨᱮᱥ ᱨᱮᱱ ᱥᱩᱛᱨᱮᱛ ᱞᱮᱠᱟᱛᱮ ᱫᱟᱹᱭᱤᱠ ᱵᱷᱟᱨᱮ ᱦᱟᱛᱟᱣ ᱞᱮᱫᱟ| ᱟᱨ ᱤᱱᱟᱹ ᱛᱟᱭᱱᱚᱢ ᱫᱚ ᱟᱥᱟᱢ ᱠᱚᱝᱜᱽᱨᱮᱥ ᱠᱚᱢᱤᱴᱤ ᱨᱮ ᱫᱟᱭᱤᱠ ᱵᱦᱟᱨᱮ ᱜᱚᱜ ᱞᱮᱫᱟ| 

ᱥᱟᱨᱮᱡ ᱟᱜ ᱫᱚ ᱚᱞ ᱜᱚᱲᱚᱣᱟᱹᱧ ᱯᱮᱹᱹᱹᱹᱹᱹᱹᱹᱹᱹ
