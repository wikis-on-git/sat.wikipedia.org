ᱢᱚᱱᱤᱨᱟᱢ ᱫᱚᱛᱛᱚ ᱵᱚᱨᱩᱣᱟ, ᱚᱠᱚᱭ ᱫᱚ ᱢᱚᱱᱤᱨᱟᱢ ᱫᱮᱣᱟᱱ (ᱤᱝᱨᱟᱹᱡᱤᱺ Maniram Dewan; ᱡᱟᱱᱟᱢᱺ ᱑᱗ ᱮᱯᱨᱤᱞ ᱑᱘᱐᱖ - ᱒᱖ ᱯᱷᱮᱵᱽᱨᱩᱣᱟᱨᱤ ᱑᱘᱕᱘) ᱢᱮᱱᱛᱮ ᱱᱟᱢᱰᱟᱠᱮ ᱛᱟᱦᱮᱸᱠᱟᱱ, ᱩᱱᱤ ᱫᱚ ᱵᱽᱨᱤᱴᱤᱥ ᱤᱱᱰᱤᱭᱟ ᱚᱠᱛᱮ ᱨᱮ ᱢᱤᱫᱴᱮᱱ ᱟᱥᱟᱢᱤᱥ ᱱᱚᱵᱮᱞ ᱦᱚᱲᱮ ᱛᱟᱦᱮᱸᱠᱟᱱᱟ| ᱩᱱᱤ ᱰᱚ ᱟᱥᱟᱢ ᱨᱮᱱ ᱟᱥᱟᱢᱤᱥ ᱦᱚᱲ ᱠᱟᱱᱟᱭ ᱚᱠᱭ ᱫᱚ ᱯᱟᱹᱦᱤᱞ ᱫᱷᱟᱣ ᱟᱥᱟᱢ ᱨᱮ ᱪᱟ ᱵᱟᱜᱽᱣᱟᱱᱮ ᱵᱟᱱᱫᱷᱟᱣ ᱞᱮᱫ| ᱩᱱᱤ ᱫᱚ ᱵᱽᱨᱤᱴᱤᱥ ᱤᱥᱴ ᱤᱱᱰᱤᱭᱟ ᱥᱚᱨᱠᱟᱨ ᱛᱟᱹᱨᱤ ᱨᱮ ᱟᱹᱰᱤ ᱢᱚᱱ ᱞᱟᱜᱟᱣ ᱠᱟᱛᱮᱭᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱠᱟᱱᱟ ᱢᱟᱲᱟᱝ ᱫᱚ, ᱢᱮᱱᱠᱷᱟᱱ ᱩᱱᱤ ᱫᱚ ᱵᱽᱨᱤᱴᱤᱥ ᱥᱚᱨᱠᱟᱨ ᱠᱚ ᱯᱟᱹᱥᱤ ᱞᱮᱫᱮᱭᱟ ᱑᱘᱕᱗ ᱥᱮᱨᱢᱟ ᱨᱮ ᱵᱽᱨᱤᱴᱤᱥ ᱵᱤᱨᱩᱫᱽ ᱦᱩᱞ ᱮᱛᱚᱦᱚᱵ ᱠᱷᱟᱹᱛᱤᱨ ᱛᱮ| ᱩᱱᱤ ᱫᱚ ᱪᱮᱛᱟᱱ ᱟᱥᱟᱢ ᱨᱮᱱ ᱦᱚᱲ ᱠᱚ ᱛᱟᱞᱟ ᱨᱮ ᱠᱚᱞᱤᱛᱟ ᱨᱟᱡᱟ ᱢᱮᱱᱛᱮᱭᱮ ᱵᱟᱰᱟᱭᱚᱜ ᱠᱟᱱᱟ|
==ᱮᱛᱚᱦᱚᱵ ᱡᱤᱭᱚᱱ==
ᱢᱚᱱᱤᱨᱟᱢ ᱫᱮᱣᱟᱱ ᱚᱠᱟ ᱜᱷᱟᱨᱚᱧᱡᱽ ᱨᱮᱭᱮ ᱡᱟᱱᱟᱢ ᱞᱮᱱ ᱚᱱᱟ ᱜᱷᱟᱨᱚᱧᱡᱽ ᱨᱮᱱ ᱦᱚᱲ ᱫᱚ ᱑᱖ ᱥᱟᱭᱟᱱᱜ ᱥᱮᱨᱢᱟ ᱠᱚ ᱨᱮ ᱠᱳᱣᱱᱚᱡᱽ ᱠᱷᱚᱱ ᱟᱥᱟᱢ ᱛᱮ ᱠᱚ ᱦᱮᱡ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱦᱟᱲᱟᱢᱵᱟ ᱛᱟᱠᱚ ᱫᱚ ᱟᱦᱚᱢ ᱨᱟᱡᱽ ᱫᱚᱨᱵᱟᱨ ᱨᱮ ᱪᱮᱛᱟᱱ ᱴᱷᱟᱶ ᱛᱟᱦᱮᱸᱠᱟᱱ ᱛᱟᱠᱚᱣᱟ| ᱑᱗᱖᱙ - ᱑᱘᱐᱖ ᱥᱮᱨᱢᱟ ᱦᱟᱹᱵᱤᱡ ᱨᱮᱭᱟᱜ ᱢᱚᱣᱟᱢᱚᱨᱤᱭᱟ ᱦᱩᱞ ᱠᱷᱟᱹᱛᱤᱨ ᱛᱮ ᱟᱦᱚᱢ ᱨᱟᱡᱚᱥᱴᱷᱤ ᱫᱚ ᱪᱷᱤᱱ ᱪᱷᱟᱹᱛᱩᱨ ᱪᱟᱵᱟ ᱟᱠᱟᱱ ᱛᱷᱮᱸᱠᱟᱱᱟ|  ᱢᱚᱱᱤᱨᱟᱢ ᱛᱟᱠᱚ ᱜᱷᱟᱨᱚᱧᱡᱽ ᱫᱚ ᱵᱮᱝᱜᱚᱞ ᱨᱮ ᱟᱥᱨᱟᱭ ᱠᱚ ᱦᱟᱛᱟᱣ ᱞᱮᱫᱟ, ᱚᱠᱟ ᱫᱚ ᱵᱽᱨᱤᱴᱤᱥ ᱤᱥᱴ ᱤᱱᱰᱤᱭᱟ ᱠᱚᱢᱯᱟᱱᱤ ᱛᱟᱵᱮ ᱨᱮ ᱛᱟᱦᱮᱸᱠᱟᱱ| ᱩᱱᱠᱚ ᱜᱷᱟᱨᱚᱧᱡᱽ ᱫᱚ ᱵᱽᱨᱤᱴᱤᱥ ᱨᱩᱠᱷᱭᱟᱹ ᱛᱮ ᱟᱥᱟᱢ ᱠᱚ ᱨᱩᱣᱟᱹᱲ ᱞᱮᱱᱟ, ᱥᱤᱧᱚᱛ- ᱵᱚᱨᱢᱟ ᱞᱟᱹᱲᱦᱟᱹᱭ ᱢᱟᱲᱟᱝ ᱨᱮ (᱑᱘᱒᱔ - ᱑᱘᱒᱖)| ᱤᱥᱴ ᱤᱱᱰᱤᱭᱟ ᱠᱚᱢᱯᱟᱱᱤ ᱫᱚ ᱵᱩᱨᱢᱤᱥ ᱠᱚ ᱦᱟᱨᱟᱣ ᱠᱮᱫ ᱠᱚᱣᱟ ᱟᱨ ᱟᱥᱟᱢ ᱫᱤᱥᱚᱢ ᱨᱮ ᱮᱠᱛᱤᱭᱟᱹᱨᱤ ᱠᱚ ᱦᱮᱡ ᱮᱱᱟ ᱑᱘᱒᱖ ᱥᱮᱨᱢᱟ ᱨᱮᱭᱟᱜ ᱤᱭᱟᱱᱰᱟᱵᱩ ᱥᱩᱠᱛᱤ ᱛᱟᱞᱟ ᱛᱮ|
