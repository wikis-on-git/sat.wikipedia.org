'''ᱜᱷᱟᱲᱣᱟ''' ([[:en:House sparrow|House sparrow]]) ᱫᱚ ᱠᱚ ᱦᱩᱭᱩᱜ ᱠᱟᱱᱟ ᱢᱤᱫ ᱞᱮᱠᱟᱱ ᱪᱮᱬᱮ ᱾ ᱱᱩᱠᱩ ᱫᱚ ᱵᱟᱹᱲᱛᱤ ᱠᱟᱛᱮ ᱭᱩᱨᱚᱯ ᱟᱨ ᱮᱥᱤᱭᱟ ᱨᱮᱱᱟᱜ ᱛᱤᱱᱟᱹᱜ ᱜᱟᱱ ᱴᱚᱴᱷᱟ ᱨᱮ ᱠᱚ ᱧᱮᱞᱚᱜᱼᱟ ᱾  ᱱᱚᱶᱟ ᱵᱮᱜᱚᱨ ᱢᱟᱹᱱᱢᱤ ᱚᱠᱟ ᱥᱮᱫ ᱠᱚ ᱪᱟᱞᱟᱣ ᱮᱱᱟ ᱚᱱᱛᱮ ᱜᱮ ᱠᱚ ᱯᱟᱸᱡᱟ ᱤᱫᱤ ᱠᱮᱫ ᱠᱚᱣᱟ, ᱚᱱᱠᱟ ᱛᱮ ᱟᱢᱮᱨᱤᱠᱟ ᱨᱮᱱᱟᱜ ᱟᱰᱤᱜᱟᱱ ᱴᱷᱟᱶ ᱨᱮ, ᱟᱯᱷᱨᱤᱠᱟ, ᱱᱤᱣᱡᱤᱞᱮᱱᱰ ᱟᱨ ᱚᱥᱴᱨᱮᱞᱤᱭᱟ ᱨᱮᱱᱟᱜ ᱛᱤᱢᱤᱱ ᱜᱟᱱ ᱴᱷᱟᱶ ᱨᱮ ᱠᱚ ᱵᱟᱥᱟ ᱦᱟᱠᱟᱱᱟ ᱾  ᱵᱟᱡᱟᱨ ᱱᱟᱜᱨ ᱠᱚᱨᱮ ᱫᱚ ᱛᱩᱨᱩᱭ ᱜᱚᱴᱟᱝ ᱡᱟᱹᱛ ᱨᱤᱱ ᱜᱷᱟᱲᱣᱟ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱱᱩᱠᱩ ᱫᱚ ᱦᱟᱣᱥ ᱥᱯᱮᱨᱚ, ᱥᱯᱮᱱᱤᱥ ᱥᱯᱮᱨᱳ, ᱥᱤᱱᱰ ᱥᱯᱮᱨᱳ, ᱨᱚᱥᱮᱴ ᱥᱯᱮᱨᱳ, ᱰᱮᱰ ᱥᱤ ᱥᱯᱮᱨᱳ ᱟᱨ ᱴᱨᱤ ᱥᱯᱮᱨᱳ ᱢᱮᱱᱛᱮ ᱤᱝᱜᱽᱞᱤᱥ ᱛᱮ ᱠᱚ ᱢᱮᱛᱟ ᱠᱚ ᱠᱟᱱᱟ ᱾ ᱱᱩᱠᱩ ᱫᱚ ᱥᱚᱦᱚᱨ ᱱᱟᱜᱟᱨ ᱨᱮᱜᱮ  ᱵᱟᱹᱲᱛᱤ ᱠᱚ ᱧᱮᱞᱚᱜᱼᱟ ᱾ ᱱᱩᱠᱩ ᱫᱚ ᱱᱤᱛᱚᱜ ᱡᱮᱜᱮᱛ ᱨᱮ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱧᱟᱢᱚᱜ ᱠᱟᱱ ᱪᱮᱬᱮ ᱞᱮᱠᱟᱛᱮ ᱢᱮᱱᱟᱜ ᱠᱚᱣᱟ ᱾ ᱦᱚᱲ ᱡᱟᱦᱟᱸ ᱨᱮᱜᱮ ᱲᱟᱜ ᱠᱚ ᱵᱮᱱᱟᱣ ᱚᱱᱛᱮ ᱜᱮ ᱱᱩᱠᱩ ᱦᱚᱸ ᱠᱚ ᱥᱮᱱᱚᱜᱼᱟ  ᱾

==ᱜᱚᱲᱦᱚᱱ==
ᱜᱷᱟᱲᱣᱟ ᱫᱚ ᱢᱤᱫ ᱦᱩᱰᱤᱧ ᱪᱮᱬᱮ ᱠᱟᱱᱟ ᱠᱚ ᱾ ᱱᱩᱠᱩᱣᱟᱜ ᱦᱚᱲᱢᱚ ᱤᱞ ᱨᱮᱱᱟᱜ ᱨᱚᱝ ᱫᱚ ᱱᱟᱥᱮ ᱵᱟᱫᱟᱢ ᱟᱨᱟᱜ ᱟᱨᱵᱟᱝ ᱯᱩᱸᱰ ᱨᱚᱝ ᱫᱷᱟᱨᱟ ᱛᱟᱦᱮᱸᱱᱟ ᱾ ᱜᱚᱴᱟ ᱦᱚᱲᱢᱚ ᱨᱮ ᱦᱩᱰᱤᱧ ᱦᱩᱰᱤᱧ ᱤᱞ ᱛᱟᱦᱮᱸᱱᱟ ᱾ ᱴᱷᱚᱱᱴᱟ ᱟᱨ ᱡᱟᱸᱜᱟ ᱨᱮᱱᱟᱜ ᱨᱚᱝ ᱫᱚ ᱥᱟᱥᱟᱝ ᱜᱮᱭᱟ ᱾ ᱠᱚᱲᱟ ᱜᱷᱟᱲᱣᱟ ᱨᱮᱱᱟᱜ ᱫᱚ ᱦᱚᱴᱚᱜ ᱥᱩᱨ ᱢᱮᱱᱟᱜ ᱦᱮᱱᱫᱮ ᱫᱟᱜᱽ ᱠᱷᱚᱱ ᱠᱚ ᱴᱷᱤᱠᱟᱹᱜᱼᱟ ᱾  ᱑᱔ ᱠᱷᱚᱱ ᱑᱖ ᱥᱮᱼᱢᱤ ᱡᱤᱞᱤᱧ ᱱᱩᱠᱩ ᱪᱮᱬᱮ ᱫᱚ ᱢᱟᱹᱱᱢᱤ ᱭᱟᱜ ᱚᱲᱟᱜ ᱠᱚᱨᱮ ᱛᱟᱦᱮᱸᱱ ᱥᱟᱱᱟ ᱠᱚᱣᱟ ᱾ ᱱᱩᱠᱩ ᱫᱚ ᱡᱚᱛᱚ ᱞᱮᱠᱟᱱ ᱦᱚᱭ ᱦᱤᱥᱤᱫ ᱠᱚ ᱠᱩᱥᱤᱭᱟᱜᱼᱟ, ᱢᱮᱱᱠᱷᱟᱱ ᱵᱩᱨᱩ ᱮᱞᱟᱠᱟ ᱠᱚᱨᱮ ᱫᱚ ᱟᱹᱰᱤ ᱵᱟᱠᱚ ᱧᱮᱞᱚᱜᱼᱟ ᱾ ᱵᱟᱡᱟᱨ ᱱᱟᱜᱟᱨ, ᱟᱹᱛᱩ ᱫᱤᱥᱚᱢ ᱟᱨ ᱪᱟᱥ ᱵᱟᱹᱫᱽ ᱠᱷᱮᱛ ᱠᱚᱨᱮ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱠᱚᱲᱟ ᱜᱷᱟᱲᱣᱟ ᱠᱚᱣᱟᱜ ᱵᱚᱦᱚᱜ ᱪᱮᱛᱟᱱ ᱯᱟᱴᱷᱟ ᱞᱟᱛᱟᱨ ᱯᱟᱴᱷᱟ ᱟᱨ ᱡᱚᱦᱟ ᱨᱮ ᱵᱟᱫᱟᱢ ᱨᱚᱝ ᱜᱮᱭᱟ ᱠᱚ ᱾  ᱴᱷᱚᱱᱴᱟ ᱟᱨ ᱢᱮᱫ ᱫᱚ ᱦᱮᱸᱫᱮ ᱟᱨ ᱡᱟᱸᱟ ᱫᱚ ᱵᱟᱫᱟᱢ ᱨᱚᱝ ᱛᱟᱦᱮᱸᱱ ᱛᱟᱠᱚᱣᱟ ᱾  ᱠᱩᱲᱤ ᱜᱷᱟᱲᱣᱟ ᱠᱚᱣᱟᱜ ᱫᱚ ᱵᱚᱦᱚᱜ ᱪᱮᱛᱟᱱ ᱟᱨ ᱦᱚᱴᱚᱜ ᱨᱮ ᱵᱟᱫᱟᱢ ᱨᱚᱝ ᱵᱟᱭ ᱛᱟᱦᱮᱸᱱᱟ ᱾

==ᱪᱤᱨᱜᱟᱹᱞ==
ᱱᱩᱠᱩ ᱪᱮᱬᱮ ᱠᱚ ᱡᱮᱜᱮᱛ ᱨᱮ ᱵᱟᱧᱪᱟᱣ ᱫᱚᱦᱚ ᱠᱚ ᱞᱟᱹᱜᱤᱫ ᱛᱮ ᱡᱟᱣ ᱥᱮᱨᱢᱟ ᱜᱮ ᱢᱟᱨᱪ ᱪᱟᱸᱫᱚ ᱨᱮᱱᱟᱜ ᱒᱐ ᱢᱟᱹᱦᱤᱛ ᱫᱚ '''ᱜᱷᱟᱲᱣᱟ ᱢᱟᱦᱟᱸ''' ᱞᱮᱠᱟᱛᱮ ᱠᱚ ᱢᱟᱱᱟᱣᱮᱫᱼᱟ ᱾<ref>{{cite news|url=http://articles.timesofindia.indiatimes.com/2012-03-21/kanpur/31219946_1_sparrows-and-other-birds-world-sparrow-day-bird-lover|title='Save sparrows for nature's balance'|newspaper=Times of India|date=21 March 2012|publisher=Bennett, Coleman & Co.}}</ref><ref>{{cite news|url=http://www.thehindu.com/life-and-style/metroplus/article3024688.ece
|newspaper=The Hindu|title=Spare a thought for the sparrow |last=Sathyendran |first=Nita |accessdate=22 March 2012|date=21 March 2012}}</ref>
