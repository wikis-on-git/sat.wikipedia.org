'''ᱟᱹᱫᱤᱵᱟᱹᱥᱤ ᱥᱟᱶᱦᱮᱫ''' ᱠᱷᱚᱱ ᱵᱟᱰᱟᱭᱚᱜ ᱠᱟᱱᱟ ᱥᱟᱶᱦᱮᱫ ᱥᱟᱶ ᱢᱮᱱᱟᱜᱼᱟ ᱡᱟᱦᱟᱸ ᱨᱮ ᱟᱹᱫᱤᱵᱟᱹᱥᱤ ᱠᱚᱣᱟᱜ ᱡᱤᱵᱚᱱ ᱟᱨ ᱥᱟᱶᱛᱟ ᱨᱮ ᱩᱱᱠᱩᱣᱟᱜ ᱠᱟᱹᱢᱤ ᱦᱚᱨᱟᱭ ᱩᱫᱩᱜᱟ᱾
ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱫᱚ ᱟᱭᱢᱟ ᱡᱟᱜᱟ ᱨᱮ ᱥᱟᱱᱟᱢ ᱫᱤᱥᱚᱢ ᱫᱩᱱᱤᱭᱟᱹ ᱨᱮ ᱟᱭᱢᱟ ᱞᱮᱠᱟᱱ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱᱟ ᱾ ᱤᱭᱩᱨᱚᱯ ᱟᱨ ᱟᱢᱮᱨᱤᱠᱟ ᱨᱮ ᱱᱟᱶᱟ ᱫᱚ ᱱᱮᱴᱤᱣ ᱟᱢᱮᱨᱤᱠᱟᱱ ᱞᱤᱴᱮᱨᱮᱪᱟᱨ, ᱠᱟᱞᱟᱨᱰ ᱞᱤᱴᱮᱨᱮᱪᱟᱨ, ᱥᱞᱮᱣ ᱞᱤᱴᱮᱨᱮᱪᱟᱨ ᱟᱨ ᱟᱯᱷᱨᱤᱠᱟᱱ-ᱟᱢᱮᱨᱤᱠᱟᱱ ᱞᱤᱴᱮᱨᱮᱪᱟᱨ, ᱟᱯᱷᱨᱤᱠᱟ ᱫᱤᱥᱚᱢ ᱨᱮ ᱫᱚ ᱵᱞᱮᱠ ᱞᱤᱴᱮᱨᱮᱪᱟᱨ ᱟᱨ ᱟᱥᱴᱨᱮᱞᱤᱭᱟ ᱨᱮ  ᱫᱚ ᱮᱵᱚᱨᱤᱡᱱᱟᱞ ᱞᱤᱴᱮᱨᱮᱪᱟᱨ, ᱟᱨ ᱤᱝᱞᱤᱥ ᱛᱮ ᱫᱚ ᱤᱱᱰᱤᱡᱤᱱᱤᱭᱟᱥ ᱞᱤᱴᱮᱨᱮᱪᱟᱨ, ᱯᱷᱟᱨᱥᱴ ᱯᱤᱯᱩᱞ ᱞᱤᱴᱮᱨᱮᱪᱟᱨ ᱟᱨ ᱴᱨᱟᱭᱤᱵᱟᱞ ᱞᱤᱴᱮᱨᱮᱪᱟᱨ ᱢᱮᱱ ᱛᱮ ᱵᱟᱰᱟᱭᱚᱜ ᱠᱟᱱᱟ ᱾
ᱥᱤᱧᱚᱛ ᱨᱮ ᱱᱚᱶᱟ ᱦᱤᱸᱫᱤ ᱨᱮᱱᱟᱜ ᱫᱚ "ᱟᱫᱤᱣᱟᱥᱤ ᱥᱟᱦᱤᱛᱭᱟ" ᱟᱨ ᱥᱟᱱᱛᱟᱲᱤ ᱛᱮᱫᱚ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱟᱨ  ᱮᱴᱟᱜ ᱥᱤᱧᱚᱛ ᱯᱟᱹᱨᱥᱤ ᱛᱮᱦᱚᱸ  "ᱟᱫᱤᱣᱟᱥᱤ ᱥᱟᱦᱤᱛᱭᱟ" ᱛᱮ ᱢᱮᱱᱚᱜᱚᱜ ᱠᱟᱱᱟ ᱾

==ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱨᱮᱱᱟᱜ ᱵᱮᱵᱚᱥᱛᱟ==
ᱫᱤᱠᱩ-ᱟᱹᱫᱤᱵᱟᱹᱥᱤ  ᱥᱟᱶᱦᱮᱫ ᱨᱮᱱᱟᱜ ᱯᱟᱲᱷᱟᱣ ᱟᱹᱨᱤᱪᱟᱹᱞᱤ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱵᱟᱨᱟᱭᱟ ᱞᱮᱠᱟᱛᱮ ᱡᱩᱫᱟᱹ-ᱡᱩᱫᱟᱹ ᱦᱟᱹᱴᱤᱧ ᱢᱮᱱᱟᱜ-ᱟᱼ
==ᱣᱟᱪᱤᱠ ᱟᱹᱫᱤᱵᱟᱹᱥᱤ  ᱟᱹᱫᱤᱵᱟᱹᱥᱤ ᱠᱚᱣᱟᱜ==

==ᱚᱨᱮᱪᱟᱨ==
ᱢᱮᱱᱠᱷᱟᱱ ᱟᱹᱫᱤᱵᱟᱹᱥᱤ ᱥᱟᱶᱦᱮᱫᱤᱭᱟᱹ ᱱᱟᱶᱟ ᱦᱟᱹᱴᱤᱧ ᱨᱮ ᱵᱟᱝ ᱵᱚᱱ ᱨᱮᱵᱮᱱᱟ ᱾ ᱱᱚᱶᱟ ᱨᱮ ᱵᱟᱰᱟᱭᱚᱜ ᱠᱟᱱᱟ ᱟᱨ ᱢᱟᱱᱟᱣ ᱫᱟᱲᱮᱭᱟᱜ  ᱟᱵᱚᱱ ᱡᱮ ᱟᱵᱚᱣᱟᱜ ᱦᱟᱹᱴᱤᱧ ᱮᱴᱟᱜᱟᱜ ᱥᱟᱶᱛᱮ ᱥᱮᱞᱮᱫ ᱵᱟᱹᱱᱩᱜᱼᱟ ᱾ ᱟᱵᱚᱣᱟᱜ ᱥᱟᱶᱛᱟ ᱫᱚ ᱥᱟᱢᱨᱩᱯᱛᱟ ᱟᱨ ᱥᱚᱢᱟᱱ ᱢᱮᱱᱟᱜᱼᱟ ᱾ ᱟᱱᱟ ᱢᱤᱫ ᱜᱮᱭᱟ ᱾ ᱚᱱᱟ ᱟᱯᱱᱟᱨ ᱥᱟᱶᱦᱮᱫ ᱫᱚ "ᱚᱨᱮᱪᱟᱨ" ᱠᱚ ᱢᱮᱛᱟᱜᱼᱟ ᱾ ᱚᱨᱮᱪᱟᱨ ᱢᱮᱱᱮᱛ ᱫᱚ ᱤᱝᱞᱤᱥ ᱟᱹᱲᱟᱹ ᱠᱷᱚᱱ ᱚᱨᱟᱞ+ᱞᱤᱴᱮᱨᱮᱪᱟᱨ ᱾ ᱚᱱᱟ ᱨᱮᱱᱟᱜ ᱛᱷᱟᱯᱚᱱ ᱢᱮᱱᱟᱜᱼᱟ ᱡᱮ ᱱᱟᱶᱟᱮ ᱨᱮᱱᱟᱜ ᱛᱤᱦᱤᱱ ᱦᱚᱸ ᱚᱞ ᱥᱟᱶᱦᱮᱫ ᱦᱚᱸ ᱟᱵᱚᱣᱟᱜ ᱣᱟᱪᱤᱠ ᱢᱮᱱᱫᱚ ᱵᱚᱸᱥᱚᱸᱡ ᱥᱟᱶᱦᱮᱫ ᱨᱮᱱᱟᱜ ᱟᱹᱨᱤᱪᱟᱹᱞᱤ ᱨᱮᱱᱟᱜ ᱥᱟᱶᱦᱮᱫ ᱠᱟᱱᱟ ᱾ ᱚᱨᱮᱪᱟᱨ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱢᱟᱲᱟᱝ ᱨᱮ ᱭᱩᱜᱟᱸᱰᱟ ᱨᱮᱱᱤᱡ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟ ᱯᱤᱭᱚ ᱡᱤᱨᱤᱢᱩ ᱮ ᱥᱚᱫᱚᱨ ᱞᱮᱫ ᱛᱟᱦᱮᱱ ᱡᱟᱦᱟᱸ ᱫᱤᱥᱚᱢ ᱫᱩᱱᱤᱭᱟᱹ ᱨᱮᱱ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟ  ᱠᱚ ᱟᱨ ᱥᱟᱶᱦᱮᱫᱤᱭᱟ ᱠᱚ ᱦᱟᱛᱟᱣ ᱞᱮᱫᱼᱟ ᱾ ᱱᱩᱠᱩ ᱠᱚ ᱢᱩᱫᱽ ᱨᱮ ᱟᱯᱷᱨᱤᱠᱟ ᱨᱤᱱᱤᱡ ᱱᱜᱩᱜᱤ ᱥᱮ ᱛᱷᱭᱚᱸᱜᱚ ᱟᱨ ᱥᱤᱧᱚᱛ ᱨᱤᱱᱤᱡ ᱶᱟᱫᱱᱟ ᱴᱮᱴᱮ ᱵᱟᱰᱟᱭᱚᱜ ᱠᱟᱱᱟ ᱠᱤᱱ ᱾ ᱮᱱᱛᱮ ᱨᱮᱦᱚᱸ ᱫᱤᱠᱩ ᱟᱹᱫᱤᱵᱟᱹᱥᱤ ᱥᱟᱶᱦᱮᱫᱤᱭᱟ ᱟᱨ [[ᱮᱠᱟᱰᱮᱢᱤ]] ᱡᱟᱜᱟ ᱨᱮ ᱱᱤᱛᱚᱜ ᱦᱚᱸ ᱣᱟᱪᱤᱠ ᱥᱟᱶᱦᱮᱫ ᱨᱮᱱᱟᱜ ᱵᱟᱹᱲᱛᱤ ᱫᱚᱦᱚ ᱢᱮᱱᱟᱜᱼᱟ ᱾

==ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱨᱮᱱᱟᱜ ᱥᱚᱫᱚᱨ==
ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱨᱮᱱᱟᱜ ᱥᱚᱫᱚᱨ ᱯᱮᱭᱟ ᱞᱮᱠᱟᱛᱮ ᱢᱮᱱᱟᱜ-ᱟ᱾
*(᱑) ᱟᱹᱫᱤᱵᱟᱹᱥᱤ ᱥᱟᱛᱟᱢ ᱨᱮ ᱚᱞ ᱟᱠᱟᱱ ᱥᱟᱶᱦᱮᱫ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ
*(᱒) ᱟᱹᱫᱤᱵᱟᱹᱥᱤ ᱠᱚ ᱚᱞ ᱚᱪᱚᱣᱟᱠᱟᱫ ᱥᱟᱶᱦᱮᱫ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ
*(᱓)'ᱟᱹᱫᱤᱵᱟᱹᱟᱤ' ᱠᱟᱱ(ᱟᱹᱫᱤᱵᱟᱹᱥᱤ ᱫᱟᱨᱥᱷᱟᱱ) ᱨᱮ ᱠᱟᱛᱷᱟ ᱟᱱᱟᱜ ᱥᱟᱶᱦᱮᱫ ᱜᱮ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱠᱟᱱᱟ ᱾
ᱢᱟᱲᱟᱝ ᱥᱚᱫᱚᱨ ᱨᱟᱠᱟᱵ ᱨᱮ ᱫᱤᱠᱩ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱠᱟᱱᱟ ᱠᱚ ᱾ ᱢᱮᱱᱠᱷᱟᱱ ᱜᱚᱲᱚ ᱥᱚᱦᱚᱫ ᱨᱮ ᱟᱫᱷᱟᱱ ᱠᱚᱜᱮ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱦᱚᱸ ᱢᱮᱱᱟᱜ ᱠᱚᱣᱟ ᱾ ᱡᱮᱞᱮᱠᱟ, ᱨᱟᱢᱱᱤᱠᱟ ᱜᱩᱯᱛᱟ, ᱥᱟᱸᱡᱤᱣ, ᱨᱟᱠᱮᱥ ᱠᱩᱢᱟᱨ ᱥᱤᱝ ᱢᱟᱦᱩᱣᱟ ᱢᱟᱡᱤ, ᱵᱟᱡᱨᱟᱝ ᱛᱤᱣᱟᱨᱤ, ᱜᱟᱱᱮᱥ ᱫᱮᱣᱤ, ᱮᱢᱟᱱ ᱫᱤᱠᱩ ᱟᱹᱫᱤᱵᱟᱹᱥᱤ ᱠᱟᱱᱟ ᱠᱚ ᱟᱨ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟ ᱦᱚᱨᱤᱨᱟᱢ ᱴᱤᱱᱟ, ᱢᱟᱦᱟᱫᱮᱣ ᱴᱚᱯᱚ, ᱟᱭᱤᱣᱤ ᱦᱟᱸᱥᱫᱟᱜ, ᱢᱟᱭᱱᱚ ᱴᱩᱰᱩ ᱟᱨ ᱨᱟᱱᱤ ᱢᱩᱨᱢᱩ  ᱮᱢᱟᱱ  ᱟᱨᱦᱚᱸ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱠᱟᱱᱟ ᱠᱚ ᱾
ᱫᱚᱥᱟᱨ ᱞᱮᱠᱟᱛᱮ ᱩᱱᱠᱩ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱟᱨ ᱥᱟᱶᱦᱮᱫᱤᱭᱟᱹ ᱠᱷᱚᱱ ᱡᱟᱦᱟᱸ ᱡᱟᱱᱢᱱᱟ ᱟᱨ ᱥᱣᱟᱱᱩᱵᱷᱩᱛᱤ ᱟᱫᱷᱟᱨ ᱛᱮ ᱟᱹᱫᱤᱵᱟᱹᱥᱤ ᱠᱚ ᱚᱞ ᱚᱪᱚ ᱟᱠᱟᱫ ᱥᱟᱶᱦᱮᱫ ᱜᱮ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱠᱚ ᱢᱟᱱᱟᱣᱟ ᱾

ᱢᱩᱪᱟᱹᱫ ᱟᱨ ᱛᱮᱥᱟᱨ ᱞᱮᱠᱟᱛᱮ ᱩᱱᱠᱩ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱠᱚᱣᱟᱜ ᱠᱟᱱᱟ ᱡᱟᱦᱟᱸᱭ ᱟᱹᱫᱤᱵᱟᱹᱥᱤ ᱨᱮᱱᱟᱜ ᱛᱟᱛᱣᱚ ᱟᱱ ᱥᱟᱶᱦᱮᱫ ᱜᱮ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱢᱮᱱ ᱛᱮ ᱪᱟᱞ ᱮᱫᱼᱟ ᱾ ᱚᱱᱠᱟᱱ ᱚᱱᱚᱞᱤᱭᱟᱹ ᱟᱨ ᱥᱟᱶᱦᱮᱫᱤᱭᱟᱹ ᱠᱚ ᱥᱤᱧᱚᱛ ᱥᱟᱶᱛᱟ ᱨᱮᱱ ᱑᱔-᱑᱕ ᱡᱩᱱ ᱒᱐᱑᱔ ᱨᱮ ᱨᱟᱸᱪᱤ (ᱡᱷᱟᱨᱠᱷᱚᱱᱰ) ᱨᱮ ᱵᱟᱨ ᱫᱤᱱ ᱨᱮᱱᱟᱜ  ᱱᱮᱥᱱᱟᱞ ᱥᱮᱢᱤᱱᱟᱨ  ᱞᱮᱠᱟᱛᱮ ᱦᱩᱭ ᱞᱮᱱᱟ ᱾ 
ᱢᱩᱪᱟᱹᱫ ᱟᱨ ᱛᱮᱥᱟᱨ ᱞᱮᱠᱟᱛᱮ ᱩᱱᱠᱩ ᱟᱹᱫᱤᱵᱟᱹᱥᱤ ᱚᱱᱚᱞᱤᱭᱟᱹ ᱠᱚᱜᱮ, ᱡᱟᱦᱟᱸᱭ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱨᱤᱱᱤᱡ ᱜᱷᱚᱥᱱᱟ ᱯᱟᱛᱨᱚ ᱞᱮᱠᱟᱛᱮ ᱢᱟᱱᱟᱣ ᱤᱫᱤᱭᱟ ᱟᱨ ᱱᱤᱛᱚᱜ ᱡᱮ ᱟᱹᱫᱤᱵᱟᱹᱥᱤ ᱥᱟᱶᱦᱮᱫ ᱣᱤᱴᱚᱨᱥ centre point ᱵᱮᱱᱟᱣ ᱟᱠᱟᱱᱟ ᱾

ᱟᱹᱫᱤᱵᱟᱹᱥᱤ ᱠᱚ ᱨᱮᱱᱟᱜ ᱟᱹᱫᱤᱵᱟᱹᱥᱤᱜ ᱞᱟᱹᱜᱤᱫ ᱵᱟᱝ ᱫᱚᱢ ᱦᱟᱹᱴᱤᱧ ᱫᱟᱲᱮᱭᱟᱜᱼᱟ ᱟᱨ ᱵᱟᱝ ᱫᱚ ᱱᱟᱯᱤ ᱫᱟᱲᱮᱭᱟᱜᱼᱟ ᱪᱮᱫᱟᱜ ᱥᱮ ᱱᱚᱶᱟ ᱫᱚ ᱵᱚᱸᱥᱚᱸᱡᱽ ᱠᱷᱚᱱ ᱧᱟᱢ ᱟᱠᱟᱱ ᱚᱱᱟ ᱜᱩᱱ ᱠᱟᱱᱟ  ᱡᱟᱦᱟᱸ ᱫᱚ ᱚᱠᱚᱭ ᱦᱚᱸ ᱵᱟᱝ ᱮ ᱢᱟᱱᱟ ᱫᱟᱲᱮᱭᱟᱜᱼᱟ ᱟᱨ ᱵᱟᱝ ᱫᱚ ᱱᱚᱶᱟ ᱡᱟᱦᱟᱸᱭ ᱮ ᱦᱟᱛᱟᱣ ᱫᱟᱲᱮᱭᱟᱜᱼᱟ ᱾ ᱟᱹᱫᱤᱵᱟᱹᱥᱤᱜ ᱞᱟᱹᱜᱤᱫ ᱱᱚᱶᱟ ᱠᱟᱛᱷᱟ ᱦᱚᱸ 
ᱵᱟᱢ ᱢᱮᱱ ᱫᱟᱲᱮᱭᱟᱜᱼᱟ ᱡᱮ  ᱩᱱᱤ ᱨᱮ ᱟᱹᱫᱤᱵᱟᱹᱥᱤ ᱨᱮᱱᱟᱜ ᱢᱟᱭᱟᱝ ᱛᱤᱱᱟᱹᱜ ᱢᱮᱱᱟᱜᱼᱟ" ᱾
ᱟᱱᱤᱛᱟ ᱦᱮᱰᱥ(ᱥᱤᱰᱱᱤ), ᱨᱤᱰ ᱜᱤᱞᱵᱟᱨᱴ,ᱠᱮᱨᱤ ᱪᱷᱟᱯᱟ ᱯᱚᱛᱚᱵ " ᱣᱭᱤᱴ ᱤᱡ ᱮ ᱵᱞᱮᱠ ᱣᱤᱢᱮᱱ ᱨᱟᱣᱤᱴ?"(᱒᱐᱐᱐) ᱨᱮ ᱥᱮᱞᱮᱫ ᱞᱮᱱ  ' ᱫᱟ ᱟᱴᱨᱸᱛᱷ ᱚᱯᱷ ᱟᱥ ᱮᱡ ᱣᱤᱢᱮᱱ ᱵᱞᱮᱠ ᱣᱤᱢᱮᱱ ᱥᱯᱤᱠ (ᱥᱟᱛᱟᱢ-᱕᱑) ᱨᱮ ᱾
