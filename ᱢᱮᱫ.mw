[[File:Schematic diagram of the human eye en.svg|thumb|]]
'''ᱢᱮᱫ''' ᱫᱚ ᱦᱩᱭᱩᱜ ᱠᱟᱱᱟ ᱢᱟᱹᱱᱢᱤ ᱟᱨ ᱪᱮᱬᱮ ᱪᱤᱯᱨᱩᱡ ᱟᱨ ᱡᱤᱣᱤ ᱡᱤᱭᱟᱹᱞᱤ ᱠᱚᱣᱟᱜ ᱦᱚᱲᱢᱚ ᱨᱮᱱᱟᱜ ᱢᱤᱫ ᱟᱹᱰᱤ ᱞᱟᱹᱠᱛᱤᱭᱟᱱ ᱦᱟᱹᱴᱤᱧ ᱠᱟᱱᱟ ᱾ ᱱᱚᱣᱟ ᱫᱚ ᱧᱮᱞ ᱨᱮ ᱜᱚᱲᱚᱭ ᱮᱢᱟ ᱠᱚᱣᱟ ᱾ ᱢᱮᱫ ᱨᱮᱱᱟᱫ ᱥᱟᱢᱟᱝ ᱯᱟᱨᱫᱟ ᱠᱟᱸᱪ ᱞᱮᱠᱟ ᱥᱟᱯᱷᱟ ᱾ ᱚᱸᱰᱮ ᱫᱟᱜ ᱞᱮᱠᱟᱱᱟᱜ ᱯᱮᱨᱮᱡ ᱠᱚᱜ-ᱟ ᱟᱨ ᱚᱱᱟ ᱯᱟᱹᱪᱷᱞᱟᱹ ᱨᱮᱱᱟᱜ  ᱯᱟᱨᱫᱟ ᱡᱟᱦᱟᱸ ᱫᱚ ''ᱟᱭᱨᱤᱥ'' ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱚᱱᱟ ᱯᱟᱨᱫᱟ ᱨᱮᱱᱟᱜ ᱛᱟᱞᱟ ᱨᱮ ᱢᱤᱫᱴᱟᱝ ᱯᱷᱟᱝᱠᱟ ᱛᱟᱦᱮᱸᱱᱟ, ᱚᱱᱟ ᱫᱚ ᱯᱤᱣᱯᱩᱞ ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱯᱤᱣᱯᱩᱞ ᱫᱚ ᱠᱮᱢᱨᱟ ᱨᱮᱱᱟᱜ ᱥᱚᱴᱚᱨ ᱞᱮᱠᱟᱭ ᱠᱟᱹᱢᱤᱭᱟ ᱾ ᱰᱮᱦᱮᱨ ᱢᱟᱨᱥᱟᱞ ᱨᱮ ᱫᱚ ᱦᱩᱰᱤᱧᱚᱜ-ᱟ ᱟᱨ ᱢᱟᱨᱥᱟᱞ ᱠᱚᱢ ᱜᱮ ᱠᱷᱟᱱ ᱢᱟᱨᱟᱝᱚᱜ-ᱟ ᱾ ᱚᱱᱟ ᱯᱟᱹᱪᱷᱞᱟᱹ ᱨᱮ ᱫᱚ ᱞᱮᱱᱥ ᱟᱨ ᱞᱮᱱᱥ ᱯᱟᱹᱪᱷᱞᱟᱹ ᱨᱮ ᱫᱚ ᱵᱷᱤᱴᱨᱤᱭᱟᱥ ᱦᱭᱩᱢᱟᱨ ᱟᱨ ᱚᱱᱟ ᱯᱟᱹᱪᱷᱞᱟᱹ ᱨᱮ ᱫᱚ ᱨᱮᱴᱤᱱᱟ ᱛᱟᱦᱮᱸᱱᱟ ᱾ ᱢᱟᱨᱥᱟᱞ ᱮᱛᱚᱦᱚᱵ ᱢᱮᱫ ᱨᱮᱱᱟᱜ ᱠᱚᱨᱚᱱᱩᱭᱟ ᱥᱮᱫ ᱛᱚ ᱞᱮᱱᱥ ᱨᱮ ᱯᱟᱨᱚᱢ ᱞᱮᱱᱠᱷᱟᱱ ᱡᱚᱛᱚ ᱢᱟᱨᱟᱞ ᱥᱚᱡᱷᱚᱜ-ᱟ ᱾ ᱚᱱᱟ ᱚᱱᱟ ᱥᱚᱡᱷᱮ ᱢᱟᱨᱥᱟᱞ ᱨᱮᱴᱤᱱᱟ ᱪᱮᱛᱟᱱ ᱨᱮ ᱧᱩᱨ ᱞᱮᱱ ᱠᱷᱟᱱ  
ᱨᱮᱴᱤᱱᱟ ᱨᱤᱱ ᱡᱤᱣᱤᱫ ᱜᱟᱱᱛᱷᱟᱨ ᱠᱚ ᱪᱮᱸᱜᱷᱟ ᱨᱟᱠᱟᱵ-ᱟ ᱾ 
==ᱠᱟᱹᱢᱤ ᱦᱚᱨᱟ==
ᱢᱮᱫ ᱨᱮ ᱢᱟᱨᱥᱟᱞ ᱥᱟᱵ ᱞᱟᱹᱜᱤᱫ ᱨᱮᱴᱤᱱᱟ ᱨᱮ ᱑᱓᱗ ᱜᱮᱞᱥᱟᱭ ᱥᱟᱥᱟᱭ  ᱡᱤᱣᱤᱫ ᱜᱟᱱᱛᱷᱟᱨ ᱛᱟᱦᱮᱸᱱᱟ ᱾ ᱚᱱᱟ ᱢᱩᱸᱫᱽ ᱠᱷᱚᱱ ᱑᱓᱐ ᱜᱮᱞᱥᱟᱭ ᱥᱟᱥᱟᱭ ᱫᱚ ᱦᱮᱸᱫᱮ ᱟᱨ ᱯᱩᱸᱰ ᱪᱤᱱᱦᱟᱹᱣ ᱵᱟᱠᱷᱨᱟ ᱡᱤᱞᱤᱧ ᱡᱤᱞᱤᱧ ᱡᱤᱣᱤᱫ ᱜᱟᱱᱛᱷᱟᱨ ᱟᱨ ᱗ ᱜᱮᱞᱥᱟᱭ ᱥᱟᱥᱟᱭ ᱯᱤᱨᱟᱢᱤᱰ ᱞᱮᱠᱟᱱ ᱡᱤᱣᱤᱫ ᱜᱟᱱᱛᱷᱟᱨ ᱨᱩᱝᱜᱤᱱ ᱢᱟᱨᱥᱟᱞ ᱥᱟᱵ ᱞᱟᱹᱜᱤᱫ ᱾ ᱡᱤᱞᱤᱧ ᱡᱤᱞᱤᱧ ᱡᱤᱣᱤᱫ ᱜᱟᱱᱛᱷᱟᱨ ᱫᱚ ᱨᱮᱴᱤᱱᱟ ᱨᱮ ᱠᱚ ᱟᱴᱮᱫ ᱠᱚᱜ-ᱟ ᱟᱨ ᱯᱤᱨᱟᱢᱤᱰ ᱞᱮᱠᱟᱱᱟᱜ ᱫᱚ ᱢᱤᱫᱴᱷᱮᱱ ᱰᱩᱢᱵᱩᱜ ᱠᱚᱜ-ᱟ ᱾ ᱚᱱᱟ ᱴᱷᱟᱶ ᱫᱚ ᱠᱚ ᱢᱮᱛᱟᱜ ᱠᱟᱱᱟ ᱯᱷᱚᱵᱤᱭᱟ ᱾ ᱢᱮᱫ ᱢᱤᱫ ᱫᱤᱱ ᱨᱮ ᱑᱐,᱐᱐᱐ ᱫᱷᱟᱣ-ᱮ ᱟᱹᱪᱣᱨᱚᱜ-ᱟ ᱾

==ᱡᱤᱨᱟᱹᱣ==
[[ᱡᱟᱹᱯᱤᱫ]] ᱠᱮᱫ ᱛᱟᱭᱚᱢ ᱢᱮᱫ ᱫᱚ ᱯᱩᱨᱟᱹᱭ ᱡᱤᱨᱟᱹᱣᱜ-ᱟ ᱾ ᱟᱨ ᱵᱮᱸᱜᱮᱫ ᱠᱟᱜ ᱡᱚᱠᱷᱟᱜ ᱫᱚ ᱱᱟᱥᱮ ᱱᱟᱥᱮ, ᱡᱚᱠᱷᱚᱱ ᱟᱵᱚ ᱢᱮᱫ ᱠᱩᱴᱤ ᱵᱚ ᱫᱷᱩᱞᱩᱯᱟ ᱩᱱ ᱡᱚᱠᱷᱟᱜ ᱾ ᱢᱤᱢᱤᱫ ᱫᱷᱟᱣ ᱵᱟᱱᱟᱨ ᱢᱮᱫ ᱯᱟᱹᱨᱤ ᱯᱟᱹᱨᱤ ᱠᱤᱱ ᱠᱟᱹᱢᱤᱭᱟ ᱾ ᱢᱤᱫ ᱢᱮᱫ ᱠᱩᱴᱤ ᱙᱐ ᱥᱟᱭᱠᱚᱨᱟᱭ ᱠᱟᱹᱢᱤ ᱠᱸᱟᱱ ᱟᱨ ᱢᱤᱫ ᱫᱚᱭ ᱞᱟᱢᱟᱴ ᱧᱚᱜᱚᱜ-ᱟ ᱾ ᱱᱚᱜ-ᱚᱭ ᱱᱚᱝᱠᱟ ᱵᱟᱱᱟᱨ ᱢᱮᱫ ᱦᱚᱲᱢᱚ ᱞᱟᱹᱜᱩᱫ ᱠᱟᱹᱢᱤ ᱨᱮ ᱪᱷᱩᱴᱟᱹᱣ ᱠᱚᱜ-ᱟ ᱾

==ᱢᱮᱫ ᱫᱟᱜ==
ᱢᱮᱫ ᱨᱮᱱᱟᱜ ᱢᱮᱫ ᱫᱟᱜ ᱨᱮ ᱞᱟᱭᱥᱚᱡᱚᱢ ᱛᱟᱦᱮᱱᱟ, ᱡᱟᱦᱟᱸ ᱫᱚ ᱢᱮᱫ ᱨᱮᱱᱟᱜ ᱨᱩᱠᱷᱟᱭᱟᱹ ᱞᱟᱹᱜᱤᱫ-ᱮ ᱠᱟᱹᱢᱤᱭᱟ ᱾ ᱡᱟᱸᱦᱟᱸᱱ ᱛᱤᱡᱩ ᱠᱚ ᱢᱮᱫ ᱨᱮᱠᱚ ᱵᱚᱞᱚ ᱞᱮᱱᱠᱷᱟᱱ ᱚᱱᱟ ᱞᱟᱭᱥᱚᱡᱚᱢ ᱛᱮ ᱩᱱᱠᱩᱭ ᱜᱚᱡ ᱚᱪᱚ ᱠᱚᱣᱟ ᱟᱨ ᱢᱮᱫ ᱫᱚ ᱥᱟᱯᱷᱟᱭ ᱫᱚᱦᱚᱭᱟ ᱾ 

==ᱥᱟᱹᱠᱷᱭᱟᱹᱛ==

[http://www.pbs.org/wgbh/evolution/library/01/1/l_011_01.html Evolution of the eye]
* [http://webvision.med.utah.edu/anatomy.html Diagram of the eye]
* [http://www.cotc.edu/studentlife/TutoringCenter/resourcessite/heye.htm A collection of resources for eye anatomy.]
* [http://www.lensshopper.com/eye-anatomy.asp Anatomy of the eye - flash animated interactive.]
* [http://www.pharmacyproductinfo.com/eye.html Eyes ]- Eyes are organs that detect light, and send signals along the optic nerve to the visual and other areas of the brain.
* [http://home.etu.unige.ch/~alvarra0/Roberto_ALVAREZs_Personal_Page/About_Me_files/Eye_project.pdf Detection of weak optical signals by the human visual system : Perspectives in Neuroscience and in Quantum Physics]
* [http://www.popsci.com/archive-viewer?id=oiUDAAAAMBAJ&pg=120&query=Vol.+144 Are Your Eyes Right] February 1944 ''Popular Science''
* [http://webvision.med.utah.edu/ Webvision. The organisation of the retina and visual system.] An in-depth treatment of retinal function, open to all but geared most toward graduate students.
* [http://www.berkeley.edu/news/media/releases/2001/03/28_wers1.html Eye strips images of all but bare essentials before sending visual information to brain, UC Berkeley research shows]



[[Category:!Main category]]
