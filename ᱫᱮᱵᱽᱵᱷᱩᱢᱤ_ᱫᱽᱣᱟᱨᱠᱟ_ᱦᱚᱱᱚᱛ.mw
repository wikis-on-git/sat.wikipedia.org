{{Infobox settlement
| name                    = ᱫᱮᱵᱽᱵᱷᱩᱢᱤ ᱫᱽᱣᱟᱨᱠᱟ ᱦᱚᱱᱚᱛ
| native_name             = 
| native_name_lang        = ᱜᱩᱡᱽᱨᱟᱛᱤ
| other_name              = 
| nickname                = 
| settlement_type         = [[List of districts of Gujarat|ᱜᱩᱡᱽᱨᱟᱴ ᱨᱮᱭᱟᱜ ᱦᱚᱱᱚᱛ]]
| image_skyline           = 
| image_alt               = 
| image_caption           = 
| image_map               = Devbhoomi Dwarka in Gujarat (India).svg
| map_caption             = Location in Gujarat
| coordinates             = {{coord|22|12|N|69|39|E|display=inline,title}}
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_name1       = [[ᱜᱩᱡᱽᱨᱟᱴ]]
| subdivision_type1       = [[States and territories of India|ᱯᱚᱱᱚᱛ]]
| subdivision_type2       = Region
| subdivision_name2       = [[Saurashtra (region)|ᱥᱚᱣᱨᱟᱥᱴᱨᱚ]]
| established_title       = <!-- ᱛᱷᱟᱯᱚᱱ -->
| established_date        = ᱚᱜᱚᱥᱴ ᱑᱕, ᱒᱐᱑᱓
| founder                 = 
| named_for               = 
| government_type         = 
| governing_body          = 
| unit_pref               = 
| area_footnotes          = 
| area_rank               = 
| area_total_km2          = 4051
| elevation_footnotes     = 
| elevation_m             = 
| population_total        = 752484
| population_as_of        = 2011
| population_rank         = 
| population_density_km2  = auto
| population_demonym      = 
| population_footnotes    = 
| demographics_type1      = ᱯᱟᱹᱨᱥᱤ
| demographics1_title1    = ᱟᱹᱢᱟᱹᱞᱮᱛ
| demographics1_info1     = [[Gujarati language|ᱜᱩᱡᱽᱨᱟᱛᱤ]], [[Hindi language|ᱦᱤᱱᱫᱤ]]
| seat_type               = Headquarters
| seat                    = [[ᱠᱷᱟᱢᱵᱷᱟᱞᱤᱭᱟ]]
| timezone1               = [[Indian Standard Time|IST]]
| utc_offset1             = +5:30
| postal_code_type        = <!-- [[Postal Index Number|PIN]] -->
| postal_code             = 
| registration_plate      = GJ-37
| website                 = [http://devbhumidwarka.gujarat.gov.in Official Website of Devbhumi Dwarka District]
| footnotes               = 
}}
[[Image:Map GujDist Saurastra.png|thumb|200px|right|Districts of [[Saurashtra (region)|Saurastra]], Gujarat]]

'''ᱫᱮᱵᱽᱵᱷᱩᱢᱤ ᱫᱽᱣᱟᱨᱠᱟ ᱦᱚᱱᱚᱛ''' (ᱜᱩᱡᱨᱟᱴᱤ: દેવભૂમિ દ્વારકા જિલ્લો) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮ ᱜᱩᱡᱽᱨᱟᱴ ᱯᱚᱱᱚᱛ ᱨᱮᱭᱟᱜ ᱓᱓ ᱜᱚᱴᱟᱝ ᱦᱚᱱᱚᱛ ᱠᱚ ᱵᱷᱤᱛᱨᱤ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ ᱾<ref>https://devbhumidwarka.gujarat.gov.in/about-devbhumi-dwarka</ref>ᱦᱚᱱᱚᱛ ᱨᱮᱭᱟᱜ ᱧᱩᱛᱩᱢ ᱫᱚ ᱠᱨᱤᱥᱱᱟᱦᱟᱜ ᱠᱚᱨᱚᱢ ᱵᱷᱩᱢᱤ ᱫᱽᱣᱚᱨᱠᱟ ᱠᱷᱚᱱ ᱪᱷᱟᱹᱴᱭᱟᱹᱨ ᱟᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱫᱤ ᱠᱷᱚᱢᱵᱷᱟᱞᱤᱭᱟ ᱠᱟᱱᱟ ᱾ ᱑᱕ ᱚᱜᱚᱥᱴ ᱒᱐᱑᱓ ᱨᱮ ᱩᱱ ᱡᱚᱦᱚᱜᱤᱡ ᱥᱤᱨᱟᱹ ᱢᱚᱱᱛᱨᱤ ᱱᱚᱨᱮᱱᱫᱽᱨᱚ ᱢᱳᱫᱤ ᱫᱚ ᱡᱟᱢᱱᱚᱜᱚᱨ ᱦᱚᱱᱚᱛ ᱠᱮᱪᱟᱜ ᱠᱟᱛᱮ ᱫᱮᱵᱽᱵᱷᱩᱢᱤ ᱫᱽᱣᱟᱨᱠᱟ ᱫᱚ ᱱᱟᱣᱟ ᱦᱚᱱᱚᱛ ᱵᱮᱱᱟᱣ ᱞᱟᱹᱜᱤᱫ ᱮ ᱞᱟᱹᱭ ᱥᱚᱫᱚᱨ ᱞᱮᱜ-ᱟ ᱾ <ref>http://indiatoday.intoday.in/story/modi-gujarat-announces-seven-new-districts-keeps-poll-promise/1/299402.html</ref> ᱫᱽᱣᱟᱨᱠᱟ ᱦᱚᱱᱚᱛ ᱫᱚ ᱠᱚᱪᱷᱣᱟᱜ ᱠᱷᱟᱹᱰᱤ ᱟᱨ ᱟᱨᱚᱵᱤ ᱫᱚᱨᱮᱭᱟ ᱠᱟᱛᱟᱨᱮ ᱢᱮᱱᱟᱜ-ᱟ ᱾ ᱫᱽᱣᱟᱨᱠᱟ ᱫᱚ ᱦᱤᱱᱫᱩ ᱫᱷᱚᱨᱚᱢ ᱟᱜ ᱢᱟᱨᱮ ᱛᱤᱨᱛᱦᱚᱛᱷᱟᱱ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ ᱾ ᱱᱚᱰᱮ ᱠᱷᱚᱱ ᱦᱤᱱᱫᱩ ᱫᱷᱚᱨᱚᱢ ᱨᱮ ᱥᱚᱱᱚᱛ ᱠᱚ ᱢᱟᱱᱟᱣ ᱵᱟᱛᱟᱣᱮᱫ ᱜᱳᱢᱚᱛᱤ ᱱᱟᱹᱭ ᱞᱤᱸᱜᱤᱱ ᱮᱛᱚᱦᱚᱵ ᱟᱠᱟᱱᱟ ᱾ ᱱᱚᱰᱮᱱᱟᱜ ᱫᱽᱣᱟᱨᱠᱟᱫᱷ᱾ᱥ ᱡᱮᱜᱮᱛ ᱢᱩᱫᱽᱨᱤ ᱢᱟᱨᱟᱝ ᱧᱮᱢᱮᱞ ᱴᱚᱴᱷᱟ ᱠᱟᱱᱟ ᱾

== ᱧᱮᱢᱮᱞ ᱴᱚᱴᱷᱟ ==

=== ᱡᱮᱜᱮᱛ ᱢᱩᱫᱽᱨᱤ ===

ᱫᱽᱣᱟᱨᱠᱟ ᱨᱮ ᱫᱽᱣᱟᱨᱠᱟᱫᱷᱤᱥ ᱟᱜ ᱢᱩᱠᱷᱤᱭᱟᱹ ᱢᱩᱫᱽᱨᱤ ᱡᱮᱜᱮᱛ ᱢᱩᱫᱽᱨᱤ ᱧᱩᱛᱩᱢ ᱛᱮ ᱩᱯᱨᱩᱢ ᱢᱮᱱᱟᱜ-ᱟ ᱾ ᱡᱮᱜᱮᱛ ᱡᱟᱠᱟᱛ ᱨᱮ ᱯᱟᱥᱱᱟᱣ ᱟᱠᱟᱱ ᱥᱚᱱᱟᱛᱚᱱ ᱫᱷᱚᱨᱚᱢ ᱦᱚᱲ ᱞᱟᱹᱜᱤᱫ ᱱᱚᱣᱟ ᱢᱩᱫᱽᱨᱤ ᱫᱚ ᱜᱚᱨᱚᱡᱽ ᱟᱨ ᱢᱟᱱᱚᱛ ᱨᱮᱭᱟᱜ ᱪᱤᱱᱦᱟᱹ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜ-ᱟ ᱾ ᱥᱤᱧᱚᱛ, ᱱᱮᱯᱟᱲ ᱟᱨ ᱡᱮᱜᱮᱛ ᱨᱮᱠᱚ ᱵᱚᱥᱠᱚᱫ ᱟᱠᱟᱱ ᱦᱤᱱᱫᱩ ᱦᱚᱲ ᱱᱚᱰᱮ ᱫᱚ ᱫᱽᱣᱟᱨᱠᱟᱫᱷᱤᱥ ᱧᱮᱞ ᱞᱟᱹᱜᱤᱫ ᱜᱮᱠᱚ ᱦᱤᱡᱩᱜ-ᱟ ᱾ 

=== ᱜᱳᱢᱚᱛᱤ ᱡᱷᱟᱨᱱᱟ ===
ᱫᱽᱣᱟᱨᱠᱟ ᱨᱮᱭᱟᱜ ᱫᱩᱠᱷᱤᱱ ᱯᱟᱦᱴᱟ ᱨᱮ ᱢᱤᱫ ᱡᱤᱞᱤᱧ ᱡᱷᱟᱨᱱᱟ ᱢᱮᱱᱟᱜ-ᱟ ᱾ ᱚᱱᱟ ᱫᱚ ᱜᱳᱢᱚᱛᱤ ᱡᱷᱟᱨᱱᱟ ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱱᱚᱣᱟ ᱧᱩᱛᱩᱢ ᱠᱷᱟᱹᱛᱤᱨ ᱜᱮ ᱫᱽᱣᱟᱨᱠᱟ ᱫᱚ ᱜᱳᱢᱚᱛ᱾ ᱰᱽᱟᱣᱨᱠᱟ ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ᱥᱤᱧᱚᱛᱤᱭᱟᱹ ᱞᱟᱠᱪᱟᱨ ᱟᱹᱰᱤ ᱥᱚᱱᱚᱛ ᱠᱚ ᱢᱟᱱᱟᱣ ᱵᱟᱛᱟᱣ ᱮᱫ ᱢᱟᱨᱮ ᱱᱟᱹᱭ ᱠᱷᱚᱱ ᱫᱚ ᱢᱤᱫ ᱜᱳᱢᱚᱛᱤ ᱠᱟᱱᱟ ᱾ ᱱᱚᱣᱟ ᱱᱟᱹᱭ ᱫᱚ ᱱᱚᱰᱮ ᱠᱷᱚᱱ ᱜᱮ ᱞᱤᱸᱜᱤᱱ ᱮᱛᱚᱦᱚᱵ ᱟᱠᱟᱱᱟ ᱾

=== ᱱᱤᱥᱯᱟᱯ ᱠᱩᱸᱰ ===

ᱜᱳᱢᱚᱛᱤ ᱡᱷᱟᱨᱱᱟ ᱪᱮᱛᱟᱱ ᱨᱮ ᱟᱨᱮ ᱜᱚᱴᱟᱝ ᱜᱷᱟᱴ ᱢᱮᱱᱟᱜ-ᱟ ᱾ ᱚᱱᱟ ᱠᱚ ᱵᱷᱤᱛᱨᱤ ᱠᱷᱚᱱ ᱥᱚᱨᱠᱟᱨᱤ ᱜᱷᱟᱴ ᱥᱩᱨ ᱨᱮ ᱢᱤᱫ ᱠᱩᱸᱰ ᱢᱮᱱᱟᱜ-ᱟ, ᱡᱟᱦᱟᱸ ᱨᱮᱭᱟᱜ ᱧᱩᱛᱩᱢ ᱫᱚ ᱱᱤᱥᱯᱟᱯ ᱠᱩᱸᱰ ᱠᱟᱱᱟ ᱾ ᱱᱚᱣᱟ ᱨᱮᱫᱚ ᱜᱳᱢᱚᱛᱤ ᱨᱮᱭᱟᱜ ᱫᱟᱜ ᱯᱮᱨᱮᱡ ᱠᱟᱛᱮ ᱛᱟᱦᱮᱸᱱᱟ ᱾ ᱞᱟᱛᱟᱨ ᱟᱬᱜᱚᱱ ᱞᱟᱹᱜᱤᱫ ᱫᱚ ᱫᱚᱲᱦᱚ ᱥᱤᱬᱤ ᱵᱮᱱᱟᱣ ᱟᱠᱟᱱᱟ ᱾ ᱡᱟᱹᱛᱨᱤ ᱠᱚ ᱡᱚᱛᱚ ᱠᱷᱚᱱ ᱯᱩᱭᱞᱩ ᱨᱮ ᱱᱚᱣᱟ ᱱᱤᱥᱯᱟᱯ ᱠᱩᱸᱰᱨᱮ ᱛᱩᱯᱩ ᱠᱟᱛᱮ ᱱᱤᱡᱮ ᱠᱚ ᱥᱚᱱᱚᱛᱚᱜ-ᱟ ᱾ ᱟᱹᱰᱤ ᱦᱚᱲ ᱜᱮ ᱟᱠᱚ ᱨᱤᱱ ᱦᱟᱯᱲᱟᱢ ᱧᱩᱛᱩᱢ ᱛᱮ ᱱᱚᱰᱮ ᱫᱷᱚᱱ-ᱫᱟᱱ ᱦᱚᱸ ᱠᱚ ᱫᱚᱦᱚᱭᱟ ᱾

=== ᱫᱩᱨᱵᱟᱥᱟ ᱟᱨ ᱛᱨᱤᱵᱤᱠᱨᱚᱢ ᱢᱩᱫᱽᱨᱤ ===

ᱫᱩᱠᱷᱤᱱ ᱱᱟᱠᱷᱟᱨᱮ ᱥᱩᱨ ᱥᱩᱨ ᱵᱟᱨᱭᱟ ᱢᱩᱫᱽᱨᱤ ᱢᱮᱱᱟᱜ-ᱟ ᱾ ᱢᱤᱫ ᱫᱚ ᱫᱩᱨᱵᱟᱥᱟ ᱟᱨ ᱫᱩᱥᱨᱟᱹᱦᱟᱜ ᱢᱩᱫᱽᱨᱤ ᱛᱨᱤᱵᱤᱠᱨᱚᱢᱡᱤ ᱫᱚ ᱠᱤᱴᱢᱚᱡᱤ ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱛᱨᱤᱵᱤᱠᱨᱚᱢᱡᱤ ᱭᱟᱜ ᱢᱩᱫᱽᱨᱤ ᱛᱟᱭᱚᱢ ᱯᱨᱚᱫᱷᱩᱢᱨᱚᱡᱤ ᱟᱜ ᱧᱮᱞ ᱥᱟᱶᱛᱮ ᱡᱟᱹᱛᱨᱤ ᱠᱚᱫᱚ ᱱᱚᱣᱟ ᱠᱩᱥᱮᱥᱣᱚᱨ ᱵᱚᱸᱜᱟᱦᱟᱜ ᱢᱩᱫᱽᱨᱤ ᱛᱮᱠᱚ ᱪᱟᱞᱟᱜ-ᱟ ᱾ ᱢᱩᱫᱽᱨᱤ ᱨᱮᱫᱚ ᱢᱤᱫ ᱟᱹᱰᱤ ᱢᱟᱨᱟᱝ ᱛᱚᱦᱠᱷᱟᱱᱟ ᱢᱮᱱᱟᱜ-ᱟ ᱾ ᱚᱱᱟ ᱨᱮᱜᱮ ᱥᱤᱵᱽ ᱟᱜ ᱞᱤᱸᱜᱽ ᱫᱚ ᱢᱮᱱᱟᱜ-ᱟ ᱟᱨ ᱯᱟᱨᱵᱚᱛᱤᱭᱟᱜ ᱢᱩᱨᱛᱤ ᱦᱚᱸ ᱢᱮᱱᱟᱜ-ᱟ ᱾

=== ᱠᱩᱥᱮᱥᱣᱚᱨ ᱢᱩᱫᱽᱨᱤ ===

ᱠᱩᱥᱮᱥᱣᱚᱨ ᱥᱤᱵᱽ ᱟᱜ ᱢᱩᱫᱽᱨᱤ ᱯᱟᱱᱛᱮ ᱨᱮᱜᱮ ᱫᱩᱠᱷᱤᱱ ᱯᱟᱦᱴᱟ ᱨᱮ ᱟᱨ ᱦᱚᱸ ᱛᱩᱨᱩᱭ ᱜᱚᱴᱟᱜ ᱢᱩᱫᱽᱨᱤ ᱢᱮᱱᱟᱜ-ᱟ ᱾ ᱱᱚᱣᱟ ᱠᱚ ᱵᱷᱤᱛᱨᱤ ᱨᱮᱫᱚ ᱚᱢᱵᱟᱡᱤ ᱟᱨ ᱟᱭᱳ ᱫᱮᱵᱽᱠᱤᱭᱟᱜ ᱢᱩᱫᱽᱨᱤ ᱜᱚᱱᱚᱝ ᱟᱱᱟᱜ-ᱟ ᱾ ᱨᱚᱬᱪᱷᱳᱰᱡᱤ ᱟᱜ ᱢᱩᱫᱽᱨᱤ ᱥᱩᱨ ᱨᱮᱜᱮ ᱨᱟᱫᱷᱟ, ᱨᱩᱠᱢᱤᱬᱤ, ᱥᱚᱛᱭᱚᱵᱷᱟᱢᱟ ᱟᱨ ᱡᱟᱢᱵᱚᱵᱚᱛᱤ ᱟᱜ ᱠᱟᱹᱴᱤᱡ ᱠᱟᱹᱴᱤᱡ ᱢᱩᱫᱽᱨᱤ ᱢᱮᱱᱟᱜ-ᱟ ᱾

=== ᱦᱚᱱᱩᱢᱟᱱ ᱢᱩᱫᱽᱨᱤ ===

ᱢᱟᱬᱟᱝ ᱨᱮ ᱵᱟᱥᱩ ᱫᱮᱵᱽ ᱜᱷᱟᱴ ᱴᱷᱮᱱ ᱦᱚᱱᱩᱢᱟᱱ ᱟᱜ ᱢᱩᱫᱽᱨᱤ ᱢᱮᱱᱟᱜ-ᱟ ᱾ ᱢᱩᱪᱟᱹᱫ ᱨᱮ ᱢᱤᱞᱚᱱ ᱜᱷᱟᱴ ᱧᱟᱢᱚᱜ-ᱟ ᱾ ᱱᱚᱰᱮ ᱫᱚ ᱜᱳᱢᱚᱛᱤ ᱱᱟᱹᱭ ᱫᱚᱨᱮᱭᱟ ᱥᱟᱶ ᱧᱟᱯᱟᱢᱟ ᱾ ᱱᱚᱣᱟ ᱧᱟᱯᱟᱢ ᱴᱷᱟᱶᱨᱮ ᱥᱚᱝᱜᱚᱢ ᱱᱟᱨᱟᱭᱚᱬᱡᱤ ᱟᱜ ᱟᱹᱰᱤ ᱢᱟᱨᱟᱝ ᱢᱩᱫᱽᱨᱤ ᱢᱮᱱᱟᱜ-ᱟ ᱾ 

=== ᱥᱟᱨᱫᱟ ᱢᱚᱴᱷ ===

ᱥᱟᱨᱫᱟ ᱢᱚᱴᱷ ᱫᱚ ᱜᱩᱨᱩ ᱥᱚᱝᱠᱚᱨᱟᱪᱟᱨᱡᱚ ᱵᱮᱱᱟᱣ ᱦᱚᱪᱚ ᱞᱮᱫ ᱟᱭ ᱾ ᱩᱱᱤ ᱫᱚ ᱯᱩᱨᱟᱹ ᱫᱤᱥᱚᱢ ᱨᱮᱭᱟᱜ ᱯᱩᱱ ᱠᱚᱬ ᱨᱮ ᱯᱩᱱᱭᱟᱹ ᱢᱚᱴᱷ ᱮ ᱵᱮᱱᱟᱣ ᱦᱚᱪᱚ ᱞᱮᱫ-ᱟ ᱾ ᱚᱱᱟ ᱠᱚ ᱵᱷᱤᱛᱨᱤ ᱠᱷᱚᱱ ᱱᱚᱣᱟ ᱥᱟᱨᱫᱟ ᱢᱚᱴᱷ ᱢᱤᱫᱴᱟᱹᱝ ᱠᱟᱱᱟ ᱾ ᱨᱤᱛ ᱞᱮᱠᱟᱛᱮ ᱛᱮᱦᱮᱧ ᱫᱷᱟᱹᱵᱤᱡ ᱦᱚᱸ ᱥᱚᱝᱠᱚᱨᱟᱪᱟᱨᱡᱚ ᱜᱮ ᱢᱚᱴᱷ ᱨᱤᱱᱤᱡ ᱢᱟᱹᱞᱤᱠ ᱫᱚ ᱾ ᱵᱷᱟᱨᱚᱛ ᱫᱤᱥᱚᱢ ᱨᱮ ᱥᱚᱱᱟᱛᱚᱱ ᱫᱷᱚᱨᱚᱢ ᱞᱮᱠᱟᱛᱮ ᱥᱚᱝᱠᱚᱨᱟᱪᱟᱨᱡᱚ ᱫᱚ ᱟᱹᱰᱤ ᱠᱚ ᱢᱟᱹᱱ ᱢᱟᱱᱚᱛ ᱟᱭᱟ ᱾<ref>http://hindi.webdunia.com/indian-religion-kumbh-mela/%E0%A4%95%E0%A5%81%E0%A4%82%E0%A4%AD-%E0%A4%AE%E0%A5%87%E0%A4%82-%E0%A4%A6%E0%A5%8D%E0%A4%B5%E0%A4%BE%E0%A4%B0%E0%A4%95%E0%A4%BE-%E0%A4%AA%E0%A5%80%E0%A4%A0-%E0%A4%95%E0%A5%87-%E0%A4%B6%E0%A4%82%E0%A4%95%E0%A4%B0%E0%A4%BE%E0%A4%9A%E0%A4%BE%E0%A4%B0%E0%A5%8D%E0%A4%AF-%E0%A4%95%E0%A4%BE-%E0%A4%AD%E0%A4%B5%E0%A5%8D%E0%A4%AF-%E0%A4%B8%E0%A5%8D%E0%A4%B5%E0%A4%BE%E0%A4%97%E0%A4%A4-113020200070_1.htm</ref>

=== ᱪᱚᱠᱨᱚ ᱛᱤᱨᱛᱷᱚ ===

ᱫᱩᱞ ᱢᱤᱫᱩᱜ ᱜᱷᱟᱴ ᱨᱮᱭᱟᱜ ᱩᱛᱚᱨ ᱱᱟᱠᱷᱟ ᱨᱮ ᱟᱨ ᱢᱤᱫ ᱜᱷᱟᱴ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱪᱚᱠᱨᱚ ᱛᱤᱨᱛᱷᱚ ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱱᱚᱣᱟ ᱥᱩᱨ ᱨᱮᱜᱮ ᱨᱚᱛᱱᱮᱥᱣᱚᱨ ᱢᱚᱦᱟᱫᱮᱵᱽ ᱟᱜ ᱢᱩᱫᱽᱨᱤ ᱢᱮᱱᱟᱜ-ᱟ ᱾

=== ᱠᱚᱭᱞᱟᱥ ᱠᱩᱸᱰ ===

ᱱᱚᱣᱟ ᱞᱟᱦᱟᱨᱮ ᱡᱟᱹᱛᱨᱤ ᱠᱚᱭᱞᱟᱥ ᱠᱩᱸᱰ ᱠᱚ ᱥᱮᱴᱮᱨᱚᱜ-ᱟ ᱾ ᱱᱚᱣᱟ ᱠᱩᱸᱰ ᱨᱮᱭᱟᱜ ᱨᱚᱝ ᱫᱚ ᱜᱩᱞᱟᱹᱯᱤ ᱨᱚᱝ ᱨᱮᱭᱟᱜ ᱠᱟᱱᱟ ᱾ ᱠᱮᱭᱞᱟᱥ ᱠᱩᱸᱰ ᱢᱟᱬᱟᱝ ᱨᱮ ᱥᱩᱨᱭᱚᱱᱟᱨᱟᱭᱚᱬ ᱟᱜ ᱢᱩᱫᱽᱨᱤ ᱢᱮᱱᱟᱜ-ᱟ ᱾ ᱱᱚᱣᱟ ᱢᱟᱬᱟᱝᱨᱮ ᱫᱽᱣᱟᱨᱠᱟ ᱱᱟᱜᱟᱨ ᱨᱮᱭᱟᱜ ᱯᱩᱨᱩᱵᱽ ᱯᱟᱦᱴᱟ ᱨᱮᱭᱟᱜ ᱫᱩᱣᱟᱹᱨ ᱧᱟᱢᱚᱜ-ᱟ ᱾ ᱱᱚᱣᱟ ᱫᱩᱣᱟᱹᱨ ᱵᱟᱦᱨᱮ ᱨᱮᱫᱚ ᱡᱚᱭ ᱟᱨ ᱵᱤᱡᱚᱭ ᱟᱜ ᱢᱩᱨᱛᱤ ᱢᱩᱴᱷᱟᱹᱱ ᱢᱮᱱᱟᱜ-ᱟ ᱾

=== ᱜᱳᱯᱤ ᱡᱷᱟᱨᱱᱟ ===

ᱦᱟᱥᱟ ᱦᱚᱨ ᱛᱮ ᱪᱟᱞᱟᱜ ᱛᱩᱞᱩᱡ ᱜᱮᱯᱮ ᱢᱤᱞ ᱞᱟᱦᱟᱨᱮ ᱜᱳᱯᱤ ᱡᱷᱟᱨᱱᱟ ᱧᱟᱢᱚᱜ-ᱟ ᱾ ᱱᱚᱰᱮᱱᱟᱜ ᱥᱩᱨ ᱥᱩᱯᱩᱨ ᱨᱮᱭᱟᱜ ᱚᱛ ᱦᱟᱥᱟ ᱫᱚ ᱥᱟᱥᱟᱝ ᱜᱮᱭᱟ ᱾ ᱡᱷᱟᱨᱱᱟ ᱨᱮᱭᱟᱜ ᱵᱷᱤᱛᱨᱤ ᱠᱷᱚᱱ ᱦᱚᱸ ᱨᱚᱝ ᱟᱜ ᱜᱮ ᱦᱟᱥᱟ ᱫᱚ ᱚᱰᱚᱠᱚᱜ-ᱟ ᱾ ᱱᱚᱣᱟ ᱦᱟᱥᱟ ᱫᱚ ᱦᱚᱲ ᱜᱳᱯᱤᱪᱚᱸᱫᱚᱱ ᱢᱮᱱᱛᱮ ᱠᱚ ᱢᱮᱴᱟᱜ-ᱟ ᱾

== ᱵᱮᱴ ᱫᱽᱣᱟᱨᱠᱟ ==

ᱵᱮᱴ ᱫᱽᱣᱟᱨᱠᱟ ᱜᱮ ᱚᱱᱟ ᱡᱭᱜᱟ ᱠᱟᱱᱟ , ᱡᱟᱦᱟᱸ ᱨᱮ ᱵᱷᱚᱜᱚᱵᱟᱱ ᱠᱨᱩᱥᱱᱚ ᱫᱚ ᱟᱡᱤᱡ ᱫᱩᱞᱟᱹᱲᱤᱭᱟᱹ ᱵᱷᱚᱜᱚᱛ ᱱᱚᱨᱥᱤᱭᱟᱜ ᱦᱩᱱᱰᱤᱭ ᱯᱮᱨᱮᱡ ᱞᱮᱫ ᱛᱟᱦᱮᱸᱫ ᱾ ᱵᱮᱴ ᱫᱽᱣᱟᱨᱠᱟ ᱨᱮᱭᱟᱜ ᱴᱟᱯᱩ<ref>http://hi.brajdiscovery.org/index.php?title=%E0%A4%A6%E0%A5%8D%E0%A4%B5%E0%A4%BE%E0%A4%B0%E0%A4%95%E0%A4%BE</ref> ᱨᱮᱭᱟᱜ ᱯᱩᱨᱩᱵᱽ ᱯᱟᱦᱴᱟ ᱨᱮ ᱡᱟᱦᱟᱸ ᱠᱚᱬ ᱢᱮᱱᱟᱜ-ᱟ, ᱚᱸᱰᱮ ᱦᱚᱱᱩᱢᱟᱱ ᱟᱜ ᱟᱹᱰᱤ ᱢᱟᱨᱟᱝ ᱢᱩᱫᱽᱨᱤ ᱢᱮᱱᱟᱜ-ᱟ ᱾ ᱢᱟᱬᱟᱝ ᱥᱮᱫ ᱞᱟᱦᱟ ᱞᱮᱱ ᱨᱮ ᱜᱳᱢᱚᱛᱤ ᱫᱽᱣᱟᱨᱠᱟ ᱞᱮᱠᱟ ᱜᱮ ᱢᱤᱫ ᱟᱹᱰᱤ ᱢᱟᱨᱟᱝ ᱵᱮᱲᱦᱟᱭ ᱠᱟᱸᱛ ᱱᱚᱰᱮ ᱦᱚᱸ ᱢᱮᱱᱟᱜ-ᱟ ᱾ ᱱᱚᱣᱟ ᱵᱮᱲᱦᱟᱭ ᱵᱷᱤᱛᱨᱤ ᱨᱮᱜᱮ ᱢᱚᱬᱮ ᱜᱚᱴᱟᱝ ᱢᱟᱨᱟᱝ ᱢᱟᱨᱟᱝ ᱢᱚᱦᱚᱞ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱵᱟᱨ ᱛᱟᱞᱟ ᱟᱨ ᱯᱮᱛᱟᱞᱟ ᱦᱟᱜ ᱠᱟᱱᱟ ᱾ ᱯᱩᱭᱞᱩ ᱟᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱢᱚᱦᱚᱞ ᱫᱚ ᱥᱨᱤᱠᱨᱩᱥᱱᱚᱣᱟᱜ ᱢᱚᱦᱚᱞ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱫᱩᱠᱷᱤᱱ ᱱᱟᱠᱷᱟᱨᱮ ᱥᱚᱛᱭᱚᱵᱷᱟᱢᱟ ᱟᱨ ᱡᱟᱢᱵᱚᱵᱚᱛᱤᱭᱟᱜ ᱢᱚᱦᱚᱞ ᱢᱮᱱᱟᱜ-ᱟ ᱾ ᱩᱛᱚᱨ ᱱᱟᱠᱷᱟᱨᱮ ᱨᱩᱠᱢᱤᱬᱤ ᱟᱨ ᱨᱟᱫᱷᱟᱦᱟᱜ ᱢᱚᱦᱚᱞ ᱢᱮᱱᱟᱜ-ᱟ ᱾ ᱱᱚᱣᱟ ᱢᱚᱬᱮ ᱜᱚᱴᱟᱝ ᱢᱚᱦᱚᱞ ᱟᱜ ᱥᱟᱡᱟᱣ ᱥᱟᱯᱲᱟᱣ ᱱᱚᱝᱠᱟ ᱛᱟᱦᱮᱸᱱᱟ ᱡᱮ ᱢᱮᱫ ᱵᱷᱟᱹᱲᱩᱢᱵᱷᱟᱜ ᱨᱮᱜᱮ ᱛᱟᱦᱮᱸ ᱜᱚᱫᱚᱜ-ᱟ ᱾ ᱠᱨᱤᱥᱱᱟ ᱟᱨ ᱟᱡᱟᱜ ᱢᱩᱨᱛᱤ ᱯᱩᱱ ᱨᱟᱹᱱᱤᱭᱟᱜ ᱨᱟᱡᱽᱢᱟᱹᱪᱤ ᱨᱮᱦᱚᱸ ᱨᱩᱯᱟᱹ ᱢᱟᱰᱷᱟᱣ ᱟᱠᱟᱱᱟ ᱾ ᱢᱩᱨᱛᱤ ᱠᱚᱣᱟᱜ ᱥᱟᱡᱽ ᱥᱟᱯᱟᱵ ᱟᱹᱰᱤ ᱜᱮ ᱜᱚᱱᱚᱝ ᱟᱱᱟ ᱾ ᱦᱤᱨᱟᱹ, ᱢᱳᱛᱤ ᱟᱨ ᱥᱚᱱᱟ ᱨᱮᱭᱟᱜ ᱥᱚᱡᱽ ᱥᱟᱯᱟᱵ ᱩᱱᱠᱩ ᱫᱚᱠᱚ ᱦᱚᱨᱚᱜ ᱟᱠᱟᱣᱟᱫ ᱠᱚᱣᱟ ᱾ ᱡᱩᱨᱤ ᱞᱮᱠᱟᱱ ᱞᱩᱜᱽᱲᱤ ᱛᱮ ᱩᱱᱠᱩ ᱫᱚᱠᱚ ᱥᱟᱡᱟᱣ ᱟᱠᱟᱫ ᱠᱚᱣᱟ ᱾

== ᱦᱚᱱᱚᱛ ᱨᱮᱭᱟᱜ ᱛᱚᱦᱥᱤᱞ ==

* ᱫᱽᱣᱟᱨᱠᱟ
* ᱵᱷᱟᱬᱵᱚᱰ
* ᱠᱚᱞᱭᱟᱬᱯᱩᱨ
* ᱠᱷᱚᱸᱵᱷᱟᱰᱤᱭᱟ

== ᱥᱟᱹᱠᱷᱭᱟᱹᱛ ==
{{Reflist}}

== ᱵᱟᱦᱨᱮ ᱡᱚᱱᱚᱲ ==
*[http://www.jamnagar.org jamnagar.org]
