[[File: Rani Lakshmibai.jpg|thumb|ᱨᱟᱹᱱᱤ ᱞᱚᱠᱷᱢᱤ ᱵᱟᱭᱤ ]]

'''ᱨᱟᱹᱱᱤ ᱞᱚᱠᱷᱢᱤ ᱵᱟᱭᱤ'''

  '''ᱨᱟᱹᱱᱤ ᱞᱚᱠᱷᱢᱤ ᱵᱟᱭᱤ''' (ᱡᱟᱱᱟᱢ : ᱑᱙ ᱱᱚᱵᱷᱮᱢᱵᱚᱨ ᱑᱘᱒᱘‌‌‍ - ᱜᱩᱨ : ᱑᱘ ᱡᱩᱱ ᱑᱘᱕᱘ ) ᱢᱚᱨᱟᱴᱷᱟ ᱠᱚ ᱥᱟᱥᱚᱱ ᱮᱫ ᱡᱷᱟᱸᱥᱤ ᱯᱚᱱᱚᱛ ᱨᱤᱱᱤᱡ ᱨᱟᱹᱱᱤ ᱟᱨ ᱑᱘᱕᱗ ᱨᱮ ᱯᱩᱭᱞᱩ ᱵᱷᱟᱨᱚᱛᱤᱭᱟᱹ ᱯᱷᱩᱨᱜᱟᱹᱞ ᱦᱩᱞᱜᱟᱹᱨᱤᱭᱟᱹ ᱵᱤᱨᱵᱷᱟᱱᱴᱟ ᱠᱩᱲᱤ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱥᱩᱢᱩᱝ ᱒᱓ ᱵᱚᱨᱥᱚ ᱵᱚᱭᱚᱥ ᱨᱮ ᱤᱸᱜᱽᱨᱮᱡᱽ ᱥᱟᱶᱛᱟᱨᱤ ᱯᱷᱟᱹᱫᱽ ᱥᱟᱶ ᱮ ᱞᱟᱹᱰᱷᱟᱹᱭ ᱞᱮᱜᱼᱟ ᱟᱨ ᱦᱩᱞ ᱴᱟᱺᱰᱤ ᱨᱮᱜᱮ ᱡᱤᱭᱟᱹᱛ ᱮ ᱟᱢᱮᱴ ᱠᱮᱜᱼᱟ ᱤᱠᱷᱟᱹᱱ ᱡᱤᱣᱤᱫ ᱛᱟᱦᱮᱸᱱ ᱛᱩᱞᱩᱡ ᱤᱸᱜᱽᱨᱮᱡᱽ ᱡᱷᱟᱸᱥᱤ ᱢᱚᱴᱷᱮ ᱵᱟᱭ ᱥᱟᱥᱚᱱ ᱦᱚᱪᱚ ᱟᱫ ᱠᱚᱣᱟ ᱾

==ᱠᱷᱟᱴᱚ ᱡᱤᱭᱚᱱ==
[[File: Ranilaxmibai-1.JPG|thumb|l.b.]]

   
  ᱞᱚᱠᱷᱢᱤ ᱵᱟᱭᱤᱭᱟᱜ ᱡᱟᱱᱟᱢ ᱫᱚ ᱵᱟᱨᱟᱬᱚᱥᱤ ᱯᱚᱱᱚᱛ ᱨᱮᱭᱟᱜ ᱵᱷᱚᱫᱮᱭᱱᱤ ᱟ.ᱱᱤᱡ ᱧᱩᱛᱩᱢᱟᱱ ᱱᱟᱜᱟᱨ ᱨᱮ ᱑᱙ ᱱᱚᱵᱷᱮᱢᱵᱚᱨ ᱑᱘᱒᱘ ᱨᱮ ᱦᱩᱭ ᱞᱮᱱᱟ ᱾ ᱩᱱᱤᱭᱟᱜ ᱜᱤᱫᱽᱨᱟ. ᱧᱩᱛᱩᱢ ᱫᱚ ᱢᱚᱬᱤᱠᱚᱨᱬᱤᱠᱟ ᱛᱟᱦᱮᱸ ᱠᱟᱱᱟ ᱾ ᱤᱠᱷᱟ.ᱱ ᱫᱩᱞᱟ.ᱲ ᱛᱮ ᱩᱱᱤ ᱫᱚ ᱢᱚᱱᱩ ᱢᱮᱱᱛᱮ ᱠᱚ ᱦᱚᱦᱚ ᱟᱭ ᱛᱟᱦᱮᱸᱱ ᱾ ᱟᱡ ᱟᱭᱳᱣᱟᱜ ᱧᱩᱛᱩᱢ ᱫᱚ ᱵᱷᱟᱜᱤᱨᱚᱛᱷᱤ ᱵᱟᱭᱤ ᱟᱨ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱢᱳᱨᱳᱯᱚᱸᱛ ᱛᱟᱢᱵᱮ ᱢᱮᱱᱛᱮ ᱛᱟᱦᱮᱸ ᱠᱟᱱᱟ ᱾ ᱢᱳᱨᱳᱯᱚᱸᱛ ᱫᱚ ᱢᱤᱫ ᱢᱚᱨᱟᱴᱷᱤᱭ ᱛᱟᱦᱮᱸ ᱠᱟᱱᱟ ᱟᱨ ᱢᱚᱨᱟᱴᱷᱤ ᱵᱟᱡᱤᱨᱟᱣ ᱥᱮᱵᱟ ᱨᱮᱭ ᱛᱟᱦᱮᱸ ᱠᱟᱱᱟ ᱾ ᱟᱭᱳ ᱵᱷᱟᱜᱤᱨᱚᱛᱷᱤ ᱵᱟᱭᱤ ᱫᱚ ᱢᱤᱫ ᱞᱟ.ᱭ ᱞᱟᱠᱪᱟᱨ, ᱵᱩᱫᱽ-ᱟᱱ ᱟᱨ ᱫᱷᱚᱨᱚᱢ ᱢᱟᱱᱟᱣ ᱵᱟᱛᱟᱣ ᱠᱩᱲᱤ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱢᱚᱱᱩ ᱛᱤᱱ ᱡᱚᱦᱚᱜ ᱯᱩᱱ ᱥᱮᱨᱢᱟᱭ ᱛᱟᱦᱮᱸ ᱠᱟᱱᱟ ᱩᱱ ᱡᱚᱦᱚᱜ ᱨᱮᱜᱮ ᱟᱡ ᱟᱭᱳ ᱫᱚᱭ ᱵᱚᱸᱜᱟ ᱫᱤᱥᱚᱢ ᱞᱮᱱᱟ ᱾ ᱚᱲᱟᱜ ᱨᱮ ᱢᱚᱱᱩ ᱧᱮᱞ ᱡᱚᱛᱚᱱ ᱞᱟ.ᱜᱤᱫ ᱚᱠᱚᱭ ᱦᱚᱸ ᱵᱟᱠᱚ ᱛᱟᱦᱮᱸ ᱠᱟᱱᱟ , ᱚᱱᱟᱛᱮ ᱟᱡ ᱵᱟᱵᱟ ᱫᱚ ᱢᱚᱱᱩ ᱦᱚᱸ ᱟᱡ ᱥᱟᱞᱟᱜ ᱫᱚᱥᱟᱨ ᱯᱮᱥᱣᱟ ᱵᱟᱡᱤᱨᱟᱣᱟᱜ ᱫᱚᱨᱵᱟᱨ ᱛᱮᱭ ᱤᱫᱤ ᱛᱟᱨᱟ ᱠᱮᱫᱮᱭᱟ ᱾ ᱡᱟᱦᱟᱸᱨᱮ ᱪᱩᱦᱩᱞ ᱟᱨ ᱪᱚᱨᱚᱠ ᱪᱤᱠᱟ.ᱬ ᱢᱚᱱᱩ ᱫᱚ ᱡᱚᱛᱚ ᱦᱚᱲᱟᱜ ᱢᱚᱱᱮᱭ ᱡᱤᱛᱠᱟ.ᱨ ᱠᱮᱜ-ᱟ ᱾ ᱡᱚᱛᱚ ᱦᱚᱲ ᱩᱱᱤ ᱫᱚ ᱫᱩᱞᱟ.ᱲ ᱛᱮ "'''ᱪᱷᱚᱵᱤᱞᱤ'''" ᱢᱮᱱᱛᱮ ᱠᱚ ᱦᱚᱦᱚ ᱟᱫᱮᱭᱟ ᱾ ᱢᱚᱱᱩ ᱫᱚ ᱜᱤᱫᱽᱨᱟ. ᱠᱷᱚᱱ ᱜᱮ ᱫᱷᱚᱨᱚᱢ ᱠᱚᱨᱚᱢ, ᱞᱟ.ᱭ ᱞᱟᱠᱪᱟᱨ ᱪᱮᱛᱟᱱ ᱨᱮᱭ ᱥᱮᱬᱟ ᱠᱮᱫ ᱥᱟᱶ-ᱥᱟᱶ ᱛᱮᱜᱮ ᱦᱟ.ᱛᱭᱟ.ᱨ ᱥᱟᱵ/ᱵᱮᱵᱷᱟᱨ ᱦᱚᱸᱭ ᱥᱮᱬᱟ ᱞᱮᱜ-ᱟ ᱾ ᱑᱘᱔᱒ ᱥᱟᱞᱮᱨᱮ ᱡᱷᱟᱸᱥᱤ ᱨᱤᱱᱤᱡ ᱢᱚᱨᱟᱴᱷᱤ ᱨᱟᱡᱟ ᱜᱚᱝᱜᱟᱫᱷᱚᱨ ᱨᱟᱣ ᱱᱮᱣᱟᱞᱠᱚᱨ ᱴᱷᱮᱱ ᱠᱚ ᱜᱚᱝ ᱠᱟᱫᱮᱭᱟ ᱟᱨ ᱱᱚᱝᱠᱟ ᱛᱮ ᱡᱷᱟᱸᱥᱤ ᱨᱤᱱᱤᱡ ᱨᱟ.ᱱᱤᱭ ᱦᱩᱭ ᱮᱱᱟ ᱾ ᱵᱟᱯᱞᱟ ᱛᱟᱭᱚᱢ ᱩᱱᱤᱭᱟᱜ ᱧᱩᱛᱩᱢ ᱫᱚ ᱞᱚᱠᱷᱢᱤ ᱵᱟᱭᱤ ᱢᱮᱱᱛᱮ ᱠᱚ ᱧᱩᱢ ᱪᱷᱟ.ᱴᱭᱟ.ᱨ ᱠᱮᱫᱮᱭᱟ ᱾ ᱑᱘᱕᱑ ᱥᱟᱞᱮᱨᱮ ᱨᱟ.ᱱᱩ ᱞᱚᱠᱷᱢᱤ ᱵᱟᱭᱤ ᱫᱚ ᱢᱤᱫ ᱠᱚᱲᱟ ᱜᱤᱫᱽᱨᱟ.ᱭ ᱡᱟᱱᱟᱢ ᱠᱮᱫᱮᱭᱟ ᱾ ᱤᱠᱷᱟ.ᱱ ᱯᱩᱱ ᱪᱟᱸᱫᱚ ᱵᱚᱭᱚᱥ ᱨᱮᱜᱮ ᱩᱱᱤ ᱫᱚᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱑᱘᱕᱓ ᱥᱟᱞᱮᱨᱮ ᱨᱟᱡᱟ ᱜᱚᱝᱜᱟᱫᱷᱚᱨ ᱨᱟᱣᱟᱜ ᱦᱚᱲᱢᱚ ᱟ.ᱰᱤ ᱵᱟ.ᱲᱛᱤ ᱵᱟ.ᱲᱤᱡ ᱮᱱ ᱠᱷᱟ.ᱛᱤᱨ ᱩᱱᱤ ᱢᱤᱫ ᱜᱤᱫᱽᱨᱟ. ᱟ.ᱜᱩ ᱠᱟᱛᱮ ᱦᱟᱨᱟ ᱡᱚᱝ ᱞᱟ.ᱜᱤᱫ ᱫᱤᱥ ᱦᱩᱫᱤᱥ ᱮ ᱧᱟᱢ ᱠᱮᱜ-ᱟ ᱾ ᱦᱟᱨᱟ ᱡᱚᱝ ᱞᱟ.ᱜᱤᱫ ᱜᱤᱫᱽᱨᱟ.ᱭ ᱟ.ᱜᱩ ᱟᱱ ᱛᱟᱭᱚᱢ ᱒᱑ ᱱᱚᱵᱷᱮᱢᱵᱚᱨ ᱑᱘᱕᱓ ᱨᱮ ᱨᱟᱡᱟ ᱜᱚᱝᱜᱟᱫᱷᱚᱨ ᱨᱟᱣ ᱫᱚᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱟ.ᱜᱩ ᱠᱟᱣᱟᱱ ᱠᱚᱲᱟ ᱜᱤᱫᱽᱨᱟ. ᱫᱚ ᱫᱟᱢᱚᱫᱳᱨ ᱨᱟᱣ ᱧᱩᱛᱩᱢ ᱛᱮᱠᱚ ᱪᱷᱟ.ᱴᱭᱟ.ᱨ ᱠᱮᱫᱮᱭᱟ ᱾ 

   ᱵᱨᱤᱴᱤᱥ ᱨᱟᱡᱽ ᱯᱚᱱᱚᱛ ᱨᱮᱡ ᱨᱮᱭᱟᱜ ᱟᱡᱟᱜ ᱨᱤᱛ ᱠᱷᱟ.ᱛᱤᱨ ᱠᱚᱲᱟ ᱜᱤᱫᱽᱨᱟ. ᱫᱟᱢᱚᱫᱳᱨ ᱨᱟᱣ ᱵᱤᱨᱩᱫᱷ ᱨᱮ ᱵᱤᱪᱟ.ᱨ ᱫᱚᱨᱵᱟᱨ (ᱟᱫᱟᱞᱚᱛ) ᱨᱮ ᱢᱚᱠᱚᱨᱫᱚᱢᱟᱭ ᱫᱚᱦᱚ ᱠᱮᱜ-ᱟ ᱾ ᱢᱚᱠᱚᱨᱫᱚᱢᱟ ᱨᱮ ᱟ.ᱰᱤ ᱵᱟ.ᱲᱛᱤ ᱛᱚᱠᱨᱟᱲ ᱦᱩᱭ ᱮᱱᱟ, ᱤᱠᱷᱟ.ᱱ ᱚᱱᱟ ᱵᱟᱠᱚ ᱢᱟᱱᱟᱣ ᱵᱟᱛᱟᱣ ᱞᱮᱜ-ᱟ ᱾ ᱵᱨᱤᱴᱤᱥ ᱚᱫᱷᱤᱠᱟ.ᱨᱤᱭᱟ. ᱫᱚ ᱯᱚᱱᱚᱛ ᱨᱮᱭᱟᱜ ᱠᱷᱟᱫᱟᱱ ᱠᱚ ᱡᱚᱵᱚᱛ ᱠᱮᱜ-ᱟ ᱟᱨ ᱟᱡᱤᱡ ᱡᱟᱶᱟᱭᱟᱜ ᱫᱷᱟ.ᱨᱛᱤ ᱨᱟ.ᱱᱤᱭᱟᱜ ᱥᱮᱨᱢᱟᱠᱤᱭᱟ. ᱠᱷᱚᱨᱚᱪ ᱠᱷᱚᱱ ᱜᱮᱫᱽ ᱨᱮᱭᱟᱜ ᱟᱸᱥ ᱠᱚ ᱥᱚᱫᱚᱨ ᱠᱮᱜ-ᱟ ᱾ ᱱᱚᱶᱟ ᱠᱷᱟ.ᱛᱤᱨ ᱨᱟ.ᱱᱤ ᱫᱚ ᱡᱷᱟᱸᱥᱤ ᱨᱮᱭᱟᱜ ᱨᱟᱡᱽ ᱵᱷᱚᱵᱚᱱ ᱵᱟ.ᱜᱤ ᱠᱟᱛᱮ ᱡᱷᱟᱸᱥᱤ ᱨᱮᱭᱟᱜ ᱨᱟ.ᱱᱤᱢᱟᱦᱟᱞ ᱛᱮ ᱥᱮᱱ ᱦᱩᱭ ᱟᱫᱮᱭᱟ ᱾ ᱤᱠᱷᱟ.ᱱ ᱮᱱ ᱦᱚᱸ ᱨᱟ.ᱱᱤ ᱞᱚᱠᱷᱢᱤ ᱵᱟᱭᱤ ᱫᱚ ᱟᱡᱟᱜ ᱥᱟᱦᱟᱥ ᱵᱟᱭ ᱟᱫ ᱞᱮᱜ-ᱟ ᱟᱨ ᱩᱱᱤ ᱡᱟᱦᱟᱸ ᱞᱮᱠᱟ ᱛᱮᱜᱮ ᱡᱷᱟᱸᱥᱤ ᱨᱟᱡᱽ ᱮ ᱫᱩᱜᱽ ᱨᱮᱭᱟᱜ ᱮ ᱴᱷᱟ.ᱣᱠᱟ. ᱠᱮᱜ-ᱟ ᱾ 

==ᱡᱷᱟᱸᱥᱤ ᱦᱩᱞ==

   ᱡᱷᱟᱸᱥᱤ ᱑᱘᱕᱗ ᱨᱮ ᱢᱤᱫ ᱞᱟ.ᱰᱷᱟ.ᱭ ᱨᱮᱭᱟᱜ ᱢᱩᱬ ᱛᱟᱞᱢᱟ ᱵᱮᱱᱟᱣ ᱮᱱᱟ ᱾ ᱡᱟᱦᱟᱸᱨᱮ ᱦᱤᱸᱥᱟ. ᱦᱮᱰᱮᱡ ᱨᱟᱠᱟᱵ ᱮᱱᱟ ᱾ ᱨᱟ.ᱱᱤ ᱞᱚᱠᱷᱢᱤ ᱵᱟᱭᱤ ᱫᱚ ᱡᱷᱟᱸᱥᱤ ᱫᱩᱜᱽ ᱞᱟ.ᱜᱤᱫ ᱟᱨ ᱦᱚᱸ ᱠᱮᱴᱮᱡ ᱠᱩᱨᱩᱢᱩᱴᱩᱭ ᱮᱛᱚᱦᱚᱵ ᱠᱮᱜ-ᱟ ᱾ ᱟᱨ ᱢᱤᱫ ᱥᱣᱚᱭᱚᱝᱥᱮᱵᱚᱠ ᱥᱮᱱᱟᱭ ᱛᱷᱟᱯᱚᱱ ᱠᱮᱫ ᱠᱚᱣᱟ ᱾ ᱱᱚᱶᱟ ᱥᱮᱱᱟ ᱜᱟᱫᱮᱞ ᱨᱮ ᱠᱩᱲᱤ ᱦᱚᱯᱚᱱ ᱠᱚᱦᱚᱸ ᱠᱚ ᱥᱮᱞᱮᱫ ᱠᱮᱫ ᱠᱚᱣᱟ ᱾ ᱟᱨ ᱩᱱᱠᱩ ᱞᱟ.ᱰᱷᱟ.ᱭ ᱨᱮᱭᱟᱜ ᱥᱮᱪᱮᱫ ᱠᱚ ᱮᱢᱟ ᱦᱟᱫ ᱠᱚᱣᱟ ᱾ ᱥᱩᱨ ᱥᱟᱺᱜᱤᱧ ᱦᱚᱲ ᱦᱚᱸ ᱱᱚᱣᱟ ᱨᱚ ᱜᱚᱲᱚ ᱮᱢ ᱠᱚ ᱴᱷᱟ.ᱣᱠᱟ. ᱠᱮᱜ-ᱟ ᱾ '''ᱡᱷᱚᱞᱠᱟᱨᱤ ᱵᱟᱭᱤ''' ᱡᱟᱦᱟᱸᱭ ᱫᱚ ᱥᱤᱱᱟ.ᱢ ᱨᱟ.ᱱᱤ ᱞᱚᱠᱷᱢᱤ ᱵᱟᱭᱤ ᱞᱮᱠᱟ ᱜᱮᱭ ᱧᱮᱞᱚᱜ ᱛᱟᱦᱮᱸᱫ  ᱩᱱᱤ ᱟᱡᱟᱜ ᱥᱮᱱᱟ ᱜᱟᱫᱮᱞ ᱨᱮ ᱢᱩᱬ ᱴᱷᱟᱶ ᱮ ᱮᱢᱟ ᱫᱮᱭᱟ ᱾ 

   ᱑᱘᱕᱗ ᱨᱮᱭᱟᱜ ᱥᱮᱯᱴᱮᱢᱵᱚᱨ ᱟᱨᱵᱟᱝ ᱚᱠᱴᱚᱵᱚᱨ ᱪᱟᱸᱫᱚ ᱨᱮ ᱯᱩᱲᱥᱤ ᱯᱚᱱᱚᱛ ᱳᱨᱪᱷᱟ ᱟᱨ ᱫᱳᱛᱤᱭᱟ ᱨᱤᱱ ᱨᱟᱡᱟ ᱫᱚ ᱡᱷᱟᱸᱥᱤ ᱠᱚ ᱡᱷᱟᱯᱴᱟᱣ ᱠᱮᱜ-ᱟ ᱾ ᱨᱟ.ᱱᱤ ᱱᱚᱣᱟ ᱫᱚ ᱟ.ᱰᱤ ᱟᱞᱜᱟ ᱛᱮᱜᱮᱭ ᱦᱟᱨᱟᱣ ᱠᱮᱫ ᱠᱚᱣᱟ ᱾ ᱑᱘᱕᱘ ᱡᱟᱱᱣᱟᱨᱤ ᱵᱚᱸᱜᱟ ᱨᱮ ᱵᱨᱤᱴᱤᱥ ᱥᱮᱱᱟ ᱡᱷᱟᱸᱥᱤ ᱥᱮᱫ ᱞᱟᱦᱟ ᱦᱟ.ᱡᱩᱜ ᱠᱚ ᱮᱛᱚᱦᱚᱵ ᱠᱮᱜ-ᱟ ᱾ ᱟᱨ ᱢᱟᱨᱪ ᱪᱟᱸᱫᱚ ᱛᱮᱫᱚ ᱯᱩᱨᱟ. ᱱᱟᱜᱟᱨ ᱠᱚ ᱜᱷᱮᱨᱟᱣ ᱮᱥᱮᱫ ᱠᱮᱜ-ᱟ ᱾ ᱵᱟᱨ ᱦᱟᱴ ᱨᱮᱭᱟᱜ ᱞᱟ.ᱰᱷᱟ.ᱭ ᱛᱟᱭᱚᱢ ᱵᱨᱤᱴᱤᱥ ᱥᱮᱱᱟ ᱱᱟᱜᱟᱨ ᱠᱚ ᱠᱟᱵᱽᱡᱟ ᱠᱮᱜ-ᱟ ᱾ ᱤᱠᱷᱟ.ᱱ ᱨᱟ.ᱱᱤ ᱫᱚ ᱫᱟᱢᱚᱫᱚᱨ ᱨᱟᱣ ᱥᱟᱞᱟᱜ ᱤᱸᱜᱽᱨᱮᱡᱽ ᱴᱷᱮᱱ ᱠᱷᱚᱱ ᱩᱠᱩ ᱵᱟᱧᱪᱟᱣ ᱠᱟᱛᱮ ᱫᱟ.ᱲ ᱯᱩᱪᱩᱡᱚᱫ ᱨᱮᱠᱤᱱ ᱡᱤᱛᱠᱟ.ᱨ ᱮᱱᱟ ᱾ ᱨᱟ.ᱱᱤ ᱡᱷᱟᱸᱥᱤ ᱠᱷᱚᱱ ᱫᱟ.ᱲ ᱯᱩᱪᱩᱡ ᱠᱟᱛᱮ ᱠᱟᱞᱯᱤ ᱨᱮᱭ ᱥᱮᱴᱮᱨ ᱮᱱᱟ ᱡᱟᱦᱟᱸᱨᱮ ᱛᱟᱛᱭᱟᱴᱳᱯᱮ ᱥᱟᱶ ᱮ ᱧᱟᱯᱟᱢ ᱮᱱᱟ ᱾ 

   ᱛᱟᱛᱭᱟ ᱴᱳᱯᱮ ᱟᱨ ᱨᱟ.ᱱᱤ ᱨᱤᱱ ᱥᱮᱞᱮᱫ ᱥᱮᱱᱟ ᱜᱣᱟᱞᱤᱭᱚᱨ ᱨᱤᱱ ᱵᱤᱨᱚᱫᱷᱤ ᱥᱮᱱᱟ ᱠᱚ ᱜᱚᱲᱚ ᱦᱚᱪᱚ ᱠᱟᱛᱮ ᱜᱣᱟᱞᱤᱭᱚᱨ ᱨᱮᱭᱟᱜ ᱢᱤᱫᱴᱟ.ᱝ ᱠᱤᱞᱟ ᱨᱮᱠᱚ ᱠᱟᱵᱽᱡᱟ ᱠᱮᱜ-ᱟ ᱾ ᱑᱘ ᱡᱩᱱ ᱑᱘᱕᱘ ᱥᱟᱞᱮᱨᱮ ᱜᱣᱟᱞᱤᱭᱚᱨ ᱥᱩᱨ ᱨᱮ ᱠᱳᱴᱟ ᱨᱮᱭᱟᱜ ᱥᱚᱨᱟᱭ ᱨᱮ ᱵᱨᱤᱴᱤᱥ ᱥᱮᱱᱟ ᱥᱟᱞᱟᱜ ᱞᱟ.ᱰᱷᱟ.ᱭ ᱞᱟ.ᱰᱷᱟ.ᱭ ᱛᱮ ᱨᱟ.ᱱᱤ ᱞᱚᱠᱷᱢᱤ ᱵᱟᱭᱤ ᱫᱚ ᱡᱤᱭᱟ.ᱛ ᱨᱮᱭᱟᱜ ᱦᱚᱨ ᱮ ᱟᱯᱱᱟᱨ ᱠᱮᱜ-ᱟ ᱾ 
==ᱵᱟᱨᱦᱮ ᱡᱚᱱᱚᱲ==

* [https://www.britannica.com/biography/Lakshmi-Bai Lakshmi Bai] in the '''Encyclopædia Britannica'''

[[Category:!Main category]]
