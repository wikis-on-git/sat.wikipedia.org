ᱡᱟᱹᱱᱩᱢ ᱫᱚ ᱠᱟᱱᱟ ᱵᱟᱠᱛᱷᱟᱨᱱ (buckthorn) ᱜᱷᱟᱨᱚᱧᱡᱽ ᱨᱮᱭᱟᱜ ᱡᱤᱡᱤᱯᱷᱟᱥ (Ziziphus) ᱡᱟᱹᱛ ᱨᱮᱭᱟᱜ ᱢᱤᱫ ᱞᱮᱠᱟᱱ ᱡᱚᱜ ᱫᱟᱨᱮ| ᱤᱝᱨᱟᱹᱡᱤ ᱛᱮ ᱱᱚᱣᱟ ᱫᱚ ᱡᱩᱡᱩᱵᱮ ᱥᱮ ᱡᱩᱡᱩᱵᱟ ᱠᱚ ᱢᱮᱛᱟᱣᱟᱜ-ᱟ, ᱨᱮᱰ ᱰᱮᱴ, ᱠᱚᱨᱤᱭᱟᱱ ᱰᱮᱴ, ᱪᱟᱭᱱᱤᱥ ᱰᱮᱴ ᱮᱢᱟᱱ ᱟᱹᱲᱟᱹ ᱠᱚ ᱛᱮ ᱦᱚᱸ ᱵᱟᱰᱟᱭᱚᱜ ᱜᱮᱭᱟ|ᱡᱚ ᱡᱚᱢ ᱪᱷᱟᱰᱟ ᱠᱟᱛᱮ ᱦᱚᱸ ᱟᱥᱚᱠᱟᱭ ᱛᱮ ᱩᱢᱩᱞᱚᱜ ᱞᱟᱹᱜᱜᱤᱫ ᱦᱚᱸ ᱱᱚᱣᱟ ᱫᱟᱨᱮ ᱠᱚ ᱨᱚᱦᱚᱭ ᱜᱮᱭᱟ| ᱡᱟᱹᱱᱩᱢ ᱨᱮᱭᱟᱜ ᱥᱟᱬᱮᱥᱤᱭᱟᱹ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ ᱡᱤᱡᱤᱯᱷᱟᱥ ᱡᱩᱡᱩᱵᱟ|  ফ
==ᱩᱱᱩᱨᱩᱢ==
ᱟᱢᱫᱟᱡᱽ ᱕ ᱠᱷᱚᱱ ᱑᱒ ᱢᱤᱴᱟᱨ ᱩᱥᱩᱞ ᱞᱟᱹᱴᱩ ᱟᱨᱵᱟᱝ ᱠᱟᱹᱴᱤᱡ ᱢᱟᱪᱷᱟ ᱡᱟᱹᱱᱩᱢ ᱫᱟᱨᱮ ᱫᱚ ᱥᱟᱠᱟᱢ ᱛᱮ ᱯᱮᱨᱮᱡ ᱜᱮ ᱛᱟᱦᱮᱸᱱᱟ| ᱰᱟᱹᱨ ᱠᱚᱨᱮ ᱦᱚᱸ ᱡᱟᱹᱱᱩᱢ ᱛᱟᱦᱮᱸᱱᱟ| ᱥᱟᱠᱟᱢ ᱫᱚ ᱥᱩᱱᱩᱢ ᱟᱨ ᱫᱮᱭᱟ ᱱᱟᱠᱷᱟ ᱫᱚ ᱨᱚᱫᱽᱦᱟ ᱜᱮ, ᱢᱩᱴᱷᱟᱹᱱ ᱨᱮᱫᱚ ᱦᱩᱰᱤᱧ ᱜᱮᱭᱟ(᱒ ᱠᱷᱚᱱ ᱗ ᱥᱤᱢᱤᱹ ᱚᱥᱟᱨ ᱟᱨ ᱑ ᱠᱷᱚᱱ ᱓ ᱥᱤᱹᱢᱤᱹ ᱡᱤᱞᱤᱧ)| ᱥᱟᱥᱟᱝ-ᱦᱟᱹᱨᱤᱭᱟᱹᱲ ᱰᱟᱞᱣᱟᱜ ᱥᱟᱶᱛᱮ ᱵᱟᱦᱟ ᱫᱳ ᱕ ᱢᱤᱹᱢᱤ ᱜᱟᱱ ᱚᱥᱟᱨ ᱛᱟᱦᱮᱱᱟ| ᱜᱩᱞᱢᱟᱹᱰ ᱜᱮ ᱡᱚ ᱠᱚᱫᱚ ᱦᱮᱲᱮᱢ ᱡᱚᱡᱚ ᱵᱟᱱᱟᱨ ᱞᱮᱠᱟ ᱜᱮ ᱥᱤᱵᱤᱞᱟ| ᱵᱮᱨᱮᱞ ᱨᱮ ᱡᱚ ᱠᱚᱫᱚ ᱦᱟᱹᱨᱤᱭᱟᱹᱲ ᱜᱮ ᱛᱟᱦᱮᱱᱟ, ᱵᱤᱞᱤ ᱞᱮᱠᱷᱟᱱ ᱵᱟᱹᱭ ᱵᱟᱹᱭ ᱛᱮ ᱵᱟᱫᱟᱢ ᱨᱚᱝ ᱪᱟᱞᱟᱜ-ᱟ| ᱜᱟᱹᱵᱤ ᱞᱟᱛᱟᱨ ᱨᱮ ᱢᱟᱨᱟᱝ ᱡᱟᱝ ᱛᱟᱦᱮᱱᱟ<ref name="rushforth">Rushforth, K. (1999). </ref>
|

==ᱯᱟᱯᱟᱥᱱᱟᱣ==
ᱟᱹᱰᱤ ᱵᱟᱹᱲᱛᱤ ᱜᱚᱴᱟ ᱡᱟᱭᱜᱟ ᱜᱮ ᱠᱚ ᱪᱟᱥ ᱛᱮ ᱱᱚᱣᱟ ᱫᱟᱨᱮ ᱨᱮᱭᱟᱜ ᱟᱥᱚᱞ ᱚᱢᱚᱱ ᱴᱷᱟᱶ ᱫᱚ ᱵᱟᱝ ᱵᱟᱰᱟᱭᱚᱜ ᱠᱟᱱᱟ| ᱮᱱᱨᱮ ᱦᱚᱸ ᱚᱱᱢᱟᱱ ᱛᱮ ᱡᱟᱹᱱᱩᱢ ᱫᱟᱨᱮ ᱨᱮᱭᱟᱜ ᱚᱢᱚᱱ ᱴᱷᱟᱶ ᱫᱚ ᱯᱟᱪᱷᱮ ᱮᱥᱤᱭᱟ ᱨᱮᱭᱟᱜ ᱞᱮᱵᱵᱟᱱᱚᱱ, ᱤᱨᱟᱱ, ᱯᱟᱠᱤᱥᱛᱟᱱ, ᱥᱤᱧᱚᱛ, ᱵᱟᱝᱞᱟᱫᱮᱥ, ᱱᱮᱯᱟᱞ, ᱠᱚᱨᱤᱭᱟ, ᱛᱟᱞᱟ ᱟᱨ ᱮᱛᱚᱢ ᱪᱤᱱ ᱮᱢᱟᱱ ᱴᱚᱴᱷᱟ ᱠᱚ ᱨᱮ ᱡᱟᱹᱱᱩᱢ ᱨᱮᱭᱟᱜ ᱚᱢᱚᱱ ᱡᱟᱭᱜᱟ ᱠᱟᱱᱟ ᱢᱮᱱᱛᱮ  ᱵᱟᱰᱟᱭᱚᱜ ᱠᱟᱱᱟ| ᱮᱛᱚᱢ-ᱥᱟᱢᱟᱝ ᱤᱣᱨᱳᱯ ᱨᱮᱦᱚᱸ ᱯᱟᱹᱦᱤᱞ ᱠᱷᱚᱱ ᱜᱮ ᱧᱟᱢᱚᱜ ᱠᱟᱱ ᱨᱛᱟᱦᱮᱸᱠᱟᱱᱟ|

==ᱪᱟᱥᱚᱜ ᱟᱨ ᱞᱟᱲᱪᱟᱲ==
ᱡᱟᱹᱱᱩᱢ ᱫᱟᱨᱮ ᱫᱚ ᱢᱟᱹᱥᱤ ᱢᱟᱲᱟᱝ ᱙᱐᱐᱐ ᱥᱟᱢᱟᱝ ᱮᱥᱤᱭᱟ ᱢᱟᱨᱟᱝ ᱫᱤᱥᱚᱢ ᱨᱮ ᱚᱲᱟᱜ ᱛᱟᱞᱟ ᱞᱮᱫᱟ ᱠᱚ ᱢᱮᱱᱛᱮ ᱵᱟᱰᱟᱭᱚᱜ ᱠᱟᱱᱟ<ref name="gupta54">Gupta, Anil K. "Origin of agriculture and domestication of plants and animals linked to early Holocene climate amelioration", ''Current Science'', Vol. 87, No. 1, 10 July 2004, 59. </ref>| ᱡᱟᱹᱱᱩᱢ ᱫᱟᱨᱮ ᱫᱚ ᱔᱐᱐ ᱠᱷᱚᱱ ᱦᱚᱸ ᱵᱟᱹᱲᱛᱤ ᱡᱟᱹᱛ ᱨᱮᱭᱟᱜ ᱢᱮᱱᱟᱜ-ᱟ|
