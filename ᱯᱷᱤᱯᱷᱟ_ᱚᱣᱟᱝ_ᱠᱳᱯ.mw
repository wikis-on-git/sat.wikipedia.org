'''ᱯᱷᱤᱯᱷᱟ ᱚᱣᱟᱝ ᱠᱳᱯ''' (ᱤᱝᱞᱤᱥᱺ FIFA World Cup) ᱫᱚ ᱦᱩᱭᱩᱜ ᱠᱟᱱᱟ ᱡᱮᱡᱟᱹᱛᱤᱭᱟᱹᱨᱤ ᱪᱤᱸᱰᱩ ᱜᱟᱶᱛᱟ ᱫᱟᱨᱟᱭ ᱛᱮ ᱥᱟᱯᱲᱟᱣᱜ ᱠᱟᱱ ᱢᱤᱫ ᱪᱤᱸᱰᱩ ᱮᱱᱮᱡ ᱦᱮᱯᱨᱟᱣ ᱾ ᱦᱚᱲ ᱠᱚ ᱱᱚᱶᱟ ᱫᱚ ''ᱪᱤᱸᱰᱩ ᱚᱣᱟᱝ ᱠᱳᱯ'' ᱵᱟᱝᱢᱟ ''ᱯᱷᱩᱴᱵᱚᱞ ᱚᱣᱟᱝ ᱠᱳᱯ'' ᱦᱚᱸ ᱠᱚ ᱢᱮᱛᱟᱜᱟᱜᱼᱟ ᱾ ᱱᱚᱶᱟ ᱦᱮᱯᱨᱟᱶ ᱨᱮ ᱫᱚ ᱚᱣᱟᱝ ᱨᱮᱱᱟᱜ ᱪᱤᱸᱰᱩ ᱮᱱᱮᱡ ᱪᱟᱪᱞᱟᱣ ᱜᱟᱶᱛᱟ '''ᱯᱷᱤᱯᱷᱟ''' (Fédération Internationale de Football Association - FIFA) ᱨᱮ ᱥᱮᱞᱮᱫ ᱟᱠᱟᱱ ᱫᱤᱥᱚᱢ ᱜᱮ ᱠᱚ ᱮᱱᱮᱡ ᱫᱟᱲᱮᱭᱟᱜᱼᱟ ᱾ ᱑᱙᱓᱐ ᱥᱟᱞᱮ ᱨᱮ ᱱᱚᱶᱟ ᱯᱩᱭᱞᱩ ᱫᱷᱟᱶ ᱮᱦᱚᱵ ᱞᱮᱱᱟ ᱟᱨ ᱱᱚᱶᱟ ᱫᱚ ᱯᱩᱱ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ ᱜᱮ ᱦᱩᱭᱩᱜᱼᱟ ᱾ ᱑᱙᱔᱒ ᱟᱨ ᱑᱙᱔᱖ ᱥᱟᱞᱮᱨᱮ ᱫᱚᱥᱟᱨ ᱡᱮᱜᱮᱴ ᱞᱟᱹᱲᱦᱟᱹᱭ ᱛᱚᱝᱜᱮ ᱞᱮᱱ ᱠᱷᱟᱹᱛᱤᱨ ᱪᱤᱸᱰᱩ ᱚᱶᱟᱝ ᱠᱳᱯ ᱫᱚ ᱵᱟᱭ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱦᱟᱹᱞᱤ ᱜᱮ ᱪᱟᱵᱟ ᱦᱟᱠᱟᱱ ᱒᱐᱑᱘ ᱥᱟᱞᱮᱨᱮ ᱨᱩᱥᱤᱭᱟ ᱨᱮ ᱦᱩᱭᱞᱮᱱ ᱚᱣᱟᱝᱠᱳᱯ ᱦᱮᱯᱨᱟᱣ ᱨᱮ ᱯᱷᱨᱟᱱᱥ ᱫᱚᱭ ᱡᱤᱛᱠᱟᱹᱨ ᱞᱮᱱᱟ ᱾

== ᱱᱟᱜᱟᱢ ==

=== ᱞᱟᱦᱟᱛᱮ ᱠᱚ ᱮᱱᱮᱡ ᱟᱠᱟᱫ ᱡᱮᱡᱟᱹᱛᱤᱭᱟᱹᱨᱤ ᱦᱮᱯᱨᱟᱣ ===
᱑᱘᱗᱒ ᱥᱟᱞᱮ ᱨᱮ ᱡᱮᱜᱮᱛ ᱨᱮᱱᱟᱜ ᱯᱩᱭᱞᱩ ᱡᱮᱡᱟᱹᱛᱤᱭᱟᱹᱨᱤ ᱪᱤᱸᱰᱩ ᱮᱱᱮᱡ ᱦᱮᱯᱨᱟᱣ ᱦᱩᱭ ᱞᱮᱱ ᱛᱟᱦᱮᱸᱫ ᱤᱝᱞᱚᱸᱰ ᱟᱨ ᱥᱠᱚᱴᱞᱟᱸᱰ ᱢᱩᱸᱫᱽ ᱜᱞᱟᱥᱜᱚ ᱧᱩᱛᱩᱢᱟᱱ ᱴᱷᱟᱶ ᱨᱮ ᱾<ref>cite web |url=http://www.englandfootballonline.com/Seas1872-00/1872-73/M0001Sco1872.html |title=England National Football Team Match No. 1 |publisher=England Football Online |accessdate=19 November 2007</ref> ᱱᱚᱶᱟ ᱢᱮᱪ ᱨᱮ ᱚᱠᱚᱭ ᱫᱚᱞ ᱦᱚᱸ ᱜᱚᱞ ᱫᱚ ᱵᱟᱠᱚ ᱮᱯᱮᱢ ᱞᱮᱱ ᱛᱟᱦᱮᱸᱫ ᱟᱨ ᱢᱮᱪ ᱫᱚ ᱛᱷᱩᱠᱩᱢ (ᱰᱨᱚ) ᱞᱮᱱ ᱛᱟᱦᱮᱸᱫ ᱾ ᱚᱣᱟᱝ ᱨᱮᱱᱟᱜ ᱮᱴᱚᱦᱚᱵ ᱥᱟᱝᱜᱮᱫᱚᱞ ᱡᱮᱡᱟᱹᱛᱤᱭᱟᱹᱨᱤ ᱦᱮᱯᱨᱟᱣ ᱫᱚ ᱑᱘᱘᱔ ᱥᱟᱞᱮᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱟᱨ ᱱᱚᱶᱟ ᱨᱮᱱᱟᱜ ᱧᱩᱢ ᱫᱚ "ᱵᱨᱤᱴᱤᱥ ᱜᱷᱟᱨᱚᱡᱽ ᱦᱮᱯᱨᱟᱣ" ᱛᱟᱦᱮᱸ ᱠᱟᱱᱟ (British Home Championship) ᱾<ref>cite web |url=https://int.soccerway.com/news/2007/November/22/british-pm-backs-return-of-home-nations-championship |title=British PM backs return of Home Nations championship |publisher=Agence France-Presse |accessdate=16 December 2007</ref> ᱜᱮᱵᱟᱨ ᱥᱟᱭᱟᱝ ᱥᱮᱨᱢᱟ ᱛᱮ ᱫᱚ ᱜᱚᱴᱟ ᱚᱣᱟᱝ ᱨᱮ ᱪᱤᱸᱰᱩ ᱮᱱᱮᱡ ᱨᱮᱱᱟᱜ ᱜᱚᱨᱚᱡᱽ ᱜᱚᱴᱟ ᱯᱟᱥᱱᱟᱣ ᱪᱟᱵᱟ ᱞᱮᱱ ᱛᱟᱦᱮᱸᱫ ᱾ ᱚᱱᱟᱛᱮ ᱑᱙᱐᱐, ᱑᱙᱐᱔ ᱟᱨ ᱑᱙᱐᱖ ᱥᱟᱞᱮᱨᱮᱱᱟᱜ ᱥᱤᱛᱩᱝ ᱠᱷᱮᱯ ᱚᱞᱤᱢᱯᱤᱠ ᱮᱱᱮᱡ ᱨᱮ ᱥᱚᱱᱚᱫᱚᱨ ᱪᱤᱸᱰᱩ ᱮᱱᱮᱡ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱟᱨ ᱥᱤᱨᱯᱷᱟᱹ ᱞᱮᱠᱟᱛᱮ ᱫᱚ ᱡᱟᱦᱟᱸᱱ ᱢᱮᱰᱟᱞ ᱫᱚ ᱵᱟᱠᱚ ᱮᱢᱟᱠᱚ ᱠᱟᱱ ᱛᱟᱦᱮᱸᱫ ᱾ ᱛᱚᱵᱮ ᱡᱮᱡᱟᱹᱛᱤᱭᱟᱹᱨᱤ ᱚᱞᱤᱢᱯᱤᱠ ᱥᱚᱢᱤᱛᱤ (IOC) ᱛᱟᱭᱚᱢ ᱛᱮ  ᱡᱮᱡᱟᱹᱛᱤᱭᱟᱹᱨᱤ ᱦᱮᱯᱨᱟᱣᱟᱱᱟᱜ ᱠᱷᱮᱞ ᱨᱮᱱᱟᱜ ᱢᱟᱱᱚᱛᱼᱮ ᱮᱢ ᱞᱮᱫ ᱛᱟᱦᱮᱸᱫ ᱾<ref>cite web |first1=Søren |last1=Elbech |first2=Karel |last2=Stokkermans |url=http://www.rsssf.com/tableso/ol1906f.html |title=Intermediate Games of the IV. Olympiad |publisher=[[rec.sport.soccer Statistics Foundation]] |date=26 June 2008</ref>

==ᱚᱣᱟᱝ ᱠᱳᱯ ᱴᱨᱚᱯᱷᱤ==
᱑᱙᱓᱐ ᱠᱷᱚᱱ ᱑᱙᱗᱐ ᱦᱟᱹᱵᱤᱡ ᱫᱚ ᱡᱤᱛᱠᱟᱹᱨ ᱟᱠᱟᱱ ᱫᱚᱱ ''ᱡᱩᱞᱥ ᱨᱤᱢᱮᱴ ᱴᱨᱚᱯᱷᱤ'' ᱠᱚ ᱮᱢᱟᱠᱚ ᱠᱟᱱ ᱛᱟᱦᱮᱸᱫ ᱾ ᱱᱚᱶᱟ ᱴᱨᱚᱯᱷᱤ ᱫᱚ ''ᱚᱣᱟᱝ ᱠᱳᱯ'' (''World Cup'') ᱵᱟᱝᱢᱟ ''ᱠᱩᱯᱮ ᱰᱩ ᱢᱳᱱᱰᱮ'' (''Coupe du Monde'') ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱡᱩᱞᱥ ᱨᱤᱢᱟᱴ ᱯᱩᱭᱞᱩ ᱚᱣᱟᱝ ᱠᱳᱯ ᱮ ᱮᱦᱚᱵ ᱚᱪᱚ ᱞᱮᱫ ᱠᱷᱟᱹᱛᱤᱨ, ᱟᱡᱟᱜ ᱧᱩᱛᱩᱢ ᱞᱮᱠᱟᱛᱮ ᱠᱚ ᱧᱩᱢ ᱞᱮᱫ ᱛᱟᱦᱮᱸᱫ ᱾ ᱑᱙᱗᱐ ᱥᱟᱞᱮᱨᱮ ᱛᱮᱥᱟᱨ ᱫᱷᱟᱣ ᱯᱷᱤᱯᱷᱟ ᱚᱣᱟᱝᱠᱳᱯ ᱡᱤᱛᱠᱟᱹᱨᱮᱱ ᱛᱟᱭᱚᱢ ᱵᱨᱟᱡᱤᱞ ᱫᱚᱞ ᱫᱚ ᱱᱚᱶᱟ ᱚᱣᱟᱝᱠᱳᱯ ᱡᱚᱛᱚᱫᱤᱱ ᱞᱟᱹᱜᱤᱫ ᱫᱚᱦᱚ ᱵᱟᱠᱷᱨᱟ ᱫᱟᱣ ᱠᱚ ᱮᱢᱟᱫ ᱠᱚ ᱛᱟᱦᱮᱸᱫ ᱾<ref>cite web |url=https://www.fifa.com/classicfootball/history/fifa-world-cup/jules-rimet-cup.html |title=Jules Rimet Cup |work=FIFA.com |publisher=Fédération Internationale de Football Association |accessdate=12 July 2014</ref>

==ᱵᱟᱨᱦᱮ ᱡᱚᱱᱚᱲ==
* Official website|https://www.fifa.com/worldcup/index.html
* [https://www.fifa.com/tournaments/archive/worldcup/index.html Previous FIFA World Cups]

==ᱥᱟᱹᱠᱷᱭᱟᱹᱛ==


[[Category:!Main category]]
[[Category:ᱠᱷᱮᱞ]]
