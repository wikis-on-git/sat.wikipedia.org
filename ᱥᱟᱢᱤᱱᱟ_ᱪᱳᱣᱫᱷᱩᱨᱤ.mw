'''ᱥᱟᱢᱤᱱᱟ ᱪᱳᱣᱫᱷᱩᱨᱤ''' (ᱠᱟᱱᱟ ᱺ ᱒᱘ ᱟᱜᱚᱥᱴ ᱑᱙᱖᱖) ᱢᱤᱫ ᱵᱟᱝᱞᱟᱫᱮᱥᱤ ᱧᱩᱛᱩᱢᱟᱱ ᱥᱮᱨᱤᱧ ᱥᱤᱞᱯᱤ ᱠᱟᱱᱟᱭ᱾ ᱱᱩᱤ ᱫᱚ ᱡᱟᱹᱥᱛᱤ ᱜᱮ ᱱᱟᱦᱟ ᱡᱩᱜ ᱟᱨ ᱥᱟᱥᱛᱨᱚ ᱨᱮᱱᱟᱜ ᱮ ᱥᱮᱨᱤᱧ ᱵᱟᱲᱟᱭᱟ᱾ ᱩᱱᱤᱭᱟ ᱥᱮᱨᱤᱧ ᱨᱮᱱᱟᱜ ᱠᱚᱭᱮᱠ ᱜᱚᱴᱟᱝ ᱥᱮᱨᱤᱧ ''ᱡᱚᱱᱢᱚ ᱛᱷᱮᱠᱮ ᱡᱚᱞᱪᱷᱤ ᱢᱟᱜᱚ'' ''ᱟᱢᱟᱨ ᱵᱩᱠᱮᱨ ᱢᱚᱫᱷᱮ ᱠᱷᱟᱱᱮ'' ''ᱟᱢᱟᱨ ᱫᱩᱭ ᱪᱚᱠᱷᱮ ᱫᱩᱭ ᱱᱚᱫᱤ'' ᱮᱵᱟᱨ ᱡᱚᱫᱤ ᱠᱮᱣ, ᱠᱚᱵᱤᱛᱟ ᱯᱚᱲᱟᱨ ᱯᱨᱚᱦᱚᱨ, ᱯᱷᱩᱞ ᱯᱷᱚᱴᱮ ᱯᱷᱩᱞ ᱡᱷᱚᱨᱮ ᱞᱮᱠᱟᱱᱟᱜ ᱟᱨᱦᱚᱸ ᱟᱭᱢᱟ᱾ ᱒᱐᱐᱔ ᱥᱮᱨᱢᱟ ᱨᱮ [[ᱮᱱ ᱴᱤᱵᱷᱤ]] ᱨᱮ ᱯᱨᱚᱪᱟᱨ ᱟᱠᱟᱱ [[ᱠᱞᱚᱡᱟᱵ ᱳᱣᱟᱱ]] ᱥᱮᱨᱤᱧ ᱥᱮᱬᱟ ᱡᱤᱛᱠᱟᱹᱨ ᱨᱮ ᱵᱤᱪᱟᱨᱚᱠ ᱨᱮᱱᱟᱜ ᱫᱟᱭᱤᱛᱛᱚ ᱨᱮᱭ ᱴᱷᱟᱶ ᱞᱮᱱᱟ᱾ ᱚᱱᱟ ᱵᱮᱜᱚᱨ ᱦᱚᱸ ᱪᱮᱱᱮᱞ ᱟᱭ ᱨᱮ ''ᱠᱷᱩᱫᱮ ᱜᱟᱱ ᱨᱟᱡᱽ'' ᱴᱮᱞᱤᱵᱷᱤᱥᱚᱵ ᱨᱮᱱᱟᱜ ᱮᱱ ᱴᱤᱵᱷᱤ ''ᱠᱞᱚᱡᱟᱵ ᱳᱣᱟᱱ'' ᱢᱟᱪ ᱨᱟᱝᱜᱟ ᱴᱮᱞᱤ ᱵᱷᱤᱥᱚᱱ ᱠᱷᱚᱱ ''ᱵᱷᱟᱞᱚᱵᱟᱥᱤ ᱵᱟᱝᱞᱟᱫᱮᱥ'' ᱞᱮᱠᱟᱱ ᱟᱨᱦᱚ ᱟᱭᱢᱟ ᱞᱮᱠᱟᱱ ᱨᱤᱭᱮᱞ ᱴᱤᱵᱷᱤ ᱥᱚ ᱠᱚᱨᱮ ᱵᱤᱪᱟᱨᱚᱠ ᱞᱮᱠᱟᱛᱮ ᱫᱟᱭᱤᱛᱛᱚ ᱠᱚᱭ ᱯᱟᱞᱚᱱ ᱤᱫᱤᱭ ᱟᱠᱟᱫᱟ᱾ ᱥᱟᱢᱤᱱᱟ ᱪᱳᱣᱫᱷᱩᱨᱤ ᱵᱟᱝᱞᱟᱫᱮᱥ ᱴᱮᱞᱤᱵᱷᱤᱥᱚᱱ ᱞᱟᱹᱜᱤᱫᱽ ᱨᱚᱠᱟ ᱨᱩᱣᱟᱹᱲ ᱥᱤᱞᱯᱤ ᱛᱟᱞᱟ ᱛᱟᱦᱮ ᱠᱟᱛᱮᱜ ᱮ ᱠᱟᱢᱤ ᱤᱫᱤᱣ ᱟᱠᱟᱫᱟ᱾ ᱟᱭᱟᱜ ᱟᱭᱢᱟ ᱞᱮᱠᱟᱱ ᱠᱟᱹᱢᱤᱠᱚ ᱱᱟᱯᱟᱭ ᱛᱮ ᱠᱚᱨᱟᱣ ᱟᱠᱟᱫ ᱠᱷᱟᱹᱛᱤᱨ [[ᱵᱟᱝᱞᱟᱫᱮᱥ ᱡᱟᱹᱛᱤᱭᱟᱨᱤ ᱪᱚᱞᱚᱪᱤᱛᱨᱚ]] ᱯᱩᱨᱩᱥᱠᱟᱨ (᱒᱐᱐᱖), ᱥᱨᱮᱥᱴᱚ ᱛᱤᱨᱞᱟᱹ ᱥᱤᱞᱯᱤ ᱞᱟᱹᱜᱤᱫ''ᱵᱟᱪᱥᱟᱥ'' ᱯᱩᱨᱩᱥᱠᱟᱨ (᱑᱙᱘᱔), ᱟᱨᱦᱚᱸ ᱥᱮᱨᱟ ᱛᱤᱨᱞᱟᱹ ᱥᱤᱝᱜᱟᱨ (᱒᱐᱐᱕) [[ᱢᱮᱨᱤᱞ ᱯᱨᱚᱛᱷᱚᱢ ᱟᱠᱚ]] ᱯᱩᱨᱩᱥᱠᱟᱨ ᱮ ᱯᱟᱱᱛᱮ ᱠᱟᱣ ᱱᱟ᱾ ᱟᱡᱽ ᱵᱟᱵᱟ ᱫᱚ ᱧᱩᱛᱩᱢᱟᱱ ᱥᱮᱨᱤᱧ ᱥᱤᱞᱯᱤ [[ᱢᱟᱦᱚᱢᱩᱫᱩᱱᱱᱚᱵᱤ]] ᱟᱨ ᱟᱡᱽ ᱫᱟᱹᱭ [[ᱯᱷᱟᱦᱚᱢᱤᱫᱟ ᱱᱚᱵᱤ]] ᱥᱮᱨᱤᱧ ᱥᱤᱞᱯᱤ᱾
==ᱡᱤᱭᱟᱱ ᱠᱟᱛᱷᱟ==
ᱪᱳᱣᱫᱷᱩᱨᱤ ᱢᱟᱦᱚᱢᱩᱫᱩᱱ ᱱᱚᱵᱤ ᱟᱨ ᱨᱚᱥᱤᱫᱟ ᱪᱳᱣᱫᱷᱩᱨᱤ ᱛᱟᱠᱤᱱ ᱱᱟᱜ ᱜᱷᱟᱨᱚᱪ ᱨᱮᱭ ᱠᱟᱱᱟᱢ ᱟᱠᱟᱱᱟ ᱥᱟᱢᱤᱱᱟ ᱪᱳᱣᱫᱷᱩᱨᱤ ᱫᱚ᱾ ᱠᱟᱹᱴᱤᱡᱽ ᱨᱮ ᱟᱭᱟᱜ ᱯᱟᱲᱦᱟᱣ ᱡᱤᱭᱚᱱ ᱥᱟᱹᱨᱫᱤ ᱞᱮᱱᱟ ᱰᱷᱟᱠᱟ ᱚᱜᱨᱚᱱᱤ ᱤᱥᱠᱩᱞ ᱟᱱᱰ ᱠᱚᱞᱮᱡᱽ ᱨᱮ᱾ ᱟᱠᱚᱣᱟᱜ ᱜᱷᱟᱨᱚᱪ ᱨᱮ ᱟᱡᱽ ᱵᱟᱵᱟ ᱥᱟᱶ ᱥᱟᱶ ᱟᱡᱽ ᱫᱟᱹᱭ [[ᱯᱷᱟᱦᱚᱢᱤᱫᱟ ᱱᱚᱵᱤ]] ᱠᱚᱲᱟ ᱵᱚᱭᱦᱟ ᱦᱚᱸ ᱥᱮᱨᱤᱧ ᱨᱮᱱᱟᱜ ᱡᱚᱥ ᱛᱟᱦᱮ ᱠᱟᱱ ᱛᱟᱠᱚᱣᱟ᱾
==ᱠᱟᱹᱢᱤ ᱡᱤᱭᱚᱱ==
ᱟᱹᱰᱤ ᱟᱭᱢᱟ ᱥᱮᱨᱤᱧ ᱟᱨ ᱦᱚᱲ ᱠᱚᱣᱟᱜ ᱢᱚᱱᱮ ᱡᱤᱛᱠᱟᱹᱨ ᱟᱠᱟᱛ ᱛᱟᱠᱚ ᱥᱟᱢᱤᱱᱟ ᱪᱳᱣᱫᱷᱩᱨᱤ-ᱭᱟᱜ ᱥᱮᱨᱤᱧ ᱫᱚ ᱠᱟᱹᱴᱤᱡᱽ ᱠᱷᱚᱱ ᱜᱮ ᱮᱛᱚᱦᱚᱵ ᱟᱠᱟᱱᱟ᱾ ᱯᱩᱭᱞᱩ ᱫᱚ ᱵᱟᱝᱞᱟᱫᱮᱥ ᱴᱮᱞᱤᱵᱷᱤᱥᱚᱱ ᱨᱮ ᱥᱮᱨᱤᱧ ᱠᱟᱛᱮᱜ ᱥᱤᱞᱯᱤ ᱡᱤᱭᱚᱱ ᱛᱮᱭ ᱛᱟᱲᱟᱢ ᱟᱠᱟᱫᱟ᱾
