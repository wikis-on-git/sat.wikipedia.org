[[File:MOD14A1 M FIRE.ogv|thumb|ᱵᱳᱱᱯᱷᱟᱭᱟᱨ ᱧᱩᱛᱩᱢᱟᱱ ᱠᱟᱴᱷ ᱨᱮᱱᱟᱜ ᱥᱮᱸᱜᱮᱞ ᱡᱩᱞᱩᱜ ᱨᱮᱱᱟᱜ ᱪᱤᱛᱟᱹᱨ]]
'''ᱥᱮᱸᱜᱮᱞ''' ᱫᱚ ᱦᱩᱭᱩᱜ ᱠᱟᱱᱟ ᱡᱩᱞᱩᱜ ᱠᱟᱱ ᱡᱟᱸᱦᱟᱸᱱᱟᱜ ᱡᱤᱱᱤᱥ ᱨᱮᱱᱟᱜ ᱨᱟᱥᱟᱭᱚᱱᱤᱠ ᱵᱤᱠᱨᱤᱭᱟ᱾ ᱱᱚᱣᱟ ᱵᱤᱠᱨᱤᱭᱟ ᱠᱟᱠᱷᱟᱱᱟᱜ ᱛᱮ [[ᱢᱟᱨᱥᱟᱞ]], [[ᱮᱞᱟᱝ]] ᱛᱮᱭᱟᱨᱚᱜᱼᱟ᱾ 

== ᱪᱤᱱᱦᱟᱹᱠᱩ (Characteristics) ==
ᱥᱮᱸᱜᱮᱞ ᱫᱚ ᱟᱹᱰᱤ [[ᱞᱚᱞᱚ]] ᱜᱮᱭᱟ᱾ ᱛᱤ ᱛᱮᱫᱚ ᱱᱚᱣᱟ ᱫᱚ ᱵᱟᱝ ᱥᱟᱵᱚᱜᱼᱟ᱾ ᱥᱮᱸᱜᱮᱞ ᱥᱟᱶ ᱡᱟᱸᱦᱟᱸ ᱡᱚᱥᱚᱜᱼᱟ ᱚᱱᱟ ᱫᱚ ᱞᱟᱜᱼᱟ ᱟᱨ ᱞᱚ ᱞᱚ ᱛᱮ ᱢᱤᱫ ᱠᱚᱡᱷᱚᱡ ᱟᱝᱨᱟ ᱵᱮᱱᱟᱜᱼᱟ ᱟᱨ ᱚᱱᱟ ᱟᱝᱨᱟ ᱨᱮᱭᱟᱲ ᱞᱮᱱ ᱠᱷᱚᱱ ᱛᱚᱨᱚᱪ ᱵᱮᱱᱟᱜᱼᱟ᱾ ᱢᱟᱹᱱᱢᱤ ᱟᱜ ᱦᱚᱲᱢᱚ ᱥᱮᱸᱜᱮᱞ ᱨᱮ ᱯᱟᱲᱟᱣ ᱞᱮᱱ ᱠᱷᱟᱱ ᱯᱷᱚᱥᱠᱟ ᱯᱟᱲᱟᱜᱼᱟ ᱟᱨ ᱵᱟᱝᱠᱷᱟᱡ ᱞᱚᱜᱼᱟ᱾ ᱥᱮᱸᱜᱮᱞ ᱵᱷᱤᱛᱨᱤᱨᱮ ᱯᱟᱲᱟᱣ ᱞᱮᱱ ᱠᱷᱟᱱ ᱢᱮᱫᱦᱟᱜ ᱞᱚᱦᱚᱛ ᱠᱤᱪᱨᱤᱪ ᱛᱮ ᱮᱥᱮᱫ ᱦᱩᱭᱩᱜᱼᱟ ᱟᱨ ᱵᱟᱝᱠᱷᱟᱡ ᱥᱮᱸᱜᱮᱞ ᱨᱮᱱᱟᱜ ᱫᱷᱩᱸᱣᱟᱹ ᱛᱮ ᱯᱷᱤᱴᱚᱜ ᱨᱮᱱᱟᱜ ᱥᱚᱢᱵᱷᱚᱵᱚᱱᱟ ᱛᱟᱸᱦᱮᱸᱱᱟ᱾ 

ᱢᱟᱹᱱᱢᱤ ᱟᱜ ᱡᱤᱭᱚᱱ ᱨᱮ ᱫᱤᱱᱟᱹᱢ ᱫᱤᱱ ᱜᱮ ᱥᱮᱸᱜᱮᱞ ᱫᱚ ᱟᱹᱰᱤ ᱡᱟᱹᱨᱩᱲᱟᱱ ᱠᱟᱱᱟ᱾ ᱟᱫᱚ ᱚᱱᱟᱛᱮ ᱥᱮᱸᱜᱮᱞ ᱵᱮᱵᱷᱟᱨ ᱡᱚᱠᱷᱚᱡ ᱟᱹᱰᱤ ᱥᱟᱵᱽᱫᱷᱟᱱ ᱛᱟᱸᱦᱮᱸᱱ ᱡᱟᱹᱨᱩᱲᱟ᱾ ᱥᱮᱸᱜᱮᱞ ᱠᱷᱚᱱ ᱡᱟᱸᱦᱟᱸ ᱞᱚᱞᱚ ᱵᱮᱱᱟᱜᱼᱟ ᱚᱱᱟᱛᱮ ᱜᱮ [[ᱫᱟᱠᱟ]], [[ᱩᱛᱩ]] ᱵᱮᱱᱟᱜᱼᱟ᱾ ᱧᱩᱛ ᱨᱮ ᱢᱟᱨᱥᱟᱞᱚᱜ ᱞᱟᱹᱜᱤᱛ ᱥᱮᱸᱜᱮᱞ ᱠᱩ ᱡᱩᱞᱟ᱾ ᱨᱮᱭᱟᱲ ᱥᱮ ᱨᱟᱵᱟᱝ ᱫᱤᱱ ᱚᱲᱟᱜ ᱫᱩᱣᱟᱹᱨ [[ᱩᱨᱜᱩᱢ]] ᱫᱚᱦᱚ ᱞᱟᱹᱜᱤᱛ ᱥᱮᱸᱜᱮᱞ ᱠᱚ ᱡᱩᱞᱟ᱾ 

ᱥᱮᱸᱜᱮᱞ ᱨᱮᱭᱟᱜ ᱩᱯᱠᱟᱨ ᱧᱟᱢ ᱞᱟᱹᱜᱤᱛ ᱟᱹᱰᱤ ᱥᱟᱵᱽᱫᱷᱟᱱ ᱛᱟᱸᱦᱮᱸᱱ ᱞᱟᱜᱟᱜᱼᱟ ᱟᱨ ᱵᱟᱝᱠᱷᱟᱡ ᱥᱮᱸᱜᱮᱞ ᱟᱹᱣᱲᱤ ᱥᱟᱹᱣᱲᱤ ᱯᱟᱥᱱᱟᱣ ᱞᱮᱱ ᱠᱷᱟᱱ ᱥᱟᱱᱟᱢ ᱞᱚ ᱪᱟᱵᱟᱜᱼᱟ᱾ 

ᱥᱮᱸᱜᱮᱞ ᱡᱩᱞ ᱞᱟᱹᱜᱤᱛ ᱯᱮᱭᱟ ᱩᱯᱟᱫᱟᱱ ᱡᱟᱹᱨᱩᱲᱟ᱾ ᱚᱱᱟᱠᱩ ᱫᱚ ᱦᱩᱭᱩᱜ ᱠᱟᱱᱟ ᱚᱠᱥᱤᱡᱮᱱ, ᱡᱟᱞᱟᱱᱤ ᱟᱨ ᱞᱚᱞᱚ᱾ ᱡᱟᱞᱟᱱᱤ ᱫᱚ ᱡᱮᱢᱚᱱ ᱠᱟᱴᱷ, ᱠᱚᱭᱞᱟ, ᱥᱩᱱᱩᱢ ᱮᱢᱟᱱᱛᱮᱭᱟᱜ ᱠᱚ᱾ ᱢᱤᱫ ᱫᱷᱟᱣ ᱥᱮᱸᱜᱮᱞ ᱡᱩᱞ ᱞᱮᱱ ᱠᱷᱟᱱ ᱟᱯᱱᱟᱨ ᱛᱮᱜᱮ ᱞᱚᱞᱚ ᱦᱚᱸ ᱛᱮᱭᱟᱨᱚᱜᱼᱟ᱾

== ᱥᱮᱸᱜᱮᱞ ᱴᱟᱨᱦᱟᱣ ==
ᱥᱮᱸᱜᱮᱞ ᱴᱟᱨᱦᱟᱣ ᱞᱟᱹᱜᱤᱛ ᱯᱮ ᱜᱚᱴᱟᱝ ᱩᱯᱟᱹᱭ ᱢᱮᱱᱟᱜᱼᱟ᱾ ᱡᱟᱸᱦᱟᱸ ᱞᱮᱠᱟ-

* ᱥᱮᱸᱜᱮᱞ ᱡᱩᱞᱩᱜ ᱞᱟᱹᱜᱤᱛ ᱡᱟᱸᱦᱟᱸ ᱠᱚ ᱡᱟᱞᱟᱱᱤ ᱞᱟᱜᱟᱜᱼᱟ ᱚᱱᱟ ᱠᱷᱚᱱ ᱨᱩᱠᱷᱤᱭᱟᱹ ᱫᱚᱦᱚ ᱫᱟᱲᱮ ᱞᱮᱠᱷᱟᱱ᱾
* ᱚᱠᱥᱤᱡᱮᱱ ᱵᱟᱝ ᱛᱟᱸᱦᱮᱸᱞᱮᱱ ᱠᱷᱟᱱ᱾
* ᱞᱚᱞᱚ ᱠᱷᱚᱱ ᱥᱟᱺᱜᱤᱧ ᱫᱚᱦᱚ ᱫᱟᱲᱮ ᱞᱮᱠᱷᱟᱱ᱾

== ᱥᱮᱸᱜᱮᱞ ᱨᱮᱱᱟᱜ ᱮᱞᱟᱝ ==
ᱥᱮᱸᱜᱮᱞ ᱫᱚ ᱟᱵᱚ ᱞᱟᱹᱜᱤᱛ ᱞᱚᱞᱚ ᱥᱮ ᱮᱞᱟᱝ ᱮ ᱡᱳᱜᱟᱱ ᱛᱟᱵᱚᱱᱟ᱾ 

== ᱪᱤᱛᱟᱹᱨᱠᱩ ==
<br />
== ᱵᱟᱨᱦᱮ ᱡᱚᱱᱚᱲ ==

== ᱯᱷᱮᱰᱟᱛ ==
