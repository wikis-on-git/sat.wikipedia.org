'''ᱫᱚᱨᱵᱟᱨ ᱟᱠᱷᱲᱟ''' Proceeding of Santals Judicial System -- ᱟᱹᱛᱩ ᱨᱮ ᱥᱩᱠ ᱥᱩᱞᱩᱠ ᱱᱤᱨᱟᱹᱭ ᱨᱮ ᱛᱟᱦᱮᱸ ᱟᱹᱥᱩᱞᱚᱜ ᱞᱟᱹᱜᱤᱫ ᱥᱟᱶ ᱥᱟᱶ ᱥᱩᱨ ᱥᱩᱯᱩᱨ ᱠᱚ ᱚᱲᱟᱜ ᱠᱟᱛᱮ ᱠᱚ ᱛᱟᱦᱮᱸᱱᱟ ᱾ ᱮᱱ ᱦᱚᱸ ᱫᱤᱱ ᱫᱚ ᱯᱚᱴᱟᱣ ᱵᱟᱝ ᱛᱟᱸᱜᱦᱮᱭᱟ ᱾ ᱦᱤᱸᱥᱟᱹ, ᱦᱤᱯᱤᱥᱟᱹ, ᱱᱮᱭᱟᱣ, ᱫᱟᱞ, ᱫᱟᱯᱟᱞ, ᱨᱮᱨᱟᱲ ᱦᱩᱭᱩᱜ ᱜᱮᱭᱟ ᱾ ᱚᱱᱟ ᱠᱚ ᱟᱞᱚ ᱦᱩᱭᱩᱜ ᱞᱟᱹᱜᱤᱫ ᱟᱨ ᱟᱨ ᱥᱚᱞᱦᱚ ᱠᱟᱛᱮ ᱡᱩᱢᱤᱫᱽ ᱜᱟᱫᱮᱞ ᱥᱚᱯᱚᱦᱚᱫ ᱛᱟᱦᱮᱸᱱ ᱜᱮ ᱵᱩᱜᱤᱭᱟ ᱾ ᱚᱱᱟ ᱛᱮᱠᱚ ᱢᱮᱱᱟ, ᱥᱚᱯᱚᱦᱚᱫ ᱜᱮ ᱥᱟᱶᱛᱟ ᱫᱚᱭ ᱫᱩᱜ ᱫᱚᱦᱚᱭᱟ ᱾ ᱱᱮᱭᱟᱣ ᱠᱚ, ᱨᱮᱨᱟᱲ ᱠᱚ ᱥᱚᱞᱦᱚ ᱠᱟᱠᱚ ᱞᱟᱹᱜᱤᱫ ᱜᱮ ᱟᱹᱛᱩ ᱨᱮ ᱢᱟᱹᱡᱷᱤ ᱜᱚᱢᱠᱮ ᱢᱮᱱᱟᱭᱟ ᱾ ᱟᱨ ᱥᱟᱶᱛᱮ ᱮᱢᱟᱱ ᱜᱚᱢᱠᱮ ᱠᱚ ᱛᱤᱸᱜᱩ ᱵᱟᱪᱷᱟᱣ ᱟᱠᱟᱫ ᱠᱚᱣᱟ ᱵᱚᱱ ᱾ ᱩᱱᱠᱩ ᱟᱛᱮ ᱜᱮ ᱟᱵᱚᱣᱟᱜ ᱫᱩᱠ ᱢᱩᱦᱤᱢ, ᱱᱮᱭᱟᱣ ᱨᱚᱯᱚᱲ ᱠᱚ ᱛᱩᱞᱟᱹᱡᱚᱠᱷᱟ ᱠᱟᱛᱮ ᱠᱚ ᱯᱮᱲᱟ ᱨᱩᱣᱟᱹᱲ ᱵᱚᱱᱟ ᱾ ᱟᱹᱛᱩ ᱨᱤᱱ ᱦᱚᱱ ᱦᱚᱯᱚᱱ ᱯᱚᱨᱡᱟ ᱫᱚ ᱢᱟᱹᱡᱷᱤ ᱨᱤᱱ ᱦᱚᱯᱚᱱ ᱠᱟᱱᱟ ᱵᱚᱱ ᱢᱮᱱᱛᱮ ᱥᱮᱫᱟᱭ ᱟᱹᱜᱤᱞ ᱦᱟᱯᱲᱟᱢ ᱠᱚᱠᱚ ᱢᱮᱱ ᱞᱟᱹᱭ ᱟᱹᱜᱩ ᱟᱠᱟᱣᱟᱫ ᱵᱚᱱᱟ ᱾ ᱚᱱᱟᱜᱮ ᱟᱪᱟᱨ ᱵᱤᱪᱟᱹᱨ ᱨᱮᱭᱟᱜ ᱦᱚᱨ ᱰᱟᱦᱟᱨ ᱟᱹᱛᱩᱨᱮ ᱢᱟᱹᱡᱷᱤ ᱜᱚᱢᱠᱮ ᱭᱟᱜ ᱟᱸᱫᱮ ᱛᱮ ᱫᱷᱚᱨᱚᱢ ᱟᱠᱷᱲᱟ ᱨᱮ ᱡᱟᱦᱟᱸᱱᱟᱜ ᱫᱚᱨᱵᱟᱨ ᱦᱩᱭᱩᱜᱼᱟ ᱾

== ᱛᱚᱦᱚᱨ ᱛᱮᱫ ==
ᱱᱮᱭᱟᱣ, ᱨᱚᱯᱚᱲ, ᱦᱟᱥᱟ ᱦᱟ.ᱴᱤᱧ ᱡᱟᱦᱟᱸᱱᱟᱜ ᱱᱟ.ᱯᱤᱛ ᱜᱮ ᱢᱟ.ᱡᱷᱤ ᱴᱷᱮᱱ ᱟᱨᱫᱟᱥ ᱞᱮᱱ ᱮᱱᱟᱝ ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱾ ᱚᱱᱟ ᱪᱤᱠᱟ. ᱢᱟ.ᱡᱷᱤ ᱴᱷᱮᱱ ᱟᱨᱫᱟᱥ ᱥᱮ ᱞᱟ.ᱞᱤᱥ ᱵᱟᱠᱷᱨᱟ ᱢᱚᱬᱮ ᱥᱤᱠᱟ. (᱑. ᱒᱕ ᱯᱩᱭᱥᱟ.) ᱴᱟᱠᱟ ᱮᱢᱚᱜ ᱦᱩᱭᱩᱜᱼᱟ ᱾ (ᱱᱮᱛᱟᱨ ᱫᱚ ᱵᱟ.ᱲᱛᱤ ᱟᱠᱟᱱᱟ ᱾)

ᱢᱟ.ᱢᱷᱤ ᱴᱷᱮᱱ ᱞᱟ.ᱞᱤᱥ ᱞᱮᱠᱷᱟᱱ ᱟ.ᱛᱩ ᱨᱤᱱᱤᱡ ᱡᱚᱜᱽ ᱢᱟ.ᱡᱷᱤ (ᱰᱟ.ᱠᱣᱟ.) ᱜᱚᱰᱮᱛ ᱛᱤᱠᱤᱱ ᱟ.ᱛᱩ ᱨᱮ ᱚᱲᱟᱜ ᱨᱤᱱ ᱟ.ᱥᱟ.ᱢᱤ ᱦᱚᱲ ᱧᱩᱛᱩᱢ (ᱯᱷᱟᱨᱱᱟ, ᱛᱩᱥᱠᱟ.) ᱢᱮᱱᱛᱮ ᱠᱩᱞᱦᱤ ᱠᱩᱞᱦᱤ ᱛᱮ ᱠᱤᱱ ᱦᱚᱦᱚᱭᱟ ᱢᱟ.ᱡᱷᱤ ᱟᱠᱷᱲᱟ ᱫᱚᱨᱵᱟᱨ ᱫᱩᱯᱲᱩᱵ ᱢᱮᱱᱛᱮ ᱾ ᱱᱚᱝᱠᱟ ᱟ.ᱛᱩ ᱨᱮᱱᱟᱜ ᱥᱟᱱᱟᱢ ᱴᱚᱞᱟ ᱦᱚᱲ ᱦᱚᱲ ᱠᱤᱱ ᱦᱚᱦᱚ ᱟᱠᱚᱣᱟ ᱾ ᱦᱚᱲ ᱠᱚ ᱡᱟᱣᱨᱟ ᱦᱮᱡ ᱪᱟᱵᱟ ᱞᱮᱱᱠᱷᱟᱱ ᱫᱚ ᱫᱚᱨᱵᱟᱨ ᱠᱟ.ᱢᱤᱦᱚᱨᱟ ᱠᱚ ᱮᱛᱚᱦᱚᱵᱼᱟ ᱾

== ᱫᱚᱨᱵᱟᱨ ᱠᱩᱯᱩᱞᱤ ᱛᱚᱦᱚᱨ ᱛᱮᱫ ==
ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱟ.ᱭᱩᱵ/ᱥᱮᱛᱟᱜ/ᱛᱤᱠᱤᱱ ᱵᱮᱲᱟ ᱜᱮ) ᱢᱟ.ᱡᱷᱤ ᱢᱟᱬᱟᱝ ᱟ.ᱛᱩ ᱨᱤᱱᱤᱡ ᱢᱤᱫ ᱦᱚᱲ ᱮ ᱠᱩᱞᱤ ᱮᱭᱟ ᱾

=== ᱠᱩᱯᱩᱞᱤᱭᱟᱠᱚ ᱱᱚᱝᱠᱟ ===
ᱮ ᱡᱚᱜᱽ ᱢᱟ.ᱡᱷᱤ ᱵᱟ.ᱵᱩ, ᱢᱟᱥᱮ ᱛᱚᱵᱮ ᱪᱮᱫ ᱱᱟ.ᱯᱤᱛ ᱵᱤᱱ ᱫᱩ ᱫᱮᱞᱟ ᱟᱫ ᱵᱚᱱᱟ ᱪᱮᱛᱟᱱ ᱠᱩᱞᱦᱤ ᱴᱚᱞᱟ, ᱞᱟᱛᱟᱨ ᱠᱩᱞᱦᱤ ᱴᱚᱞᱟ ᱾ ᱩᱱ ᱫᱤᱱ ᱢᱟ ᱱᱚᱝᱠᱟ ᱡᱩᱢᱤᱫᱽ ᱢᱟ ᱟ.ᱛᱩ ᱨᱤᱱ ᱡᱟᱠ ᱦᱚᱲ ᱵᱟᱵᱚᱱ ᱫᱲᱩᱲᱩᱵ ᱵᱷᱤᱲᱟ.ᱣᱜᱼᱟ ᱾ ᱵᱟᱞᱮ ᱛᱷᱤᱛ ᱨᱤᱠᱟ. ᱵᱟᱰᱟᱭ ᱫᱟᱲᱮᱭᱟᱜ ᱠᱟᱱᱟ ᱾ ᱚᱱᱟᱛᱮ ᱦᱩᱱᱟ.ᱝ ᱞᱮ ᱠᱩᱞᱤ ᱧᱚᱜᱮᱫ ᱵᱤᱱᱟ ᱾ ᱞᱟ.ᱭ ᱥᱟᱰᱮ ᱧᱚᱜ ᱟᱞᱮ ᱵᱤᱱ ?

=== ᱡᱚᱜᱽ ᱢᱟ.ᱡᱷᱤ ===
ᱵᱤᱪᱟ.ᱨ ᱜᱮ ᱵᱟᱯ ᱫᱷᱚᱱ ᱾ ᱚᱱᱟ ᱫᱚ ᱢᱟ.ᱡᱷᱤ ᱜᱚᱢᱠᱮ ᱛᱤᱠᱤᱱᱟᱜ ᱟᱸᱫᱮ ᱛᱮᱜᱮ ᱜᱚᱴᱟ ᱴᱚᱞᱟ ᱦᱚᱲ ᱞᱤᱧ ᱦᱚᱦᱚ (ᱫᱩ ᱫᱮᱞᱟ) ᱟᱠᱟᱣᱟᱫ ᱵᱚᱱᱟ ᱾ ᱩᱱᱠᱤᱱ ᱜᱮᱠᱤᱱ ᱞᱟ.ᱭ ᱫᱟᱲᱮᱭᱟᱜᱼᱟ ᱾ ᱪᱮᱫ ᱱᱟ.ᱯᱤᱛ ᱢᱮᱱᱛᱮ ᱫᱚ ?

=== ᱢᱚᱬᱮ ᱦᱚᱲ ᱠᱚ ===
ᱵᱤᱪᱟ.ᱨ ᱜᱮ ᱵᱟᱵᱟ ᱾ ᱮᱱᱠᱷᱟᱱ ᱢᱟ.ᱡᱷᱤ ᱜᱚᱢᱠᱮ ᱛᱤᱠᱤᱱ ᱵᱚᱱ ᱠᱩᱞᱤ ᱞᱮ ᱠᱤᱱ ᱜᱮ ᱾ (ᱢᱟ.ᱡᱷᱤ ᱠᱚ ᱠᱩᱞᱤ ᱮ ᱠᱟᱱᱟ) ᱦᱮᱸᱫᱟ ᱢᱟ.ᱡᱷᱤ ᱵᱟᱵᱟ, ᱢᱟᱥᱮ ᱛᱚᱵᱮ, ᱡᱚᱜᱽ ᱢᱟ.ᱡᱷᱤ ᱵᱟ.ᱵᱩ ᱢᱟᱭ ᱞᱟ.ᱭ ᱠᱮᱜᱼᱟ, ᱟ.ᱵᱤᱱ ᱜᱮ ᱪᱮᱫ ᱱᱟ.ᱯᱤᱛ ᱵᱤᱱ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ  ?

=== ᱢᱟ.ᱡᱷᱤ ===
ᱦᱚᱭ ᱵᱟᱯ ᱫᱷᱚᱱ !! ᱟ.ᱞᱤᱧ ᱜᱮ ᱞᱤᱧ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ ᱾

ᱠᱟᱛᱷᱟ ᱫᱚ ᱱᱚᱶᱟ ᱠᱟᱱᱟ (ᱯᱷᱟᱨᱱᱟ ) ᱜᱮ ᱫᱚᱨᱵᱟᱨ ᱦᱚᱪᱚᱭ ᱱᱟ.ᱯᱤᱛ ᱤᱧ ᱴᱷᱮᱱ ᱮ ᱟᱨᱫᱟᱥ ᱟᱠᱟᱜᱼᱟ ᱾ ᱚᱱᱟᱜᱮ ᱟᱡᱟᱜ ᱢᱚᱪᱟ ᱠᱷᱚᱱ ᱡᱚᱵᱟᱵᱽ ᱠᱷᱚᱱ ᱵᱚᱱ ᱟᱸᱡᱚᱢ ᱞᱮᱜᱮ ᱾ ᱪᱮᱫ ᱪᱮᱫ ᱦᱩᱭ ᱟᱠᱟᱱᱟ  ?

<nowiki>'''</nowiki>ᱢᱚᱬᱮ ᱦᱚᱲ ᱠᱚ<nowiki>'''</nowiki> :-- ᱵᱤᱪᱟ.ᱨ ᱜᱮ ᱵᱟᱵᱟ ᱾ (ᱛᱟᱭᱚᱢ ᱞᱟ.ᱞᱤᱥ ᱟᱠᱟᱫ ᱦᱚᱲ ᱠᱚ ᱠᱩᱞᱤ ᱤᱡᱷᱟᱨ ᱮᱭᱟ ᱥᱟ.ᱜᱟ.ᱭ ᱦᱚᱦᱚ ᱟᱛᱮ) 

ᱦᱮᱸᱫᱟ ᱢᱟ.ᱭ/ ᱵᱟ.ᱵᱩ/ ᱯᱷᱟᱨᱱᱟ, ᱟ.ᱵᱤᱱ ᱦᱚᱸ ᱵᱟᱝ ᱠᱩᱞᱤ ᱞᱮᱵᱤᱱ ᱠᱷᱟᱱ ᱪᱤᱠᱟ.ᱛᱮ ᱟᱞᱮ ᱦᱚᱸ ᱵᱤᱱ ᱵᱟᱰᱟᱭ ᱫᱟᱲᱮ ᱦᱚᱪᱚ ᱞᱮᱭᱟ ᱾ ᱚᱱᱟ ᱜᱮ ᱦᱩᱱᱟ.ᱝ ᱟ.ᱵᱤᱱᱟᱜ ᱢᱚᱪᱟ ᱠᱷᱚᱱ ᱡᱚᱵᱟᱵᱽ ᱟᱸᱡᱚᱢ ᱴᱷᱟ.ᱣᱠᱟ. ᱥᱟᱱᱟ ᱮᱫ ᱞᱮᱭᱟ ᱾

<nowiki>'''</nowiki>ᱟ.ᱥᱟ.ᱢᱤ (ᱞᱟ.ᱞᱤᱥᱤᱭᱟ.)<nowiki>'''</nowiki> :--   ᱵᱤᱪᱟ.ᱨ ᱜᱮ ᱵᱟᱵᱟ ᱾ ᱦᱚᱭ ᱵᱟᱵᱟ ᱟᱯᱮ ᱯᱮ ᱠᱩᱞᱤ ᱠᱤᱫᱤᱧ ᱠᱷᱟᱱ ᱤᱧ ᱞᱟ.ᱭᱟ ᱾ ᱤᱧ ᱦᱚᱸ ᱵᱟ.ᱧ ᱞᱟ.ᱭ ᱞᱮᱠᱷᱟᱱ ᱪᱤᱠᱟ.ᱛᱮ ᱯᱮ ᱵᱟᱰᱟᱭ ᱠᱮᱭᱟ ᱾ ᱪᱮᱫ ᱪᱤᱠᱟ. ᱟᱠᱟᱱᱟ ᱢᱮᱱᱛᱮ ᱫᱚ ᱾ ᱚᱱᱟ ᱜᱮ ᱴᱷᱟ.ᱣᱠᱟ. ᱥᱟᱺᱦᱤᱡ ᱤᱧ ᱞᱟ.ᱭ ᱵᱩᱴᱟ.ᱭᱮᱜᱼᱟ ᱾ 

<nowiki>'''</nowiki>ᱢᱚᱬᱮ ᱦᱚᱲ ᱠᱚ<nowiki>'''</nowiki> :-- ᱵᱤᱪᱟ.ᱨ ᱜᱮ ᱵᱟᱵᱟ ᱾ ᱢᱟ ᱛᱚᱵᱮ ᱵᱤᱪᱟ.ᱨ ᱮᱛᱚᱦᱚᱵ ᱛᱟᱵᱚᱱ ᱢᱮ ᱾ 

<nowiki>'''</nowiki>ᱟ.ᱥᱟ.ᱢᱤ (ᱞᱟ.ᱞᱤᱥᱤᱭᱟ.)<nowiki>'''</nowiki> :-- ᱦᱚᱭ ᱵᱟᱵᱟ, ᱮᱱᱠᱷᱟᱱ ᱤᱧ ᱞᱟ.ᱭᱮᱜᱼᱟ ᱾ ᱠᱟᱛᱷᱟ ᱫᱚ ᱦᱩᱭᱩᱜ ᱠᱟᱱᱟ, ᱡᱟᱦᱟᱸ ᱜᱮ ᱱᱮᱭᱟᱣ ᱱᱤᱯᱥᱟ., ᱨᱚᱯᱚᱲ ᱟᱠᱟᱱ ᱜᱷᱚᱴᱚᱱ ᱠᱚ / ᱦᱟᱥᱟ ᱮᱢᱟᱱ ᱦᱟ.ᱯᱟ.ᱴᱤᱧ ᱠᱚ ᱚᱱᱠᱟ ᱜᱮ ᱥᱟᱶᱛᱮ ᱟ.ᱛᱩ ᱫᱤᱥᱚᱢ ᱨᱮ ᱦᱩᱭᱩᱜ ᱜᱷᱚᱴᱚᱱ ᱜᱮᱠᱚ ᱟᱨᱫᱟᱥ ᱵᱤᱪᱟ.ᱨ ᱫᱚᱨᱵᱟᱨ ᱛᱚᱯᱟᱜᱟ ᱾[ᱱᱮᱭᱟᱣ ᱟᱸᱡᱚᱢ ᱟᱠᱟᱫ ᱠᱚᱫᱚ ᱥᱟ.ᱠᱷᱤ ᱠᱚ ᱤᱡᱷᱟ.ᱨ, ᱠᱩᱞᱤ ᱛᱚᱞᱟᱥ ᱠᱚᱣᱟ, ᱠᱷᱟ.ᱞᱤ ᱪᱮ ᱥᱟ.ᱨᱤ ᱠᱟᱛᱷᱟ ᱢᱮᱱᱛᱮ  ᱾ ᱡᱚᱜᱽ ᱢᱟ.ᱡᱷᱤ ᱟᱱᱛᱮ᱾ᱩᱱᱤ ᱛᱟᱦᱮᱸ ᱟᱠᱟᱱ ᱨᱚᱯᱚᱲ ᱠᱚ ᱟᱸᱡᱚᱢ ᱤᱡ ᱠᱚ ᱥᱟ.ᱨᱤ ᱥᱚᱛᱚ ᱠᱟᱛᱷᱟ ᱫᱷᱚᱨᱚᱢ ᱨᱮᱱᱟᱜ ᱠᱚ ᱠᱩᱞᱤ ᱛᱚᱞᱟᱥ ᱠᱟᱛᱷᱟ ᱮᱭᱟ ᱾ ᱛᱟᱭᱚᱢ ᱛᱮ ᱤᱡᱷᱟ.ᱨ ᱪᱟᱵᱟ ᱠᱟᱛᱮ ᱟ.ᱛᱩ ᱨᱤᱱ  ᱢᱚᱬᱮ ᱦᱚᱲ ᱠᱚ ᱠᱟᱛᱷᱟ ᱠᱚ ᱛᱩᱞᱟ. ᱥᱚᱝ ᱯᱟ.ᱭᱞᱟ.ᱭᱟ ᱾ ᱚᱠᱚᱭ ᱯᱟᱦᱴᱟ ᱫᱚᱥ ᱵᱟ.ᱲᱛᱤ ᱧᱟᱢᱚᱜ ᱠᱟᱱᱟ ᱾ ᱚᱱᱟ ᱞᱮᱠᱟ ᱫᱚᱨᱵᱟᱨ ᱨᱮ ᱥᱮᱞᱮᱫ ᱟᱠᱟᱱ ᱵᱤᱪᱟ.ᱨᱤᱭᱟ. ᱢᱤᱢᱤᱫ ᱦᱚᱲ ᱛᱮᱠᱚ ᱨᱟᱭ ᱵᱤᱪᱟ.ᱨ ᱠᱚ ᱛᱩᱞᱟ.ᱡᱚᱠᱷᱟ, ᱨᱚᱲ ᱟᱲᱟᱝ ᱫᱟᱣ ᱠᱚ ᱮᱢᱟ ᱠᱚᱭᱟ᱾ ᱟᱸᱡᱚᱢ ᱪᱟᱵᱟ ᱠᱟᱛᱮ ᱫᱚᱥ ᱞᱮᱞᱟᱛᱮ ᱢᱟ.ᱡᱷᱤ ᱜᱚᱢᱠᱮ ᱟᱸᱡᱚᱢ ᱥᱟᱰᱮ ᱟᱠᱚᱣᱟ ᱾ ᱟᱨ ᱨᱟᱭ  ᱮ ᱮᱢᱟ ᱠᱚᱣᱟ ᱾ ᱱᱩᱭ ᱢᱮᱱᱛᱮ ᱫᱩᱥᱤ ᱜᱩᱱᱦᱟ.ᱠᱟ.ᱨᱤ ᱫᱚ ᱾

== ᱰᱟᱸᱰᱚᱢ ==
ᱫᱚᱨᱵᱟᱨ ᱢᱚᱬᱮ ᱦᱚᱲ ᱠᱚ ᱫᱩᱲᱩᱵ ᱟᱠᱟᱱ ᱟᱪᱟᱨ ᱵᱤᱪᱟ.ᱨ ᱩᱱᱠᱩ ᱛᱤᱸᱜᱩ ᱵᱮᱨᱮᱫ ᱠᱚ ᱞᱟ.ᱜᱤᱫ ᱞᱟ.ᱞᱤᱥ ᱟᱨᱫᱟᱥ ᱟᱠᱟᱫ ᱦᱚᱲ ᱫᱚ ᱞᱟᱡ ᱫᱟᱜ ᱢᱟ.ᱰᱤ ᱞᱮᱠᱟᱛᱮ ᱜᱮᱞ ᱴᱟᱠᱟ ᱠᱟ.ᱣᱰᱤ ᱠᱤᱱ ᱮᱢᱚᱜᱼᱟ ᱾ ᱟᱨ ᱜᱩᱱᱦᱟ.ᱠᱟ.ᱨᱤ ᱫᱚ ᱫᱩᱥᱤ ᱞᱮᱠᱟᱛᱮ ᱴᱟᱠᱟ ᱒᱐/᱒᱕/᱕᱐/᱑᱐᱐/᱕᱐᱐ ᱚᱱᱠᱟᱜᱮ ᱵᱤᱪᱟ.ᱨ ᱜᱩᱱᱦᱟ. ᱤᱫᱤ ᱠᱟᱛᱮ ᱾ ᱤᱠᱷᱟ.ᱱ ᱵᱤᱪᱟ.ᱨ ᱫᱚ ᱢᱤᱫ ᱫᱤᱱ ᱨᱮᱜᱮ ᱛᱚᱯᱟᱜ ᱪᱷᱤᱸᱰᱟ.ᱣᱜᱼᱟ ᱾ ᱚᱱᱟ ᱰᱟᱸᱰᱚᱢ ᱫᱚᱨᱵᱟᱨ ᱴᱟᱠᱟ ᱫᱚ ᱜᱚᱰᱮᱛ/ᱡᱚᱜᱽ ᱢᱟ.ᱡᱷᱤ ᱴᱷᱮᱱ ᱠᱚ ᱮᱢᱟ ᱾ ᱚᱱᱟ ᱰᱟᱸᱰᱚᱢ ᱴᱟᱠᱟ ᱫᱚ ᱟ.ᱛᱩ ᱨᱤᱱ ᱢᱩᱬ ᱠᱷᱩᱱᱴᱤ ᱢᱟ.ᱡᱷᱤ ᱢᱟᱯᱟᱧᱡᱤ ᱠᱚᱫᱚ ᱵᱟᱨ ᱵᱷᱟᱜᱽ ᱟᱨ ᱢᱚᱬᱮ ᱦᱚᱲ ᱢᱮᱥᱟ ᱟᱠᱟᱱ ᱡᱚᱛᱚ ᱦᱚᱲ ᱜᱮ ᱵᱟᱨᱟ ᱵᱟ.ᱨᱤ ᱵᱷᱟᱜᱽ ᱠᱚ ᱧᱟᱢᱟ ᱾ 

ᱩᱱᱠᱩ ᱢᱟ.ᱡᱷᱤ ᱫᱚᱨᱵᱟᱨ ᱟᱠᱷᱲᱟ ᱛᱟᱞᱟ ᱨᱮᱜᱮ ᱢᱚᱬᱮ ᱦᱚᱲ ᱟᱛᱮ ᱟᱨ ᱢᱟ.ᱠᱷᱤᱭᱟᱜ ᱛᱷᱩᱢ ᱠᱟᱛᱷᱟ ᱛᱮ ᱠᱚ ᱯᱮᱲᱟ ᱥᱚᱞᱦᱚ ᱠᱟ.ᱠᱤᱱᱟ ᱾ ᱟᱨ ᱛᱤᱥ ᱦᱚᱸ ᱱᱚᱝᱠᱟ ᱱᱮᱭᱟᱣ ᱱᱤᱯᱥᱟ., ᱨᱮᱨᱟᱲ ᱨᱟᱜᱽᱫᱷᱚ ᱢᱚᱱᱮ ᱟᱞᱚ ᱵᱤᱱ ᱫᱚᱦᱚᱭᱟ ᱾ ᱡᱟᱦᱟᱸ ᱛᱤᱥ ᱟ.ᱵᱤᱱᱟᱜ ᱱᱚᱣᱟ ᱤᱫᱤ ᱠᱟᱛᱮ ᱫᱚᱨᱵᱟᱨ ᱫᱩᱯᱲᱩᱵ ᱠᱷᱟᱱ ᱵᱟ.ᱲᱛᱤ ᱞᱮ ᱰᱟᱸᱰᱚᱢ ᱵᱤᱱᱟ ᱚᱱᱠᱟ ᱠᱚ ᱞᱟ.ᱭ ᱥᱚᱫᱚᱨ ᱟ.ᱠᱤᱱᱟ ᱾ ᱟᱨ ᱵᱩᱜᱤ ᱫᱤᱥᱟ. ᱦᱚᱨ ᱠᱚ ᱩᱫᱩᱜ ᱟᱠᱚᱣᱟ᱾
