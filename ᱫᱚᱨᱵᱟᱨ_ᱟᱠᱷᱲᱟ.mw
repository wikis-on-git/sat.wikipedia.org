'''ᱫᱚᱨᱵᱟᱨ ᱟᱠᱷᱲᱟ''' Proceeding of Santals Judicial System -- ᱟᱹᱛᱩ ᱨᱮ ᱥᱩᱠ ᱥᱩᱞᱩᱠ ᱱᱤᱨᱟᱹᱭ ᱨᱮ ᱛᱟᱦᱮᱸ ᱟᱹᱥᱩᱞᱚᱜ ᱞᱟᱹᱜᱤᱫ ᱥᱟᱶ ᱥᱟᱶ ᱥᱩᱨ ᱥᱩᱯᱩᱨ ᱠᱚ ᱚᱲᱟᱜ ᱠᱟᱛᱮ ᱠᱚ ᱛᱟᱦᱮᱸᱱᱟ ᱾ ᱮᱱ ᱦᱚᱸ ᱫᱤᱱ ᱫᱚ ᱯᱚᱴᱟᱣ ᱵᱟᱝ ᱛᱟᱸᱜᱦᱮᱭᱟ ᱾ ᱦᱤᱸᱥᱟᱹ, ᱦᱤᱯᱤᱥᱟᱹ, ᱱᱮᱭᱟᱣ, ᱫᱟᱞ, ᱫᱟᱯᱟᱞ, ᱨᱮᱨᱟᱲ ᱦᱩᱭᱩᱜ ᱜᱮᱭᱟ ᱾ ᱚᱱᱟ ᱠᱚ ᱟᱞᱚ ᱦᱩᱭᱩᱜ ᱞᱟᱹᱜᱤᱫ ᱟᱨ ᱟᱨ ᱥᱚᱞᱦᱚ ᱠᱟᱛᱮ ᱡᱩᱢᱤᱫᱽ ᱜᱟᱫᱮᱞ ᱥᱚᱯᱚᱦᱚᱫ ᱛᱟᱦᱮᱸᱱ ᱜᱮ ᱵᱩᱜᱤᱭᱟ ᱾ ᱚᱱᱟ ᱛᱮᱠᱚ ᱢᱮᱱᱟ, ᱥᱚᱯᱚᱦᱚᱫ ᱜᱮ ᱥᱟᱶᱛᱟ ᱫᱚᱭ ᱫᱩᱜ ᱫᱚᱦᱚᱭᱟ ᱾ ᱱᱮᱭᱟᱣ ᱠᱚ, ᱨᱮᱨᱟᱲ ᱠᱚ ᱥᱚᱞᱦᱚ ᱠᱟᱠᱚ ᱞᱟᱹᱜᱤᱫ ᱜᱮ ᱟᱹᱛᱩ ᱨᱮ ᱢᱟᱹᱡᱷᱤ ᱜᱚᱢᱠᱮ ᱢᱮᱱᱟᱭᱟ ᱾ ᱟᱨ ᱥᱟᱶᱛᱮ ᱮᱢᱟᱱ ᱜᱚᱢᱠᱮ ᱠᱚ ᱛᱤᱸᱜᱩ ᱵᱟᱪᱷᱟᱣ ᱟᱠᱟᱫ ᱠᱚᱣᱟ ᱵᱚᱱ ᱾ ᱩᱱᱠᱩ ᱟᱛᱮ ᱜᱮ ᱟᱵᱚᱣᱟᱜ ᱫᱩᱠ ᱢᱩᱦᱤᱢ, ᱱᱮᱭᱟᱣ ᱨᱚᱯᱚᱲ ᱠᱚ ᱛᱩᱞᱟᱹᱡᱚᱠᱷᱟ ᱠᱟᱛᱮ ᱠᱚ ᱯᱮᱲᱟ ᱨᱩᱣᱟᱹᱲ ᱵᱚᱱᱟ ᱾ ᱟᱹᱛᱩ ᱨᱤᱱ ᱦᱚᱱ ᱦᱚᱯᱚᱱ ᱯᱚᱨᱡᱟ ᱫᱚ ᱢᱟᱹᱡᱷᱤ ᱨᱤᱱ ᱦᱚᱯᱚᱱ ᱠᱟᱱᱟ ᱵᱚᱱ ᱢᱮᱱᱛᱮ ᱥᱮᱫᱟᱭ ᱟᱹᱜᱤᱞ ᱦᱟᱯᱲᱟᱢ ᱠᱚᱠᱚ ᱢᱮᱱ ᱞᱟᱹᱭ ᱟᱹᱜᱩ ᱟᱠᱟᱣᱟᱫ ᱵᱚᱱᱟ ᱾ ᱚᱱᱟᱜᱮ ᱟᱪᱟᱨ ᱵᱤᱪᱟᱹᱨ ᱨᱮᱭᱟᱜ ᱦᱚᱨ ᱰᱟᱦᱟᱨ ᱟᱹᱛᱩᱨᱮ ᱢᱟᱹᱡᱷᱤ ᱜᱚᱢᱠᱮ ᱭᱟᱜ ᱟᱸᱫᱮ ᱛᱮ ᱫᱷᱚᱨᱚᱢ ᱟᱠᱷᱲᱟ ᱨᱮ ᱡᱟᱦᱟᱸᱱᱟᱜ ᱫᱚᱨᱵᱟᱨ ᱦᱩᱭᱩᱜᱼᱟ ᱾

==ᱛᱚᱦᱚᱨ ᱛᱮᱫ==
ᱱᱮᱭᱟᱣ, ᱨᱚᱯᱚᱲ, ᱦᱟᱥᱟ ᱦᱟᱹᱴᱤᱧ ᱡᱟᱦᱟᱸᱱᱟᱜ ᱱᱟᱹᱯᱤᱛ ᱜᱮ ᱢᱟᱹᱡᱷᱤ ᱴᱷᱮᱱ ᱟᱨᱫᱟᱥ ᱞᱮᱱ ᱮᱱᱟᱝ ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱾ ᱚᱱᱟ ᱪᱤᱠᱟᱹ ᱢᱟᱹᱡᱷᱤ ᱴᱷᱮᱱ ᱟᱨᱫᱟᱥ ᱥᱮ ᱞᱟᱹᱞᱤᱥ ᱵᱟᱠᱷᱨᱟ ᱢᱚᱬᱮ ᱥᱤᱠᱟᱹ (᱑. ᱒᱕ ᱯᱩᱭᱥᱟᱹ) ᱴᱟᱠᱟ ᱮᱢᱚᱜ ᱦᱩᱭᱩᱜᱼᱟ ᱾ (ᱱᱮᱛᱟᱨ ᱫᱚ ᱵᱟᱹᱲᱛᱤ ᱟᱠᱟᱱᱟ ᱾)

ᱢᱟᱹᱢᱷᱤ ᱴᱷᱮᱱ ᱞᱟᱹᱞᱤᱥ ᱞᱮᱠᱷᱟᱱ [[ᱟᱹᱛᱩ]] ᱨᱤᱱᱤᱡ ᱡᱚᱜᱽ ᱢᱟᱹᱡᱷᱤ (ᱰᱟᱹᱠᱣᱟᱹ) ᱜᱚᱰᱮᱛ ᱛᱤᱠᱤᱱ ᱟᱹᱛᱩ ᱨᱮ ᱚᱲᱟᱜ ᱨᱤᱱ ᱟᱹᱥᱟᱹᱢᱤ ᱦᱚᱲ ᱧᱩᱛᱩᱢ (ᱯᱷᱟᱨᱱᱟ, ᱛᱩᱥᱠᱟᱹ) ᱢᱮᱱᱛᱮ ᱠᱩᱞᱦᱤ ᱠᱩᱞᱦᱤ ᱛᱮ ᱠᱤᱱ ᱦᱚᱦᱚᱭᱟ ᱢᱟᱹᱡᱷᱤ ᱟᱠᱷᱲᱟ ᱫᱚᱨᱵᱟᱨ ᱫᱩᱯᱲᱩᱵ ᱢᱮᱱᱛᱮ ᱾ ᱱᱚᱝᱠᱟ ᱟᱹᱛᱩ ᱨᱮᱱᱟᱜ ᱥᱟᱱᱟᱢ ᱴᱚᱞᱟ ᱦᱚᱲ ᱦᱚᱲ ᱠᱤᱱ ᱦᱚᱦᱚ ᱟᱠᱚᱣᱟ ᱾ ᱦᱚᱲ ᱠᱚ ᱡᱟᱣᱨᱟ ᱦᱮᱡ ᱪᱟᱵᱟ ᱞᱮᱱᱠᱷᱟᱱ ᱫᱚ ᱫᱚᱨᱵᱟᱨ ᱠᱟᱹᱢᱤᱦᱚᱨᱟ ᱠᱚ ᱮᱛᱚᱦᱚᱵᱼᱟ ᱾

==ᱫᱚᱨᱵᱟᱨ ᱠᱩᱯᱩᱞᱤ ᱛᱚᱦᱚᱨ ᱛᱮᱫ==
ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱟᱹᱭᱩᱵ/ᱥᱮᱛᱟᱜ/ᱛᱤᱠᱤᱱ ᱵᱮᱲᱟ ᱜᱮ) ᱢᱟᱹᱡᱷᱤ ᱢᱟᱬᱟᱝ ᱟᱹᱛᱩ ᱨᱤᱱᱤᱡ ᱢᱤᱫ ᱦᱚᱲ ᱮ ᱠᱩᱞᱤ ᱮᱭᱟ ᱾

===ᱠᱩᱯᱩᱞᱤᱭᱟᱠᱚ ᱱᱚᱝᱠᱟ===
ᱮ ᱡᱚᱜᱽ ᱢᱟᱹᱡᱷᱤ ᱵᱟᱹᱵᱩ, ᱢᱟᱥᱮ ᱛᱚᱵᱮ ᱪᱮᱫ ᱱᱟᱹᱯᱤᱛ ᱵᱤᱱ ᱫᱩ ᱫᱮᱞᱟ ᱟᱫ ᱵᱚᱱᱟ ᱪᱮᱛᱟᱱ ᱠᱩᱞᱦᱤ ᱴᱚᱞᱟ, ᱞᱟᱛᱟᱨ ᱠᱩᱞᱦᱤ ᱴᱚᱞᱟ ᱾ ᱩᱱ ᱫᱤᱱ ᱢᱟ ᱱᱚᱝᱠᱟ ᱡᱩᱢᱤᱫᱽ ᱢᱟ ᱟᱹᱛᱩ ᱨᱤᱱ ᱡᱟᱠ ᱦᱚᱲ ᱵᱟᱵᱚᱱ ᱫᱲᱩᱲᱩᱵ ᱵᱷᱤᱲᱟᱹᱣᱜᱼᱟ ᱾ ᱵᱟᱞᱮ ᱛᱷᱤᱛ ᱨᱤᱠᱟᱹ ᱵᱟᱰᱟᱭ ᱫᱟᱲᱮᱭᱟᱜ ᱠᱟᱱᱟ ᱾ ᱚᱱᱟᱛᱮ ᱦᱩᱱᱟᱹᱝ ᱞᱮ ᱠᱩᱞᱤ ᱧᱚᱜᱮᱫ ᱵᱤᱱᱟ ᱾ ᱞᱟᱹᱭ ᱥᱟᱰᱮ ᱧᱚᱜ ᱟᱞᱮ ᱵᱤᱱ?

===ᱡᱚᱜᱽ ᱢᱟᱹᱡᱷᱤ===
ᱵᱤᱪᱟᱹᱨ ᱜᱮ ᱵᱟᱯ ᱫᱷᱚᱱ ᱾ ᱚᱱᱟ ᱫᱚ ᱢᱟᱹᱡᱷᱤ ᱜᱚᱢᱠᱮ ᱛᱤᱠᱤᱱᱟᱜ ᱟᱸᱫᱮ ᱛᱮᱜᱮ ᱜᱚᱴᱟ ᱴᱚᱞᱟ ᱦᱚᱲ ᱞᱤᱧ ᱦᱚᱦᱚ (ᱫᱩ ᱫᱮᱞᱟ) ᱟᱠᱟᱣᱟᱫ ᱵᱚᱱᱟ ᱾ ᱩᱱᱠᱤᱱ ᱜᱮᱠᱤᱱ ᱞᱟᱹᱭ ᱫᱟᱲᱮᱭᱟᱜᱼᱟ ᱾ ᱪᱮᱫ ᱱᱟᱹᱯᱤᱛ ᱢᱮᱱᱛᱮ ᱫᱚ?

===ᱢᱚᱬᱮ ᱦᱚᱲ ᱠᱚ===
ᱵᱤᱪᱟᱹᱨ ᱜᱮ ᱵᱟᱵᱟ ᱾ ᱮᱱᱠᱷᱟᱱ ᱢᱟᱹᱡᱷᱤ ᱜᱚᱢᱠᱮ ᱛᱤᱠᱤᱱ ᱵᱚᱱ ᱠᱩᱞᱤ ᱞᱮ ᱠᱤᱱ ᱜᱮ ᱾ (ᱢᱟᱹᱡᱷᱤ ᱠᱚ ᱠᱩᱞᱤ ᱮ ᱠᱟᱱᱟ) ᱦᱮᱸᱫᱟ ᱢᱟᱹᱡᱷᱤ ᱵᱟᱵᱟ, ᱢᱟᱥᱮ ᱛᱚᱵᱮ, ᱡᱚᱜᱽ ᱢᱟᱹᱡᱷᱤ ᱵᱟᱹᱵᱩ ᱢᱟᱭ ᱞᱟᱹᱭ ᱠᱮᱜᱼᱟ, ᱟᱹᱵᱤᱱ ᱜᱮ ᱪᱮᱫ ᱱᱟᱹᱯᱤᱛ ᱵᱤᱱ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ?

===ᱢᱟᱹᱡᱷᱤ===
ᱦᱚᱭ ᱵᱟᱯ ᱫᱷᱚᱱ!! ᱟᱹᱞᱤᱧ ᱜᱮ ᱞᱤᱧ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ ᱾

ᱠᱟᱛᱷᱟ ᱫᱚ ᱱᱚᱶᱟ ᱠᱟᱱᱟ (ᱯᱷᱟᱨᱱᱟ) ᱜᱮ ᱫᱚᱨᱵᱟᱨ ᱦᱚᱪᱚᱭ ᱱᱟᱹᱯᱤᱛ ᱤᱧ ᱴᱷᱮᱱ ᱮ ᱟᱨᱫᱟᱥ ᱟᱠᱟᱜᱼᱟ ᱾ ᱚᱱᱟᱜᱮ ᱟᱡᱟᱜ ᱢᱚᱪᱟ ᱠᱷᱚᱱ ᱡᱚᱵᱟᱵᱽ ᱠᱷᱚᱱ ᱵᱚᱱ ᱟᱸᱡᱚᱢ ᱞᱮᱜᱮ ᱾ ᱪᱮᱫ ᱪᱮᱫ ᱦᱩᱭ ᱟᱠᱟᱱᱟ?

<nowiki>'''</nowiki>ᱢᱚᱬᱮ ᱦᱚᱲ ᱠᱚ<nowiki>'''</nowiki> :-- ᱵᱤᱪᱟᱹᱨ ᱜᱮ ᱵᱟᱵᱟ ᱾ (ᱛᱟᱭᱚᱢ ᱞᱟᱹᱞᱤᱥ ᱟᱠᱟᱫ ᱦᱚᱲ ᱠᱚ ᱠᱩᱞᱤ ᱤᱡᱷᱟᱨ ᱮᱭᱟ ᱥᱟᱹᱜᱟᱹᱭ ᱦᱚᱦᱚ ᱟᱛᱮ) 

ᱦᱮᱸᱫᱟ ᱢᱟᱹᱭ/ᱵᱟᱹᱵᱩ/ᱯᱷᱟᱨᱱᱟ, ᱟᱹᱵᱤᱱ ᱦᱚᱸ ᱵᱟᱝ ᱠᱩᱞᱤ ᱞᱮᱵᱤᱱ ᱠᱷᱟᱱ ᱪᱤᱠᱟᱹᱛᱮ ᱟᱞᱮ ᱦᱚᱸ ᱵᱤᱱ ᱵᱟᱰᱟᱭ ᱫᱟᱲᱮ ᱦᱚᱪᱚ ᱞᱮᱭᱟ ᱾ ᱚᱱᱟ ᱜᱮ ᱦᱩᱱᱟᱹᱝ ᱟᱹᱵᱤᱱᱟᱜ ᱢᱚᱪᱟ ᱠᱷᱚᱱ ᱡᱚᱵᱟᱵᱽ ᱟᱸᱡᱚᱢ ᱴᱷᱟᱹᱣᱠᱟᱹ ᱥᱟᱱᱟ ᱮᱫ ᱞᱮᱭᱟ ᱾

<nowiki>'''</nowiki>ᱟᱹᱥᱟᱹᱢᱤ (ᱞᱟᱹᱞᱤᱥᱤᱭᱟᱹ)<nowiki>'''</nowiki> :-- ᱵᱤᱪᱟᱹᱨ ᱜᱮ ᱵᱟᱵᱟ ᱾ ᱦᱚᱭ ᱵᱟᱵᱟ ᱟᱯᱮ ᱯᱮ ᱠᱩᱞᱤ ᱠᱤᱫᱤᱧ ᱠᱷᱟᱱ ᱤᱧ ᱞᱟᱹᱭᱟ ᱾ ᱤᱧ ᱦᱚᱸ ᱵᱟᱹᱧ ᱞᱟᱹᱭ ᱞᱮᱠᱷᱟᱱ ᱪᱤᱠᱟᱹᱛᱮ ᱯᱮ ᱵᱟᱰᱟᱭ ᱠᱮᱭᱟ ᱾ ᱪᱮᱫ ᱪᱤᱠᱟᱹ ᱟᱠᱟᱱᱟ ᱢᱮᱱᱛᱮ ᱫᱚ ᱾ ᱚᱱᱟ ᱜᱮ ᱴᱷᱟᱹᱣᱠᱟᱹ ᱥᱟᱺᱦᱤᱡ ᱤᱧ ᱞᱟᱹᱭ ᱵᱩᱴᱟᱹᱭᱮᱜᱼᱟ ᱾ 

<nowiki>'''</nowiki>ᱢᱚᱬᱮ ᱦᱚᱲ ᱠᱚ<nowiki>'''</nowiki> :-- ᱵᱤᱪᱟᱹᱨ ᱜᱮ ᱵᱟᱵᱟ ᱾ ᱢᱟ ᱛᱚᱵᱮ ᱵᱤᱪᱟᱹᱨ ᱮᱛᱚᱦᱚᱵ ᱛᱟᱵᱚᱱ ᱢᱮ ᱾ 

<nowiki>'''</nowiki>ᱟᱹᱥᱟᱹᱢᱤ (ᱞᱟᱹᱞᱤᱥᱤᱭᱟᱹ)<nowiki>'''</nowiki> :-- ᱦᱚᱭ ᱵᱟᱵᱟ, ᱮᱱᱠᱷᱟᱱ ᱤᱧ ᱞᱟᱹᱭᱮᱜᱼᱟ ᱾ ᱠᱟᱛᱷᱟ ᱫᱚ ᱦᱩᱭᱩᱜ ᱠᱟᱱᱟ, ᱡᱟᱦᱟᱸ ᱜᱮ ᱱᱮᱭᱟᱣ ᱱᱤᱯᱥᱟᱹ, ᱨᱚᱯᱚᱲ ᱟᱠᱟᱱ ᱜᱷᱚᱴᱚᱱ ᱠᱚ/ᱦᱟᱥᱟ ᱮᱢᱟᱱ ᱦᱟᱹᱯᱟᱹᱴᱤᱧ ᱠᱚ ᱚᱱᱠᱟ ᱜᱮ ᱥᱟᱶᱛᱮ ᱟᱹᱛᱩ ᱫᱤᱥᱚᱢ ᱨᱮ ᱦᱩᱭᱩᱜ ᱜᱷᱚᱴᱚᱱ ᱜᱮᱠᱚ ᱟᱨᱫᱟᱥ ᱵᱤᱪᱟᱹᱨ ᱫᱚᱨᱵᱟᱨ ᱛᱚᱯᱟᱜᱟ ᱾ ᱱᱮᱭᱟᱣ ᱟᱸᱡᱚᱢ ᱟᱠᱟᱫ ᱠᱚᱫᱚ ᱥᱟᱹᱠᱷᱤ ᱠᱚ ᱤᱡᱷᱟᱹᱨ, ᱠᱩᱞᱤ ᱛᱚᱞᱟᱥ ᱠᱚᱣᱟ, ᱠᱷᱟᱹᱞᱤ ᱪᱮ ᱥᱟᱹᱨᱤ ᱠᱟᱛᱷᱟ ᱢᱮᱱᱛᱮ ᱾ ᱡᱚᱜᱽ ᱢᱟᱹᱡᱷᱤ ᱟᱱᱛᱮ ᱾ ᱩᱱᱤ ᱛᱟᱦᱮᱸ ᱟᱠᱟᱱ ᱨᱚᱯᱚᱲ ᱠᱚ ᱟᱸᱡᱚᱢ ᱤᱡ ᱠᱚ ᱥᱟᱹᱨᱤ ᱥᱚᱛᱚ ᱠᱟᱛᱷᱟ ᱫᱷᱚᱨᱚᱢ ᱨᱮᱱᱟᱜ ᱠᱚ ᱠᱩᱞᱤ ᱛᱚᱞᱟᱥ ᱠᱟᱛᱷᱟ ᱮᱭᱟ ᱾ ᱛᱟᱭᱚᱢ ᱛᱮ ᱤᱡᱷᱟᱹᱨ ᱪᱟᱵᱟ ᱠᱟᱛᱮ ᱟᱹᱛᱩ ᱨᱤᱱ ᱢᱚᱬᱮ ᱦᱚᱲ ᱠᱚ ᱠᱟᱛᱷᱟ ᱠᱚ ᱛᱩᱞᱟᱹ ᱥᱚᱝ ᱯᱟᱹᱭᱞᱟᱹᱭᱟ ᱾ ᱚᱠᱚᱭ ᱯᱟᱦᱴᱟ ᱫᱚᱥ ᱵᱟᱹᱲᱛᱤ ᱧᱟᱢᱚᱜ ᱠᱟᱱᱟ ᱾ ᱚᱱᱟ ᱞᱮᱠᱟ ᱫᱚᱨᱵᱟᱨ ᱨᱮ ᱥᱮᱞᱮᱫ ᱟᱠᱟᱱ ᱵᱤᱪᱟᱹᱨᱤᱭᱟᱹ ᱢᱤᱢᱤᱫ ᱦᱚᱲ ᱛᱮᱠᱚ ᱨᱟᱭ ᱵᱤᱪᱟᱹᱨ ᱠᱚ ᱛᱩᱞᱟᱹᱡᱚᱠᱷᱟ, ᱨᱚᱲ ᱟᱲᱟᱝ ᱫᱟᱣ ᱠᱚ ᱮᱢᱟ ᱠᱚᱭᱟ ᱾ ᱟᱸᱡᱚᱢ ᱪᱟᱵᱟ ᱠᱟᱛᱮ ᱫᱚᱥ ᱞᱮᱞᱟᱛᱮ ᱢᱟᱹᱡᱷᱤ ᱜᱚᱢᱠᱮ ᱟᱸᱡᱚᱢ ᱥᱟᱰᱮ ᱟᱠᱚᱣᱟ ᱾ ᱟᱨ ᱨᱟᱭ ᱮ ᱮᱢᱟ ᱠᱚᱣᱟ ᱾ ᱱᱩᱭ ᱢᱮᱱᱛᱮ ᱫᱩᱥᱤ ᱜᱩᱱᱦᱟᱹᱠᱟᱹᱨᱤ ᱫᱚ ᱾

==ᱰᱟᱸᱰᱚᱢ==
ᱫᱚᱨᱵᱟᱨ ᱢᱚᱬᱮ ᱦᱚᱲ ᱠᱚ ᱫᱩᱲᱩᱵ ᱟᱠᱟᱱ ᱟᱪᱟᱨ ᱵᱤᱪᱟᱹᱨ ᱩᱱᱠᱩ ᱛᱤᱸᱜᱩ ᱵᱮᱨᱮᱫ ᱠᱚ ᱞᱟᱹᱜᱤᱫ ᱞᱟᱹᱞᱤᱥ ᱟᱨᱫᱟᱥ ᱟᱠᱟᱫ ᱦᱚᱲ ᱫᱚ ᱞᱟᱡ ᱫᱟᱜ ᱢᱟᱹᱰᱤ ᱞᱮᱠᱟᱛᱮ ᱜᱮᱞ ᱴᱟᱠᱟ ᱠᱟᱹᱣᱰᱤ ᱠᱤᱱ ᱮᱢᱚᱜᱼᱟ ᱾ ᱟᱨ ᱜᱩᱱᱦᱟᱹᱠᱟᱹᱨᱤ ᱫᱚ ᱫᱩᱥᱤ ᱞᱮᱠᱟᱛᱮ ᱴᱟᱠᱟ ᱒᱐/᱒᱕/᱕᱐/᱑᱐᱐/᱕᱐᱐ ᱚᱱᱠᱟᱜᱮ ᱵᱤᱪᱟᱹᱨ ᱜᱩᱱᱦᱟᱹ ᱤᱫᱤ ᱠᱟᱛᱮ ᱾ ᱤᱠᱷᱟᱹᱱ ᱵᱤᱪᱟᱹᱨ ᱫᱚ ᱢᱤᱫ ᱫᱤᱱ ᱨᱮᱜᱮ ᱛᱚᱯᱟᱜ ᱪᱷᱤᱸᱰᱟᱹᱣᱜᱼᱟ ᱾ ᱚᱱᱟ ᱰᱟᱸᱰᱚᱢ ᱫᱚᱨᱵᱟᱨ ᱴᱟᱠᱟ ᱫᱚ ᱜᱚᱰᱮᱛ/ᱡᱚᱜᱽ ᱢᱟᱹᱡᱷᱤ ᱴᱷᱮᱱ ᱠᱚ ᱮᱢᱟ ᱾ ᱚᱱᱟ ᱰᱟᱸᱰᱚᱢ ᱴᱟᱠᱟ ᱫᱚ ᱟᱹᱛᱩ ᱨᱤᱱ ᱢᱩᱬ ᱠᱷᱩᱱᱴᱤ ᱢᱟᱹᱡᱷᱤ ᱢᱟᱯᱟᱧᱡᱤ ᱠᱚᱫᱚ ᱵᱟᱨ ᱵᱷᱟᱜᱽ ᱟᱨ ᱢᱚᱬᱮ ᱦᱚᱲ ᱢᱮᱥᱟ ᱟᱠᱟᱱ ᱡᱚᱛᱚ ᱦᱚᱲ ᱜᱮ ᱵᱟᱨᱟ ᱵᱟᱹᱨᱤ ᱵᱷᱟᱜᱽ ᱠᱚ ᱧᱟᱢᱟ ᱾ 

ᱩᱱᱠᱩ ᱢᱟᱹᱡᱷᱤ ᱫᱚᱨᱵᱟᱨ ᱟᱠᱷᱲᱟ ᱛᱟᱞᱟ ᱨᱮᱜᱮ ᱢᱚᱬᱮ ᱦᱚᱲ ᱟᱛᱮ ᱟᱨ ᱢᱟᱹᱠᱷᱤᱭᱟᱜ ᱛᱷᱩᱢ ᱠᱟᱛᱷᱟ ᱛᱮ ᱠᱚ ᱯᱮᱲᱟ ᱥᱚᱞᱦᱚ ᱠᱟᱹᱠᱤᱱᱟ ᱾ ᱟᱨ ᱛᱤᱥ ᱦᱚᱸ ᱱᱚᱝᱠᱟ ᱱᱮᱭᱟᱣ ᱱᱤᱯᱥᱟᱹ, ᱨᱮᱨᱟᱲ ᱨᱟᱜᱽᱫᱷᱚ ᱢᱚᱱᱮ ᱟᱞᱚ ᱵᱤᱱ ᱫᱚᱦᱚᱭᱟ ᱾ ᱡᱟᱦᱟᱸ ᱛᱤᱥ ᱟᱹᱵᱤᱱᱟᱜ ᱱᱚᱣᱟ ᱤᱫᱤ ᱠᱟᱛᱮ ᱫᱚᱨᱵᱟᱨ ᱫᱩᱯᱲᱩᱵ ᱠᱷᱟᱱ ᱵᱟᱹᱲᱛᱤ ᱞᱮ ᱰᱟᱸᱰᱚᱢ ᱵᱤᱱᱟ ᱚᱱᱠᱟ ᱠᱚ ᱞᱟᱹᱭ ᱥᱚᱫᱚᱨ ᱟᱹᱠᱤᱱᱟ ᱾ ᱟᱨ ᱵᱩᱜᱤ ᱫᱤᱥᱟᱹ ᱦᱚᱨ ᱠᱚ ᱩᱫᱩᱜ ᱟᱠᱚᱣᱟ ᱾
