'''ᱫᱚᱨᱵᱟᱨ ᱟᱠᱷᱲᱟ'''

Proceeding of Santals Judicial System  --  ᱟ.ᱛᱩ ᱨᱮ ᱥᱩᱠ ᱥᱩᱞᱩᱠ ᱱᱤᱨᱟ.ᱭ ᱨᱮ ᱛᱟᱦᱮᱸ ᱟ.ᱥᱩᱞᱚᱜ ᱞᱟ.ᱜᱤᱫ ᱥᱟᱶ ᱥᱟᱶ ᱥᱩᱨ ᱥᱩᱯᱩᱨ ᱠᱚ ᱚᱲᱟᱜ ᱠᱟᱛᱮ ᱠᱚ ᱛᱟᱦᱮᱸᱱᱟ ᱾ ᱮᱱ ᱦᱚᱸ ᱫᱤᱱ ᱫᱚ ᱯᱚᱴᱟᱣ ᱵᱟᱝ ᱛᱟᱸᱜᱦᱮᱭᱟ ᱾ ᱦᱤᱸᱥᱟ., ᱦᱤᱯᱤᱥᱟ., ᱱᱮᱭᱟᱣ, ᱫᱟᱞ, ᱫᱟᱯᱟᱞ, ᱨᱮᱨᱟᱲ ᱦᱩᱭᱩᱜ ᱜᱮᱭᱟ ᱾ ᱚᱱᱟ ᱠᱚ ᱟᱞᱚ ᱦᱩᱭᱩᱜ ᱞᱟ.ᱜᱤᱫ ᱟᱨ ᱟᱨ ᱥᱚᱞᱦᱚ ᱠᱟᱛᱮ ᱡᱩᱢᱤᱫᱽ ᱜᱟᱫᱮᱞ ᱥᱚᱯᱚᱦᱚᱫ ᱛᱟᱦᱮᱸᱱ ᱜᱮ ᱵᱩᱜᱤᱭᱟ ᱾ ᱚᱱᱟ ᱛᱮᱠᱚ ᱢᱮᱱᱟ, ᱥᱚᱯᱚᱦᱚᱫ ᱜᱮ ᱥᱟᱶᱛᱟ ᱫᱚᱭ ᱫᱩᱜ ᱫᱚᱦᱚᱭᱟ ᱾ ᱱᱮᱭᱟᱣ ᱠᱚ, ᱨᱮᱨᱟᱲ ᱠᱚ ᱥᱚᱞᱦᱚ ᱠᱟᱠᱚ ᱞᱟ.ᱜᱤᱫ ᱜᱮ ᱟ.ᱛᱩ ᱨᱮ ᱢᱟ.ᱡᱷᱤ ᱜᱚᱢᱠᱮ ᱢᱮᱱᱟᱭᱟ ᱾ ᱟᱨ ᱥᱟᱶᱛᱮ ᱮᱢᱟᱱ ᱜᱚᱢᱠᱮ ᱠᱚ ᱛᱤᱸᱜᱩ ᱵᱟᱪᱷᱟᱣ ᱟᱠᱟᱫ ᱠᱚᱣᱟ ᱵᱚᱱ ᱾ ᱩᱱᱠᱩ ᱟᱛᱮ ᱜᱮ ᱟᱵᱚᱣᱟᱜ ᱫᱩᱠ ᱢᱩᱦᱤᱢ, ᱱᱮᱭᱟᱣ ᱨᱚᱯᱚᱲ ᱠᱚ ᱛᱩᱞᱟ.ᱡᱚᱠᱷᱟ ᱠᱟᱛᱮ ᱠᱚ ᱯᱮᱲᱟ ᱨᱩᱣᱟ.ᱲ ᱵᱚᱱᱟ ᱾ ᱟ.ᱛᱩ ᱨᱤᱱ ᱦᱚᱱ ᱦᱚᱯᱚᱱ ᱯᱚᱨᱡᱟ ᱫᱚ ᱢᱟ.ᱡᱷᱤ ᱨᱤᱱ ᱦᱚᱯᱚᱱ ᱠᱟᱱᱟ ᱵᱚᱱ ᱢᱮᱱᱛᱮ ᱥᱮᱫᱟᱭ ᱟ.ᱜᱤᱞ ᱦᱟᱯᱲᱟᱢ ᱠᱚᱠᱚ ᱢᱮᱱ ᱞᱟ.ᱭ ᱟ.ᱜᱩ ᱟᱠᱟᱣᱟᱫ ᱵᱚᱱᱟ ᱾ ᱚᱱᱟᱜᱮ ᱟᱪᱟᱨ ᱵᱤᱪᱟ.ᱨ ᱨᱮᱭᱟᱜ ᱦᱚᱨ ᱰᱟᱦᱟᱨ ᱟ.ᱛᱩᱨᱮ ᱢᱟ.ᱡᱷᱤ ᱜᱚᱢᱠᱮ ᱭᱟᱜ ᱟᱸᱫᱮ ᱛᱮ ᱫᱷᱚᱨᱚᱢ ᱟᱠᱷᱲᱟ ᱨᱮ ᱡᱟᱦᱟᱸᱱᱟᱜ ᱫᱚᱨᱵᱟᱨ ᱦᱩᱭᱩᱜᱼᱟ ᱾

== ᱛᱚᱦᱚᱨ ᱛᱮᱫ ==
ᱱᱮᱭᱟᱣ, ᱨᱚᱯᱚᱲ, ᱦᱟᱥᱟ ᱦᱟ.ᱴᱤᱧ ᱡᱟᱦᱟᱸᱱᱟᱜ ᱱᱟ.ᱯᱤᱛ ᱜᱮ ᱢᱟ.ᱡᱷᱤ ᱴᱷᱮᱱ ᱟᱨᱫᱟᱥ ᱞᱮᱱ ᱮᱱᱟᱝ ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱾ ᱚᱱᱟ ᱪᱤᱠᱟ. ᱢᱟ.ᱡᱷᱤ ᱴᱷᱮᱱ ᱟᱨᱫᱟᱥ ᱥᱮ ᱞᱟ.ᱞᱤᱥ ᱵᱟᱠᱷᱨᱟ ᱢᱚᱬᱮ ᱥᱤᱠᱟ. (᱑. ᱒᱕ ᱯᱩᱭᱥᱟ.) ᱴᱟᱠᱟ ᱮᱢᱚᱜ ᱦᱩᱭᱩᱜᱼᱟ ᱾ (ᱱᱮᱛᱟᱨ ᱫᱚ ᱵᱟ.ᱲᱛᱤ ᱟᱠᱟᱱᱟ ᱾)

ᱢᱟ.ᱢᱷᱤ ᱴᱷᱮᱱ ᱞᱟ.ᱞᱤᱥ ᱞᱮᱠᱷᱟᱱ ᱟ.ᱛᱩ ᱨᱤᱱᱤᱡ ᱡᱚᱜᱽ ᱢᱟ.ᱡᱷᱤ (ᱰᱟ.ᱠᱣᱟ.) ᱜᱚᱰᱮᱛ ᱛᱤᱠᱤᱱ ᱟ.ᱛᱩ ᱨᱮ ᱚᱲᱟᱜ ᱨᱤᱱ ᱟ.ᱥᱟ.ᱢᱤ ᱦᱚᱲ ᱧᱩᱛᱩᱢ (ᱯᱷᱟᱨᱱᱟ, ᱛᱩᱥᱠᱟ.) ᱢᱮᱱᱛᱮ ᱠᱩᱞᱦᱤ ᱠᱩᱞᱦᱤ ᱛᱮ ᱠᱤᱱ ᱦᱚᱦᱚᱭᱟ ᱢᱟ.ᱡᱷᱤ ᱟᱠᱷᱲᱟ ᱫᱚᱨᱵᱟᱨ ᱫᱩᱯᱲᱩᱵ ᱢᱮᱱᱛᱮ ᱾ ᱱᱚᱝᱠᱟ ᱟ.ᱛᱩ ᱨᱮᱱᱟᱜ ᱥᱟᱱᱟᱢ ᱴᱚᱞᱟ ᱦᱚᱲ ᱦᱚᱲ ᱠᱤᱱ ᱦᱚᱦᱚ ᱟᱠᱚᱣᱟ ᱾ ᱦᱚᱲ ᱠᱚ ᱡᱟᱣᱨᱟ ᱦᱮᱡ ᱪᱟᱵᱟ ᱞᱮᱱᱠᱷᱟᱱ ᱫᱚ ᱫᱚᱨᱵᱟᱨ ᱠᱟ.ᱢᱤᱦᱚᱨᱟ ᱠᱚ ᱮᱛᱚᱦᱚᱵᱼᱟ ᱾

== ᱫᱚᱨᱵᱟᱨ ᱠᱩᱯᱩᱞᱤ ᱛᱚᱦᱚᱨ ᱛᱮᱫ ==
(ᱫᱚᱨᱵᱟᱨ ᱫᱩᱯᱲᱩᱵ ᱫᱚ ᱦᱩᱭᱩᱜᱼᱟ ᱟ.ᱭᱩᱵ/ᱥᱮᱛᱟᱜ/ᱛᱤᱠᱤᱱ ᱵᱮᱲᱟ ᱜᱮ) ᱢᱟ.ᱡᱷᱤ ᱢᱟᱬᱟᱝ ᱟ.ᱛᱩ ᱨᱤᱱᱤᱡ ᱢᱤᱫ ᱦᱚᱲ ᱮ ᱠᱩᱞᱤ ᱮᱭᱟ ᱾

'''ᱠᱩᱯᱩᱞᱤᱭᱟᱠᱚ ᱱᱚᱝᱠᱟ''' :-- ᱮ ᱡᱚᱜᱽ ᱢᱟ.ᱡᱷᱤ ᱵᱟ.ᱵᱩ, ᱢᱟᱥᱮ ᱛᱚᱵᱮ ᱪᱮᱫ ᱱᱟ.ᱯᱤᱛ ᱵᱤᱱ ᱫᱩ ᱫᱮᱞᱟ ᱟᱫ ᱵᱚᱱᱟ ᱪᱮᱛᱟᱱ ᱠᱩᱞᱦᱤ ᱴᱚᱞᱟ, ᱞᱟᱛᱟᱨ ᱠᱩᱞᱦᱤ ᱴᱚᱞᱟ ᱾ ᱩᱱ ᱫᱤᱱ ᱢᱟ ᱱᱚᱝᱠᱟ ᱡᱩᱢᱤᱫᱽ ᱢᱟ ᱟ.ᱛᱩ ᱨᱤᱱ ᱡᱟᱠ ᱦᱚᱲ ᱵᱟᱵᱚᱱ ᱫᱲᱩᱲᱩᱵ ᱵᱷᱤᱲᱟ.ᱣᱜᱼᱟ ᱾ ᱵᱟᱞᱮ ᱛᱷᱤᱛ ᱨᱤᱠᱟ. ᱵᱟᱰᱟᱭ ᱫᱟᱲᱮᱭᱟᱜ ᱠᱟᱱᱟ ᱾ ᱚᱱᱟᱛᱮ ᱦᱩᱱᱟ.ᱝ ᱞᱮ ᱠᱩᱞᱤ ᱧᱚᱜᱮᱫ ᱵᱤᱱᱟ ᱾ ᱞᱟ.ᱭ ᱥᱟᱰᱮ ᱧᱚᱜ ᱟᱞᱮ ᱵᱤᱱ ?

'''ᱡᱚᱜᱽ ᱢᱟ.ᱡᱷᱤ''' :-- ᱵᱤᱪᱟ.ᱨ ᱜᱮ ᱵᱟᱯ ᱫᱷᱚᱱ ᱾ ᱚᱱᱟ ᱫᱚ ᱢᱟ.ᱡᱷᱤ ᱜᱚᱢᱠᱮ ᱛᱤᱠᱤᱱᱟᱜ ᱟᱸᱫᱮ ᱛᱮᱜᱮ ᱜᱚᱴᱟ ᱴᱚᱞᱟ ᱦᱚᱲ ᱞᱤᱧ ᱦᱚᱦᱚ (ᱫᱩ ᱫᱮᱞᱟ) ᱟᱠᱟᱣᱟᱫ ᱵᱚᱱᱟ ᱾ ᱩᱱᱠᱤᱱ ᱜᱮᱠᱤᱱ ᱞᱟ.ᱭ ᱫᱟᱲᱮᱭᱟᱜᱼᱟ ᱾ ᱪᱮᱫ ᱱᱟ.ᱯᱤᱛ ᱢᱮᱱᱛᱮ ᱫᱚ ?

'''ᱢᱚᱬᱮ ᱦᱚᱲ ᱠᱚ''' :-- ᱵᱤᱪᱟ.ᱨ ᱜᱮ ᱵᱟᱵᱟ ᱾ ᱮᱱᱠᱷᱟᱱ ᱢᱟ.ᱡᱷᱤ ᱜᱚᱢᱠᱮ ᱛᱤᱠᱤᱱ ᱵᱚᱱ ᱠᱩᱞᱤ ᱞᱮ ᱠᱤᱱ ᱜᱮ ᱾ (ᱢᱟ.ᱡᱷᱤ ᱠᱚ ᱠᱩᱞᱤ ᱮ ᱠᱟᱱᱟ) ᱦᱮᱸᱫᱟ ᱢᱟ.ᱡᱷᱤ ᱵᱟᱵᱟ, ᱢᱟᱥᱮ ᱛᱚᱵᱮ, ᱡᱚᱜᱽ ᱢᱟ.ᱡᱷᱤ ᱵᱟ.ᱵᱩ ᱢᱟᱭ ᱞᱟ.ᱭ ᱠᱮᱜᱼᱟ, ᱟ.ᱵᱤᱱ ᱜᱮ ᱪᱮᱫ ᱱᱟ.ᱯᱤᱛ ᱵᱤᱱ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ  ?

'''ᱢᱟ.ᱡᱷᱤ''' :--  ᱦᱚᱭ ᱵᱟᱯ ᱫᱷᱚᱱ !! ᱟ.ᱞᱤᱧ ᱜᱮ ᱞᱤᱧ ᱦᱚᱦᱚ ᱡᱟᱣᱨᱟ ᱦᱚᱪᱚ ᱟᱠᱟᱫ ᱠᱤᱱᱟ ᱾

[[
