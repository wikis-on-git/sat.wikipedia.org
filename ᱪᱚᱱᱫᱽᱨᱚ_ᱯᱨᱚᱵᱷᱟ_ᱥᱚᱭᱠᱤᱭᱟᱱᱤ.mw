ᱪᱚᱱᱫᱽᱨᱚ ᱯᱨᱚᱵᱷᱟ ᱥᱚᱭᱠᱤᱭᱟᱱᱤ (ᱤᱝᱨᱟᱹᱡᱤᱺ Chandraprabha Saikiani) (ᱡᱟᱱᱟᱢᱹ ᱑᱙᱐᱑ - ᱜᱩᱨᱹ ᱑᱖ ᱢᱟᱨᱪ, ᱑᱙᱗᱒) ᱫᱚ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱫᱴᱮᱱ ᱥᱤᱧᱚᱛ ᱯᱦᱩᱜᱟᱹᱞ ᱟᱱᱫᱚᱲᱤᱭᱟᱹᱭ, ᱥᱟᱶᱛᱟ ᱥᱩᱥᱟᱹᱨᱤᱭᱟ ᱟᱨ ᱥᱟᱶᱦᱮᱫ ᱥᱮᱣᱤᱭᱮ ᱛᱟᱦᱮᱸ ᱠᱟᱱᱟ| ᱟᱥᱟᱢᱤᱥ ᱥᱟᱶᱛᱟ ᱨᱮ ᱢᱟᱭᱡᱤᱣ ᱠᱚᱣᱟᱜ ᱢᱟᱱ ᱥᱚᱱᱢᱟᱱ ᱛᱟᱦᱟᱸ ᱢᱚᱨᱡᱟᱫᱟ ᱵᱟᱧᱪᱟᱣ ᱫᱚᱦᱚᱭ ᱞᱟᱹᱜᱤᱫ ᱟᱥᱚᱞ ᱦᱤᱸᱥᱮ ᱫᱚᱦᱚ ᱞᱮᱫᱟ| "ᱟᱥᱟᱢ ᱢᱚᱦᱤᱞᱟ ᱥᱚᱢᱤᱛᱤ" ᱨᱮᱱ ᱢᱤᱫᱴᱮᱱ ᱵᱟᱵᱟᱱᱫᱷᱟᱣᱤ=ᱮ ᱛᱟᱦᱮᱸ ᱠᱟᱱᱟ ᱟᱨ ᱯᱚᱫᱽᱢᱚ ᱥᱨᱤ ᱡᱤᱛᱠᱟᱹᱨᱤᱭᱟ|
==ᱦᱩᱰᱤᱧ ᱡᱤᱭᱚᱱᱤ==
ᱱᱟᱦᱟᱜ ᱩᱱᱤ ᱫᱚ ᱵᱚᱨᱯᱮᱴᱟ ᱦᱚᱱᱳᱴ ᱨᱮᱭᱟᱜ ᱵᱚᱡᱟᱞᱤ ᱴᱚᱴᱷᱟ ᱨᱮᱭᱟᱜ ᱫᱚᱭᱥᱤᱝᱨᱤ ᱟᱹᱛᱩ ᱨᱮ ᱪᱚᱱᱫᱽᱨᱚ ᱯᱨᱚᱵᱷᱟ ᱥᱚᱭᱠᱤᱭᱟᱱᱤ ᱫᱚᱭ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱱᱟᱛᱤᱨᱟᱢ ᱛᱟᱦᱮᱸ ᱠᱟᱱ ᱛᱟᱭᱟ ᱟᱴ ᱮᱝᱴᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱜᱚᱝᱜᱟᱯᱩᱨᱤᱭᱟ ᱛᱟᱦᱮᱸ ᱠᱟᱱ ᱛᱭᱟ| ᱡᱟᱱᱟᱢ ᱛᱟᱭᱚᱢ ᱩᱱᱤᱭᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱛᱟᱭᱟ ᱪᱚᱱᱫᱽᱨᱚ ᱯᱨᱤᱭᱟ| ᱨᱟᱢᱮᱥᱚᱨᱤ ᱫᱚᱭ ᱛᱟᱦᱮᱸ ᱠᱟᱱᱟ ᱪᱚᱱᱫᱽᱨᱚ ᱯᱨᱤᱭᱟ ᱨᱮᱱ ᱢᱤᱥᱨᱟ|
==ᱥᱮᱪᱮᱫ==
ᱵᱟᱱᱟᱨ ᱢᱤᱥᱨᱟ ᱜᱮ ᱵᱷᱟᱞᱩᱠᱤ ᱟᱹᱛᱩ ᱨᱮ ᱛᱟᱦᱮᱸ ᱠᱟᱛᱮ ᱟᱡ ᱦᱚᱯᱚᱱ ᱜᱚᱣᱟᱜ ᱚᱲᱟᱜ ᱯᱟᱹᱦᱤᱞ ᱥᱠᱩᱞ ᱫᱚ ᱠᱤᱱ ᱥᱮᱱ ᱞᱮᱱᱟ| ᱑᱑ ᱥᱮᱨᱢᱟ ᱩᱢᱮᱨ ᱨᱮ ᱮᱜ ᱪᱚᱱᱫᱽᱨᱚ ᱯᱨᱚᱵᱷᱟ ᱨᱩᱯᱟᱹ ᱢᱮᱰᱮᱞ ᱛᱮᱠᱚ ᱢᱟᱱᱚᱛ ᱞᱮᱫ ᱠᱤᱱᱟᱹ| ᱱᱤᱭᱟᱹ ᱛᱟᱭᱱᱚᱢ ᱢᱤᱰᱮᱞ ᱥᱠᱩᱞ ᱯᱟᱲᱦᱟᱣᱚᱜ ᱞᱟᱹᱜᱤᱫ ᱠᱚᱴᱷᱟᱞ ᱢᱟᱨᱤ ᱮᱢᱹ ᱵᱷᱤ ᱮᱥᱠᱩᱞ ᱨᱮ ᱧᱩᱛᱩᱢ ᱠᱤᱱ ᱚᱞ ᱚᱪᱚ ᱞᱮᱫᱟ| ᱟᱹᱰᱤ ᱡᱷᱟᱹᱞ ᱛᱟᱲᱟᱢ ᱛᱟᱲᱟᱢ ᱛᱮ ᱥᱠᱩᱞ ᱪᱟᱞᱟᱜ ᱦᱚᱭᱚᱜ ᱠᱟᱱ ᱛᱟᱠᱤᱱ ᱛᱟᱟᱦᱮᱸᱱᱟ| ᱩᱱ ᱚᱠᱛᱮ ᱨᱮ ᱥᱠᱩᱞ ᱡᱚᱜᱚ ᱧᱮᱞ ᱛᱚᱫᱟᱨᱚᱛᱤᱡ ᱱᱤᱞ ᱵᱚᱨᱩᱣᱟ ᱟᱨ ᱨᱟᱢᱮᱥᱚᱨᱤ ᱛᱟᱠᱤᱱᱟᱜ ᱯᱟᱲᱟᱦᱟᱣ ᱨᱮᱭᱟᱜ ᱜᱚᱨᱚᱡᱽ ᱧᱮᱞ ᱛᱮ ᱱᱚᱜᱟᱶ ᱢᱤᱥᱚᱱ ᱥᱠᱩᱞ ᱨᱮ ᱯᱟᱲᱦᱟᱣᱚᱜ ᱨᱮᱭᱟᱜ=ᱮ ᱵᱮᱵᱚᱥᱛᱷᱟᱣᱟᱜ ᱠᱤᱱᱟᱹ|  

ᱱᱚᱜᱟᱶ ᱢᱤᱥᱚᱱ ᱥᱠᱩᱞ ᱨᱮ ᱜᱮ ᱪᱚᱱᱫᱽᱨᱚ ᱯᱨᱤᱭᱟ ᱟᱨ ᱨᱟᱢᱮᱥᱚᱨᱤ ᱫᱚ ᱧᱩᱛᱩᱢ ᱠᱤᱱ ᱯᱷᱮᱨᱟᱣ ᱠᱮᱫᱟ ᱪᱚᱱᱫᱽᱨᱚ ᱯᱨᱚᱵᱷᱟ ᱟᱨ ᱨᱚᱡᱽᱱᱤ ᱯᱨᱚᱵᱷᱟ|
==ᱠᱟᱹᱢᱤ ᱡᱤᱭᱚᱱ==
ᱯᱟᱲᱦᱦᱟᱣ ᱢᱩᱪᱟᱹᱫ ᱠᱟᱛᱮ ᱪᱚᱱᱫᱽᱨᱚ ᱯᱨᱚᱵᱷᱟ ᱫᱚ ᱱᱚᱜᱟᱶ ᱨᱮᱭᱟᱜ ᱢᱤᱫᱴᱮᱱ ᱯᱨᱟᱭᱢᱟᱨᱤ ᱥᱠᱩᱞ ᱨᱮ ᱠᱟᱹᱢᱤᱭᱮ ᱮᱦᱚᱵ ᱠᱮᱫᱟ| ᱱᱤᱭᱟᱹ ᱛᱟᱭᱚᱢ ᱢᱟᱡᱚᱞᱤ ᱨᱮᱭᱟᱜ ᱢᱤᱫᱴᱮᱱ ᱛᱟᱞᱟᱱᱟ ᱥᱠᱩᱞ ᱨᱮᱱ ᱢᱟᱨᱟᱝ ᱢᱟᱪᱮᱛᱟᱱᱤ ᱦᱚᱭ ᱞᱮᱱᱟ| 

ᱛᱮᱡᱽᱯᱩᱨ ᱨᱮ ᱛᱟᱦᱮᱱ ᱚᱠᱛᱮ ᱨᱮ ᱜᱮ ᱜᱚᱱᱫᱷᱚᱨᱵᱷᱚ ᱥᱮᱨᱣᱟ ᱞᱮᱠᱟ ᱛᱮ ᱪᱚᱱᱫᱽᱨᱚ ᱯᱨᱚᱵᱷᱟ ᱫᱚᱭ ᱵᱟᱯᱞᱟ ᱞᱮᱱᱟ ᱥᱟᱶᱦᱮᱛᱤᱭᱟᱹ ᱰᱚᱱᱰᱤᱱᱟᱛᱷ ᱠᱚᱞᱤᱛᱟ ᱛᱩᱞᱩᱡ| ᱢᱮᱱᱠᱷᱟᱱ ᱥᱚᱢᱟᱡᱽ ᱫᱚ ᱱᱚᱣᱟ ᱵᱟᱯᱞᱟ ᱵᱟᱠᱚ ᱢᱟᱱᱟᱣ ᱵᱟᱛᱟᱣ ᱞᱮᱫᱟ| ᱢᱤᱫᱴᱮᱱ ᱦᱚᱯᱚᱱ ᱚᱛᱩᱞ ᱟᱜ  ᱡᱟᱱᱟᱢ ᱛᱟᱭᱚᱢ ᱥᱚᱝᱥᱟᱨ ᱵᱟᱹᱜᱤ ᱠᱟᱛᱮ ᱚᱲᱟᱜ ᱛᱮᱭᱮ ᱨᱩᱣᱟᱹᱲ ᱦᱮᱡ ᱮᱱᱟ ᱟᱨ ᱚᱲᱟᱜ ᱠᱷᱚᱱ ᱯᱚᱱ ᱢᱟᱭᱤᱞ ᱥᱟᱝᱜᱤᱧ ᱠᱟᱞᱡᱤᱨᱟ ᱯᱟᱨᱟ ᱛᱤᱨᱞᱟᱹ ᱯᱨᱟᱭᱢᱟᱨᱤ ᱥᱠᱩᱞ ᱨᱮ ᱠᱟᱹᱢᱤᱭᱮ  ᱮᱦᱚᱵ ᱮᱱᱟ| ᱟᱹᱰᱤ ᱥᱟᱝᱜᱤᱧ ᱜᱮ ᱛᱟᱦᱮᱸ ᱠᱟᱱ ᱛᱮ ᱪᱚᱱᱫᱽᱨᱚ ᱯᱨᱚᱵᱷᱟ ᱰᱚ ᱥᱟᱭᱠᱤᱞ ᱛᱮᱭᱮ ᱦᱤᱡᱩᱜ ᱥᱮᱱᱚᱜ ᱠᱟᱱ ᱛᱟᱦᱮᱸ ᱠᱟᱱᱟ| ᱪᱚᱱᱫᱽᱨᱚ ᱯᱨᱚᱵᱷᱟ ᱥᱚᱭᱠᱤᱭᱟᱱᱤ ᱫᱚ ᱥᱟᱭᱠᱤᱞ ᱪᱟᱞᱟᱣᱤᱡ ᱯᱟᱹᱦᱤᱞ ᱟᱥᱟᱢᱤᱥ ᱢᱟᱭᱡᱤᱣᱮ ᱛᱟᱦᱮᱸ ᱠᱟᱱᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱟᱥᱟᱢ ᱨᱮᱱ ᱦᱚᱲ]]
