[[File:OL CHIKI LETTER UD.png|thumb|]]
'''ᱫ''' ᱫᱚ [[ᱚᱞ ᱪᱤᱠᱤ]] ᱨᱮᱭᱟᱜ ᱜᱮᱤᱨᱟᱹᱞᱟᱜ ᱟᱠᱷᱚᱨ ᱠᱟᱱᱟ ᱾ ᱱᱚᱶᱟ [[ᱠᱮᱪᱮᱫ ᱟᱲᱟᱝ]] (en:[[:en:consonant|consonant]]) ᱫᱚ ᱩᱫ ᱨᱮᱭᱟᱜ ᱪᱤᱛᱟᱹᱨ ᱠᱷᱚᱱ ᱵᱮᱱᱟᱣ ᱟᱠᱟᱱᱟ ᱾

==ᱛᱷᱚᱠ==
 
ᱱᱚᱶᱟ ᱟᱠᱷᱚᱨ ᱫᱚ [[ᱛᱟᱹᱯᱩᱜ ᱠᱮᱪᱮᱫ]] ᱛᱷᱚᱠ ᱨᱮᱭᱟᱜ ᱯᱩᱱᱟᱜ ᱟᱠᱷᱚᱨ ᱠᱟᱱᱟ ᱾

==ᱽ ᱵᱮᱜᱚᱨ ᱟᱨ ᱽ ᱥᱟᱶ 'ᱫ'== 
   
ᱱᱚᱶᱟ ᱟᱠᱷᱚᱨ ᱨᱮ ᱚᱦᱚᱫ (ᱽ) ᱵᱟᱝ ᱞᱟᱜᱟᱣ ᱞᱮᱠᱷᱟᱱ ᱵᱷᱮᱜᱟᱨ ᱞᱮᱠᱟ ᱥᱟᱰᱮᱭᱟ ᱟᱨ ᱚᱦᱚᱫ ᱞᱟᱜᱟᱣ ᱠᱟᱛᱮ ᱵᱷᱮᱜᱟᱨ ᱞᱮᱠᱟ ᱥᱟᱰᱮᱭᱟ ᱾ '''ᱽ''' ᱵᱮᱜᱚᱨ ᱟᱨ '''ᱽ''' ᱥᱟᱶ '''ᱫ''' ᱨᱮᱭᱟᱜ ᱥᱟᱰᱮ ᱚᱠᱟ ᱞᱮᱠᱟ ᱚᱱᱟ ᱜᱮ ᱞᱟᱛᱟᱨ ᱨᱮ ᱮᱢ ᱮᱱᱟ ᱾ ᱽ ᱫᱚ ᱫ ᱨᱮᱱᱟᱜ ᱛᱟᱹᱯᱩᱜ ᱟᱲᱟᱝ ᱫᱚᱭ ᱯᱟᱨᱦᱟᱲ ᱚᱪᱚᱭᱟ, ᱢᱚᱪᱟ ᱠᱷᱚᱱ ᱦᱚᱭᱮ ᱩᱥᱠᱟᱹᱶ ᱚᱰᱚᱠᱟ ᱾

{| Class="wikitable sortable"
! ᱽ ᱵᱮᱜᱚᱨ 
! ᱵᱮᱵᱷᱟᱨ  
! ᱽ ᱥᱟᱶ  
! ᱵᱮᱵᱷᱟᱨ  
|- 
| ᱜᱚᱫ || ᱢᱟᱹᱨᱤᱪ ᱚᱠᱚᱭ ᱮ '''ᱜᱚᱫ''' ᱠᱮᱫᱼᱟ ? || ᱜᱚᱫᱽ || ᱢᱟᱹᱨᱤᱪ '''ᱜᱚᱫᱽ''' ᱢᱮ 
|- 
| ᱞᱟᱫ || ᱦᱟᱹᱠᱩ '''ᱞᱟᱫ''' ᱯᱩᱥᱤ ᱟᱹᱛᱠᱤᱨ ᱠᱮᱫ ᱟᱭ || ᱞᱟᱫᱽ || ᱢᱩᱱᱜᱟᱹ ᱟᱲᱟᱜ '''ᱞᱟᱫᱽ''' ᱢᱮ
|-
| ᱢᱤᱫ || '''ᱢᱤᱫ''', ᱵᱟᱨ ᱞᱮᱠᱷᱟᱢ ᱵᱟᱰᱟᱭᱟ ᱪᱮ ? || ᱢᱤᱫᱽ || ᱫᱟᱜ ᱟᱨ ᱛᱳᱣᱟ '''ᱢᱤᱫᱽ''' ᱢᱮ 
|- 
| ᱩᱫ || ᱟᱭᱳ '''ᱩᱫ''' ᱦᱟᱞᱟᱝ ᱮ ᱥᱮᱱ ᱟᱠᱟᱱᱟ || ᱩᱫᱽ || ᱱᱚᱶᱟ ᱨᱟᱱ '''ᱩᱫᱽ''' ᱢᱮ 
|- 
| ᱪᱮᱫ || '''ᱪᱮᱫ''' ᱮᱢ ᱪᱮᱠᱟᱭᱮᱫᱼᱟ ? || ᱪᱮᱫᱽ || ᱱᱚᱶᱟ ᱚᱞ '''ᱪᱮᱫᱽ''' ᱢᱮ 
|}

== ᱫ ᱦᱚᱛᱮᱛᱮ ᱟᱹᱲᱟᱹ ᱠᱚ ==

=== ᱟᱹᱲᱟᱹ ᱮᱛᱚᱦᱚᱵ ᱨᱮ ᱫ ===

* ᱫᱚᱛᱚ, ᱫᱟᱠᱟ, ᱫᱤᱞ, ᱫᱩᱨᱤᱵᱽ, ᱫᱮᱞᱟ, ᱫᱳᱠᱟᱱ ᱮᱢᱟᱱ ᱾

=== ᱟᱹᱲᱟᱹ ᱛᱟᱞᱟ ᱨᱮ ᱫ ===

* ᱟᱫᱚᱣᱟ, ᱱᱤᱫᱤᱨ, ᱩᱫᱩᱨ, ᱩᱫᱮᱞᱟ ᱟᱹᱫᱷᱳᱲ ᱮᱢᱟᱱ ᱾

=== ᱟᱹᱲᱟᱹ ᱢᱩᱪᱟᱹᱫ ᱨᱮ ᱫ ===
* ᱚᱦᱚᱫ, ᱟᱴᱮᱫ, ᱤᱛᱩᱫ, ᱮᱛᱮᱫ, ᱡᱟᱹᱯᱤᱫ, ᱞᱟᱯᱮᱫ ᱮᱢᱟᱱ ᱟᱹᱲᱟᱹ ᱠᱚ ᱾

=== ᱟᱹᱲᱟᱹ ᱨᱮ ᱫ ᱥᱟᱶ ᱽ ===

'''ᱫ''' (ᱩᱫ) ᱫᱚ ᱢᱤᱫ ᱛᱟᱹᱯᱩᱜ ᱠᱮᱪᱮᱫ ᱟᱲᱟᱝ ᱪᱤᱠᱤ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱨᱚᱲ ᱫᱚ ᱢᱚᱪᱟ ᱠᱷᱚᱱ ᱛᱟᱹᱯᱩᱜ ᱜᱮ ᱟᱲᱟᱝ ᱚᱜᱼᱟ ᱾ ᱫ ᱯᱩᱥᱴᱟᱹᱣ ᱥᱟᱺᱦᱤᱡ ᱟᱲᱟᱝ ᱚᱪᱚᱭ ᱞᱟᱹᱜᱤᱫ ᱛᱮ ᱠᱷᱟᱱ ᱟᱹᱲᱟᱹ ᱵᱮᱱᱟᱣ ᱚᱠᱛᱚ ᱨᱮ ᱫ ᱥᱟᱶ ᱫᱚ ᱨᱟᱦᱟ ᱟᱲᱟᱝ ᱪᱤᱠᱤ ᱡᱟᱯᱟᱜᱚᱜ ᱞᱟᱹᱠᱛᱤᱜ ᱠᱟᱱᱟ ᱟᱨ ᱡᱟᱦᱟᱸ ᱟᱹᱲᱟᱹ ᱨᱮ ᱟᱹᱲᱟᱹ ᱛᱟᱞᱟᱨᱮ ᱫ ᱢᱮᱱᱟᱜᱼᱟ ᱟᱨ ᱥᱟᱶᱨᱮ ᱨᱟᱦᱟ ᱟᱲᱟᱝ ᱪᱤᱠᱤ ᱵᱟᱹᱱᱩᱜ ᱟᱱᱟ ᱮᱱᱠᱷᱟᱱ ᱚᱸᱰᱮ ᱫᱚ ᱫ ᱥᱟᱶ ᱽ (ᱚᱦᱚᱫ) ᱡᱟᱯᱟᱜᱚᱜᱼᱟ ᱾ ᱡᱮᱞᱮᱠᱟ ᱺ-
* ᱵᱟᱫᱽᱲᱟ, ᱩᱫᱽᱜᱟᱹᱣ, ᱮᱫᱽᱨᱮ, ᱩᱫᱽᱜᱟᱹᱨ, ᱥᱮᱸᱫᱽᱨᱟ, ᱡᱚᱸᱫᱽᱨᱟ, ᱯᱷᱟᱸᱫᱽᱲᱟ, ᱜᱤᱫᱽᱨᱟᱹ ᱮᱢᱟᱱ ᱟᱹᱲᱟᱹ ᱠᱚ ᱾

==ᱠᱮᱪᱮᱫ ᱟᱲᱟᱝ ᱠᱚ==
[[ᱛ|ᱛ]] [[ᱜ|ᱜ]] [[ᱝ|ᱝ]] [[ᱞ|ᱞ]] [[ᱠ|ᱠ]] [[ᱡ|ᱡ]] [[ᱢ|ᱢ]] [[ᱣ|ᱣ]] [[ᱥ|ᱥ]] [[ᱦ|ᱦ]] [[ᱧ|ᱧ]] [[ᱨ|ᱨ]] [[ᱪ|ᱪ]] [[ᱫ|ᱫ]] [[ᱬ|ᱬ]] [[ᱭ|ᱭ]] [[ᱯ|ᱯ]] [[ᱰ|ᱰ]] [[ᱱ|ᱱ]] [[ᱲ|ᱲ]] [[ᱴ|ᱴ]] [[ᱵ|ᱵ]] [[ᱶ|ᱶ]] [[ᱷ|ᱷ]]

==ᱟᱨᱦᱚᱸ ᱧᱮᱞ ᱢᱮ==

* https://incubator.wikimedia.org/wiki/Wp/sat/%E1%B1%9A%E1%B1%9E%E1%B1%AA%E1%B1%A4%E1%B1%A0%E1%B1%A4

==ᱵᱟᱦᱨᱮ ᱡᱚᱲᱟᱣ==

* https://en.m.wikipedia.org/wiki/Ol_Chiki_script


[[Category:ᱚᱞᱪᱤᱠᱤ]]
[[ᱛᱷᱚᱠ:ᱠᱮᱪᱮᱫ ᱟᱲᱟᱝ]]
