'''ᱰᱟᱢᱟᱥᱠᱚᱥ''' ᱫᱚ [[ᱥᱤᱨᱤᱭᱟ]] ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ, ᱱᱚᱶᱟ ᱫᱚ ᱢᱤᱢᱤᱫ ᱫᱷᱟᱣ ᱡᱟᱥᱢᱤᱱ ᱱᱟᱜᱟᱨ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱫᱚ ᱥᱤᱨᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ, ᱡᱟᱦᱟᱸ ᱨᱮ ᱔ᱹ᱘ ᱢᱤᱞᱤᱭᱚᱱ ᱦᱚᱲ ᱠᱚ ᱛᱟᱦᱮᱱ ᱠᱟᱱᱟ ᱾ ᱰᱟᱢᱟᱥᱠᱚᱥ ᱫᱚ ᱡᱮᱜᱮᱛ ᱨᱮᱱᱟᱜ ᱟᱹᱰᱤ ᱢᱟᱨᱮ ᱱᱟᱜᱟᱨ ᱢᱩᱸᱫ ᱠᱷᱚᱱ ᱢᱤᱫ, ᱱᱤᱛ ᱦᱚᱸ ᱦᱚᱲ ᱠᱚ ᱛᱟᱦᱮᱸᱱ ᱠᱟᱱ ᱜᱮᱭᱟ ᱾ ᱦᱚᱲ ᱠᱚ ᱯᱟᱹᱛᱭᱟᱹᱣᱟ ᱵᱟᱝᱢᱟ  ᱰᱟᱢᱟᱥᱠᱚᱥ ᱨᱮ ᱦᱚᱲ ᱫᱚ ᱘᱐᱐᱐ BC ᱠᱷᱚᱱ ᱑᱐,᱐᱐᱐ BC (᱑᱒᱐᱐᱐ ᱥᱮᱨᱢᱟ ᱢᱟᱬᱟᱝ) ᱠᱷᱚᱱ ᱠᱚ ᱵᱟᱥᱟ ᱦᱮᱡ ᱟᱠᱟᱱᱟ ᱾

==ᱞᱚᱠᱮᱥᱚᱱ==
ᱰᱟᱢᱟᱥᱠᱚᱥ ᱫᱚ ᱢᱮᱰᱤᱴᱮᱨᱟᱱᱮᱭᱟᱱ ᱥᱟᱹᱢᱩᱸᱫᱽ ᱠᱷᱚᱱ ᱕᱐ ᱢᱟᱭᱤᱞ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ, ᱾ ᱱᱚᱶᱟ ᱫᱚ ᱟᱱᱴᱤ-ᱞᱮᱵᱟᱱᱚᱱ ᱵᱩᱨᱩ ᱵᱷᱤᱲᱟᱹᱣ ᱨᱮ ᱟᱥᱨᱟ ᱦᱟᱠᱟᱱᱟ ᱾

==ᱠᱟᱹᱣᱰᱤ ᱟᱹᱨᱤ==
ᱰᱟᱢᱟᱥᱠᱚᱥ ᱫᱚ ᱵᱮᱯᱟᱨ ᱨᱮᱱᱟᱜ ᱢᱩᱬ ᱴᱷᱟᱶ ᱠᱟᱱᱟ ᱾ ᱱᱚᱶᱟ ᱫᱚ ᱥᱩᱢᱩᱝ ᱨᱟᱹᱡᱽ ᱟᱹᱨᱤ ᱞᱟᱦᱟᱱᱛᱤ ᱟᱨ ᱫᱷᱚᱨᱚᱢ ᱞᱟᱦᱟᱱᱛᱤ ᱫᱚ ᱵᱟᱝ ᱱᱮᱵᱮᱛᱟᱨ (ᱢᱚᱰᱚᱨᱱ) ᱵᱮᱯᱟᱨ ᱦᱚᱸ ᱞᱟᱦᱟ ᱦᱟᱠᱟᱱᱟ ᱾<ref name="Damascus">{{cite web|url=http://www.britannica.com/EBchecked/topic/150420/Damascus|title=Damascus|publisher=Encyclopædia Britannica|accessdate=2009-11-28}}</ref> ᱟᱹᱰᱤᱜᱟᱱ ᱡᱤᱱᱤᱥ ᱠᱚ ᱜᱮ ᱰᱟᱢᱟᱥᱠᱚᱥ ᱨᱮ ᱛᱮᱭᱟᱨᱚᱜ ᱠᱟᱱᱟ, ᱥᱤᱨᱤᱭᱟ ᱨᱮᱱᱟᱜ ᱮᱢᱟᱱ ᱴᱷᱟᱶ ᱠᱚᱨᱮ ᱞᱮᱠᱟ ᱜᱮ ᱟᱨ ᱟᱨᱚᱵᱤᱭᱟᱱ ᱯᱮᱱᱤᱥᱩᱞᱟ ᱮᱢᱟᱱ ᱠᱚᱨᱮ ᱡᱤᱱᱤᱥ ᱥᱮᱱᱚᱜ ᱠᱟᱱᱟ ᱾<ref name="Damascus"/> ᱑᱙᱕᱕ ᱥᱟᱞᱮ ᱠᱷᱚᱱ ᱡᱮᱡᱟᱹᱛᱤᱭᱟᱹᱨᱤ ᱦᱟᱴ ᱨᱮ ᱱᱟᱯᱟᱭ ᱵᱮᱯᱟᱨ ᱜᱮ ᱥᱚᱫᱚᱨ ᱟᱠᱟᱫᱼᱟ ᱾

==ᱱᱟᱜᱟᱢᱟᱱ ᱴᱷᱟᱶ==

ᱰᱟᱢᱟᱥᱠᱚᱥ ᱨᱮ ᱫᱚ ᱟᱹᱰᱤ ᱜᱟᱱ ᱱᱟᱜᱟᱢᱟᱱᱟᱜ ᱴᱷᱟᱶ ᱢᱮᱱᱟᱜᱼᱟ ᱟᱹᱰᱤ ᱥᱮᱫᱟᱭ ᱥᱚᱥᱱᱚᱜ ᱚᱠᱛᱚ ᱠᱷᱚᱱ ᱾ ᱱᱮᱵᱮᱛᱟᱨ ᱱᱟᱜᱟᱨ ᱞᱮᱵᱮᱞ ᱠᱷᱚᱱ ᱘ ᱯᱷᱩᱴ ᱞᱟᱛᱟᱨ ᱫᱚ ᱞᱟᱜ ᱦᱚᱸ ᱟᱹᱰᱤ ᱢᱩᱥᱠᱤᱞ ᱜᱮᱭᱟ ᱾ ᱰᱟᱢᱟᱥᱠᱚᱥ ᱨᱮᱱᱟᱜ ᱥᱤᱴᱟᱰᱮᱞ ᱫᱚ ᱢᱟᱨᱮ ᱱᱟᱜᱟᱨ ᱨᱮᱱᱟᱜ ᱮᱛᱚᱢᱼᱯᱟᱪᱮ ᱠᱚᱬ ᱨᱮ ᱢᱮᱱᱟᱜᱼᱟ ᱾ ᱵᱟᱵᱽ ᱥᱟᱨᱠᱤ ᱠᱩᱞᱦᱤ ᱫᱚ ᱦᱩᱰᱤᱧ ᱫᱚᱠᱟᱱ ᱠᱚᱛᱮ ᱯᱮᱨᱮᱡ ᱟᱠᱟᱱᱟ, ᱱᱚᱸᱰᱮ ᱜᱮ ᱠᱨᱤᱥᱛᱟᱱ ᱠᱩᱣᱟᱴᱚᱨ '''ᱵᱟᱵᱽ ᱛᱩᱢᱟ''' ᱢᱮᱱᱟᱜᱼᱟ ᱾ ᱢᱮᱫᱷᱟᱛ ᱯᱟᱥᱟ ᱥᱚᱣᱠ ᱦᱚᱸ ᱰᱟᱢᱟᱥᱠᱚᱥ ᱨᱮᱱᱟᱜ ᱢᱩᱬ ᱦᱟᱴ ᱠᱟᱱ ᱜᱮᱭᱟ, ᱡᱟᱦᱟᱸ ᱫᱚ '''ᱢᱮᱫᱷᱟᱛ ᱯᱟᱥᱟ''' ᱦᱟᱜ ᱧᱩᱢ ᱞᱮᱠᱟᱛᱮ ᱧᱩᱢ ᱟᱠᱟᱱᱟ ᱾ ᱵᱟᱽ ᱥᱟᱨᱠᱤ ᱠᱩᱞᱦᱤ (Bab Sharqi street) ᱢᱩᱪᱟᱹᱫ ᱨᱮ '''ᱟᱱᱟᱱᱤᱭᱟᱥ ᱵᱟᱥᱟ''' ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱢᱤᱫ ᱚᱛ ᱵᱷᱤᱛᱤᱨ ᱚᱲᱟᱜ ᱛᱟᱦᱮᱸ ᱠᱟᱱᱟ ᱟᱱᱟᱱᱤᱭᱟᱥ ᱚᱲᱟᱜ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱩ'''ᱢᱟᱭᱟᱫᱽ ᱢᱚᱥᱡᱤᱫᱽ''' ᱫᱚ  ᱰᱟᱢᱟᱥᱠᱚᱥ ᱨᱮᱱᱟᱜ ᱜᱨᱟᱱᱰ ᱢᱚᱥᱡᱤᱫᱽ ᱢᱮᱱᱛᱮ ᱦᱚᱸ ᱠᱚ ᱵᱟᱰᱟᱭᱮᱫᱼᱟ, ᱡᱟᱦᱟᱸ ᱫᱚ ᱡᱮᱜᱮᱛ ᱨᱮᱱᱟᱜ ᱢᱟᱨᱟᱝ ᱢᱚᱥᱡᱤᱫᱽ ᱢᱩᱸᱫᱽ ᱠᱷᱚᱱ ᱢᱤᱫ ᱠᱟᱱᱟ ᱥᱟᱶᱛᱮ ᱢᱤᱫ ᱢᱟᱨᱮ  ᱤᱥᱞᱟᱢ ᱞᱟᱦᱟ ᱠᱷᱚᱱ ᱚᱦᱬᱮᱭᱮᱫ ᱴᱷᱟᱶ ᱠᱟᱱᱟ ᱾

==ᱥᱮᱪᱮᱫ==
ᱰᱟᱢᱥᱠᱚᱥ ᱫᱚ ᱥᱤᱨᱤᱭᱟ ᱨᱮᱱᱟᱜ ᱢᱩᱬ ᱥᱮᱪᱮᱫ ᱛᱟᱞᱢᱟ ᱠᱟᱱᱟ ᱾ ᱱᱚᱸᱰᱮ ᱜᱮ ᱰᱟᱢᱟᱥᱠᱚᱥ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱥᱤᱨᱤᱭᱟ ᱨᱮᱱᱟᱜ ᱢᱟᱨᱮ ᱟᱨ ᱢᱟᱨᱟᱝ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱟᱱᱟ ᱾ ᱵᱮᱥᱚᱨᱠᱟᱨ ᱵᱤᱨᱫᱟᱹᱜᱟᱲ ᱡᱷᱤᱡ ᱨᱮᱱᱟᱜ ᱫᱟᱣ ᱠᱚ ᱮᱢᱟᱫ ᱠᱚ ᱠᱷᱚᱱ ᱱᱚᱸᱰᱮ ᱟᱨᱦᱚᱸ ᱫᱷᱟᱨᱟᱯᱟᱥᱟ ᱵᱮᱥᱚᱨᱠᱟᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱚᱵᱮᱨᱮᱫ ᱠᱮᱫᱼᱟ ᱾
ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ ᱺ-

*ᱥᱤᱨᱤᱭᱟᱱ ᱵᱷᱟᱨᱪᱩᱣᱟᱞ ᱡᱮᱜᱮᱛ ᱵᱤᱨᱫᱟᱹᱜᱟᱲ (Syrian Virtual University)
*ᱥᱟᱬᱮᱥ ᱟᱨ ᱴᱮᱠᱱᱚᱞᱚᱡᱤ ᱡᱮᱡᱟᱹᱛᱤᱭᱟᱹᱨ ᱡᱮᱜᱮᱛ ᱵᱤᱨᱫᱟᱹᱜᱟᱲ (International University for Science and Technology)
*ᱥᱤᱨᱤᱭᱟᱱ ᱵᱮᱥᱚᱨᱠᱟᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ (Syrian Private University)
*ᱟᱨᱚᱵᱽ ᱡᱮᱡᱟᱹᱛᱤᱭᱟᱹᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ (Arab International University)
*ᱠᱟᱞᱟᱢᱩᱱ ᱡᱮᱜᱮᱛ ᱵᱤᱨᱫᱟᱹᱜᱟᱲ (University of Kalamoon)
*ᱭᱟᱨᱢᱩᱠ ᱵᱮᱥᱚᱨᱠᱟᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ (Yarmouk Private University)
*ᱣᱟᱰᱤ ᱡᱮᱡᱟᱹᱛᱤᱭᱟᱹᱨᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ (Wadi International University)
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
