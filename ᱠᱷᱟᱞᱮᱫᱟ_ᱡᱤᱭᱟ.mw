'''ᱵᱮᱜᱚᱢ ᱠᱷᱟᱞᱮᱫᱟ ᱡᱤᱭᱟ''' (ᱡᱟᱱᱟᱢᱺ [[ᱟᱜᱚᱥᱴ ᱑᱕,᱑᱙᱔᱕]]) ᱢᱤᱫᱴᱟᱝ ᱨᱟᱡᱽᱱᱤᱛᱤ ᱠᱚᱨᱟᱣ ᱦᱚᱲ ᱡᱟᱸᱦᱟ ᱫᱚ [[᱑᱙᱙᱑-᱑᱙᱙᱖]] ᱥᱟᱞ ᱟᱨ [[᱒᱐᱐᱑-᱒᱐᱐᱖]] ᱥᱟᱞ ᱫᱷᱟᱹᱵᱤᱜ [[ᱵᱟᱝᱞᱟᱫᱮᱥ]] ᱯᱚᱨᱫᱷᱟᱱ ᱢᱚᱱᱛᱨᱤ (ᱢᱟᱸᱧᱦᱤ)-ᱤᱭ ᱛᱟᱸᱦᱮ ᱠᱟᱱᱟ᱾ᱚᱱᱤ ᱫᱚ ᱵᱟᱝᱞᱟᱫᱮᱥ ᱨᱮᱱ ᱯᱩᱭᱞᱩ ᱯᱚᱨᱫᱷᱟᱱ ᱢᱚᱱᱛᱨᱤ ᱢᱩᱥᱞᱟᱹ ᱥᱟᱸᱜᱮ ᱫᱤᱥᱟᱹᱢ ᱨᱮᱱ ᱵᱟᱨ ᱱᱚᱝ ᱛᱤᱨᱞᱟᱹ ᱥᱚᱨᱠᱟᱨ ᱯᱚᱨᱫᱷᱟᱱ ([[ᱵᱮᱱᱡᱤᱨ ᱵᱷᱩᱴᱴᱚ ᱛᱟᱭᱚᱢ]])᱾ ᱩᱱᱤ ᱨᱮᱱ ᱡᱟᱢᱟᱭ ᱡᱤᱭᱟᱣᱨ ᱨᱚᱦᱚᱢᱟᱱ ᱱᱟᱜ ᱥᱟᱥᱚᱱ ᱚᱠᱛᱚᱨᱮ ᱩᱱᱤᱫᱚ ᱯᱷᱟᱥᱴ ᱞᱮᱰᱤ ᱮᱭ ᱛᱟᱸᱦᱮ ᱠᱟᱱᱟ᱾ ᱩᱱᱤ ᱫᱚ ᱱᱤᱛᱚᱱᱟᱝ ᱚᱠᱛᱚᱨᱮ [[ᱵᱟᱝᱞᱟᱫᱮᱥ ᱡᱟᱹᱛᱤᱭᱟᱵᱟᱫᱤ ᱫᱚᱞ]]ᱨᱮᱱ (ᱵᱤᱮᱱᱯᱤ) ᱪᱮᱭᱟᱨᱯᱟᱨᱥᱚᱱ ᱟᱨ ᱫᱚᱞ ᱱᱮᱛᱨᱤ, ᱡᱟᱸᱦᱟ ᱫᱚ ᱟᱡᱽ ᱡᱟᱢᱟᱭ [[ᱡᱤᱭᱟᱣᱨ ᱨᱚᱦᱚᱢᱟᱱ]] ᱱᱟᱜ ᱥᱟᱶ ᱑᱙᱗᱐ ᱥᱟᱞ ᱨᱮᱱᱟᱜ ᱢᱩᱪᱟᱹᱫᱽ ᱚᱠᱚᱛᱚᱨᱮ ᱦᱩᱭᱞᱮᱱᱟ᱾ 

᱑᱙᱘᱒ ᱥᱟᱞ ᱥᱮᱜ ᱥᱮᱱᱟ ᱯᱚᱨᱫᱷᱟᱱ ᱡᱮᱱᱟᱨᱮᱞ [[ᱦᱚᱥᱮᱱ ᱢᱚᱦᱟᱢᱢᱚᱫᱽ ᱮᱨᱥᱟᱫᱽ|ᱮᱭᱤᱪ ᱮᱢ ᱮᱨᱥᱟᱫᱽ]] ᱟᱜ ᱯᱚᱨᱤᱪᱟᱞᱚᱱᱟ ᱛᱷᱚᱲᱟ ᱠᱚᱢᱟᱣ ᱧᱚᱜ ᱞᱮᱱ ᱠᱷᱚᱱ ᱑᱙᱙᱐ ᱥᱟᱞ ᱥᱮᱜ ᱮᱨᱥᱟᱫᱽ ᱟᱜ ᱥᱟᱥᱚᱱ ᱚᱠᱛᱚ ᱢᱩᱪᱟᱹᱫᱽ ᱮᱱ ᱞᱟᱦᱟ ᱠᱷᱚᱱ ᱦᱚᱸ ᱠᱷᱟᱞᱟᱫᱟ ᱡᱤᱭᱟ ᱟᱱᱫᱚᱞᱚᱱ ᱥᱟᱶ ᱟᱱᱫᱚᱞᱚᱱ ᱨᱮ ᱜᱚᱲᱚ ᱞᱮᱱᱟ᱾ ᱑᱙᱙᱑ ᱥᱟᱞ ᱨᱮ ᱱᱤᱨᱵᱟᱪᱚᱱᱤ ᱨᱮᱭ ᱵᱷᱚᱴ ᱛᱮᱭ ᱫᱟᱲᱮᱭᱮᱱᱟ ᱟᱨ ᱯᱚᱨᱫᱷᱟᱱ ᱢᱚᱱᱛᱨᱤ ᱮᱭ ᱦᱩᱭᱮᱱᱟ᱾ ᱑᱙᱖᱙ ᱥᱟᱞ ᱨᱮᱱᱟᱜ ᱠᱚᱢ ᱚᱠᱛᱚ ᱨᱮ ᱞᱟᱹᱜᱤᱫ ᱛᱮᱦᱚᱸ ᱯᱚᱨᱫᱷᱟᱱ ᱢᱚᱱᱛᱨᱤ ᱮᱭ ᱦᱩᱭ ᱞᱮᱱᱟ, ᱟᱨ ᱚᱱᱟ ᱚᱠᱛᱚ ᱨᱮᱫᱚ ᱮᱴᱟᱜ ᱫᱚᱞ ᱠᱚ ᱵᱷᱚᱴ ᱠᱚ ᱵᱟᱹᱜᱤᱭᱟᱜ ᱞᱮᱫᱟ᱾ ᱑᱙᱙᱖ ᱥᱟᱞ ᱨᱮᱱᱟᱜ ᱛᱷᱚᱲᱟ ᱚᱠᱛᱚ‌ᱠᱚ ᱯᱟᱨᱚᱢᱮᱱ ᱛᱟᱭᱚᱢ ᱟᱨ ᱢᱤᱫ ᱱᱤᱨᱵᱟᱪᱚᱱ ᱦᱩᱭᱞᱮᱱᱟ᱾ ᱚᱱᱚ ᱚᱠᱛᱚ ᱨᱮᱫᱚ ᱟᱣᱟᱢᱤᱞᱤᱠ ᱠᱚ ᱫᱟᱲᱮ ᱞᱮᱱᱟ᱾ ᱚᱱᱚ ᱛᱟᱭᱚᱢ ᱠᱷᱟᱞᱮᱫᱟ ᱡᱤᱭᱟ ᱟᱨᱦᱚᱸ ᱵᱷᱚᱴ ᱨᱮ ᱫᱟᱲᱮ ᱠᱟᱛᱮᱜ ᱒᱐᱐᱑ ᱥᱟᱞ ᱨᱮ ᱠᱷᱚᱢᱚᱛᱟ ᱨᱮᱭ ᱫᱩᱲᱩᱵ ᱞᱮᱱᱟ᱾ ᱑᱙᱙᱑, ᱑᱙᱙᱖ ᱒᱐᱐᱑ ᱥᱟᱞ ᱨᱮᱱᱟᱜ ᱱᱤᱨᱵᱟᱪᱚᱱ ᱨᱮ ᱟᱭᱟᱜ ᱜᱮ ᱕ ᱜᱚᱴᱟᱝ ᱟᱥᱚᱱ ᱟᱨ ᱡᱚᱛᱚ ᱨᱮᱜᱮᱭ ᱫᱟᱲᱮᱭᱟᱜ ᱠᱟᱱ ᱛᱟᱦᱮᱱᱟ᱾ [[ᱯᱷᱚᱨᱵᱚᱥ]] ᱚᱱᱟ ᱚᱠᱛᱚ ᱨᱮᱱᱟᱜ ᱡᱟᱹᱛᱟᱤᱭᱟᱹᱨᱤ ᱑᱐᱐ ᱠᱷᱚᱢᱚᱛᱟ ᱵᱟᱱᱜ ᱛᱤᱨᱞᱟᱹ ᱱᱮᱛᱛᱨᱤᱛᱛᱚ ᱨᱮᱱᱟᱜ ᱱᱟᱜᱟᱢ ᱨᱮ ᱒᱐᱐᱔ ᱥᱟᱞ ᱨᱮ  ᱡᱤᱭᱟᱭ ᱛᱟᱸᱦᱮᱸ ᱠᱟᱱᱟ ᱑᱔ ᱱᱚᱝ ᱨᱮ᱾ ᱒᱐᱐᱕ ᱥᱟᱞᱨᱮ ᱒᱙ ᱱᱚᱝ ᱟᱨ ᱒᱐᱐᱖ ᱥᱟᱞ ᱨᱮ ᱓᱓ ᱱᱚᱝ ᱾

᱒᱐᱐᱖ ᱥᱟᱞ ᱨᱮ ᱩᱱᱤᱭᱟᱜ ᱠᱷᱚᱛᱚ ᱨᱮᱱ ᱚᱠᱛᱚ ᱢᱩᱪᱟᱹᱫᱽ ᱮᱱ ᱛᱟᱭᱚᱢ ᱒᱐᱐᱗ ᱥᱟᱞ ᱥᱮᱜ ᱦᱩᱭᱟᱠᱟᱱ ᱱᱤᱨᱵᱟᱪᱚᱱ ᱨᱟᱡᱽᱱᱚᱭᱛᱤ ᱵᱟᱝ ᱵᱩᱜᱤ ᱟᱨ ᱢᱚᱡᱽ ᱛᱮ ᱵᱟᱝ ᱢᱟᱱᱟᱣ ᱠᱷᱟᱹᱛᱤᱨ ᱛᱮ ᱠᱷᱟᱞᱮᱫᱟ ᱡᱤᱭᱟ ᱟᱨ ᱩᱱᱤ ᱨᱮᱱ ᱵᱟᱨᱭᱟ ᱜᱤᱫᱽᱨᱟᱹ ᱫᱩᱨᱱᱤᱛᱤ ᱢᱟᱢᱞᱟ ᱨᱮᱠᱚ ᱵᱚᱞᱚ ᱞᱮᱱᱟ

==ᱥᱟᱨᱦᱟᱣ ᱟᱨ ᱥᱚᱱᱢᱟᱱ==
᱒᱐᱑᱑ ᱥᱟᱞ ᱨᱮᱱᱟᱜ ᱒᱔ ᱢᱮ [[ᱱᱤᱣ ᱡᱟᱨᱥᱤ]] ᱮᱥᱴᱮᱴ ᱥᱤᱱᱮᱴᱮ ᱩᱱᱤ ᱫᱚ 'ᱯᱷᱟᱭᱴᱟᱨ ᱯᱷᱚᱨ ᱰᱮᱢᱚᱠᱨᱮᱥᱤ' ᱥᱟᱨᱦᱟᱣ ᱯᱚᱫᱚᱠ ᱠᱚ ᱮᱢᱟ ᱠᱟᱣ ᱫᱤᱭᱟ᱾ [[ᱥᱮᱞᱮᱫ ᱯᱚᱱᱚᱛ]]  ᱴᱮᱥᱴ ᱥᱤᱱᱮᱴ ᱥᱟᱶ ᱡᱟᱦᱟᱱ ᱵᱟᱨᱦᱮ ᱫᱤᱥᱟᱹᱢ ᱨᱮᱱ ᱱᱚᱝᱠᱟᱱ ᱥᱚᱱᱢᱟᱱ ᱮᱢ ᱫᱚ ᱱᱤᱭᱟᱸ ᱜᱮ ᱯᱩᱭᱞᱩ ᱠᱟᱱᱟ᱾

==ᱟᱨᱦᱚᱸ ᱧᱮᱞ==
*[[ᱥᱮᱠᱷ ᱦᱟᱥᱤᱱᱟ]]
*[[ᱤᱝᱞᱟᱠ ᱥᱤᱱᱟᱣᱭᱟᱛᱨᱟ]]
*[[ᱨᱚᱣᱥᱚᱱ ᱮᱨᱥᱟᱫᱽ]]

==ᱵᱟᱨᱦᱮ ᱡᱚᱱᱚᱲ==

==ᱯᱷᱮᱵᱟᱛ==
