{{Infobox settlement
| name                    = ᱢᱟᱞᱠᱟᱱᱜᱤᱨᱤ
| other_name              = 
| nickname                = 
| settlement_type         = ᱵᱟᱡᱟᱨ
| image_skyline           = 
| image_alt               = 
| image_caption           = 
| pushpin_map             = India Odisha#India
| pushpin_label_position  = right
| pushpin_map_alt         = 
| pushpin_map_caption     = Location in Odisha, India
| coordinates             = {{coord|18.35|N|81.90|E|display=inline,title}}
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_type1       = [[States and territories of India|ᱯᱚᱱᱚᱛ]]
| subdivision_name1       = [[ᱳᱰᱤᱥᱟ]]
| subdivision_type2       = [[List of districts of India|ᱦᱚᱱᱚᱛ]]
| subdivision_name2       = [[Malkangiri district|ᱢᱟᱞᱠᱟᱱᱜᱤᱨᱤ]]
| established_title       = <!-- ᱛᱷᱟᱯᱚᱱ -->
| established_date        = 
| founder                 = 
| named_for               = 
| government_type         = 
| governing_body          = 
| unit_pref               = Metric
| area_footnotes          = 
| area_rank               = 
| area_total_km2          = 
| elevation_footnotes     = 
| elevation_m             = 178
| population_total        = 31,007
| population_as_of        = 2011
| population_rank         = 
| population_density_km2  = auto
| population_demonym      = 
| population_footnotes    = 
| demographics_type1      = ᱯᱟᱹᱨᱥᱤ
| demographics1_title1    = ᱟᱹᱢᱟᱹᱞᱮᱛ
| demographics1_info1     = [[Odia language|ᱳᱰᱤᱭᱟᱹ]]
| timezone1               = [[Indian Standard Time|IST]]
| utc_offset1             = +5:30
| postal_code_type        = [[Postal Index Number|PIN]]
| postal_code             = [http://www.citypincode.in/MALKANGIRI-PINCODE 7640XX]
| registration_plate      = OD-30
| website                 = [http://www.Malkangiri.Nic.in www.Malkangiri.Nic.in]
| footnotes               = 
}}

'''ᱢᱟᱞᱠᱟᱱᱜᱤᱨᱤ''' ᱫᱚ ᱫᱩᱠᱷᱤᱱ [[ᱳᱰᱤᱥᱟ]] ᱨᱮᱭᱟᱜ ᱢᱟᱞᱠᱟᱱᱜᱤᱨᱤ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱠᱟᱱᱟ ᱾ ᱱᱚᱣᱟ ᱦᱚᱱᱚᱛ ᱫᱚ ᱖᱑᱑᱕ ᱥᱠᱚᱭᱟᱨ ᱠᱤᱞᱚ ᱢᱤᱴᱚᱨ ᱮᱨᱤᱭᱟ ᱨᱮ ᱯᱟᱥᱱᱟᱣ ᱠᱟᱛᱮ ᱢᱮᱱᱟᱜ-ᱟ ᱾ [[ᱳᱰᱤᱥᱟ]] ᱨᱮᱭᱟᱜ ᱱᱚᱣᱟ ᱱᱟᱣᱟ ᱵᱮᱱᱟᱣ ᱦᱚᱱᱚᱛ ᱫᱚ ᱑᱙᱙᱒ ᱨᱮ ᱯᱚᱱᱚᱛ ᱨᱮᱭᱟᱜ ᱵᱮᱱᱟᱣ ᱟᱹᱨᱩ ᱛᱟᱭᱚᱢ ᱥᱟᱹᱨᱤ ᱢᱩᱴᱷᱟᱹᱱ ᱛᱮᱫᱚ ᱦᱮᱡ ᱮᱱᱟ ᱾ ᱯᱟᱞᱮ ᱯᱩᱨᱟᱹ ᱦᱚᱱᱚᱛ ᱜᱮ ᱵᱤᱨ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱᱟ ᱾ ᱯᱳᱴᱮᱨᱩ, ᱥᱳᱵᱮᱨᱤ, ᱥᱤᱞᱮᱨᱩ, ᱠᱳᱞᱟᱵᱽ ᱟᱨ ᱢᱚᱪᱷᱠᱩᱸᱰᱟ ᱱᱚᱰᱮ ᱠᱷᱚᱱ ᱞᱤᱸᱜᱤᱱ ᱠᱟᱱ ᱢᱩᱠᱷᱤᱭᱟᱹ ᱱᱟᱹᱭ ᱠᱟᱱᱟ ᱾ ᱱᱚᱰᱮ ᱫᱚ ᱵᱚᱰᱟᱦᱤᱞᱥ, ᱵᱷᱚᱭᱨᱚᱵᱤ ᱢᱩᱫᱽᱨᱤ, ᱟᱢᱟᱠᱩᱱᱰᱟ, ᱢᱟᱱᱭᱚᱢᱠᱳᱰᱟ, ᱢᱳᱴᱩ ᱥᱳᱛᱤᱜᱩᱰᱟ ᱵᱟᱸᱫᱽ ᱮᱢᱟᱱ ᱦᱚᱲ ᱠᱩᱥᱤᱭᱟᱜ ᱧᱮᱢᱮᱞ ᱴᱚᱴᱷᱟ ᱠᱟᱱᱟ ᱾ 

== ᱢᱩᱠᱷᱤᱭᱟᱹ ᱢᱩᱦᱤᱛ ==

=== ᱵᱟᱹᱞᱤᱢᱮᱲᱟ ===
ᱱᱚᱣᱟ ᱫᱚ ᱵᱽᱞᱟᱠ ᱢᱟᱞᱠᱟᱱᱜᱤᱨᱤ ᱠᱷᱚᱱ ᱓᱕ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ [[ᱟᱸᱫᱷᱨᱚ ᱯᱨᱚᱫᱮᱥ]] ᱟᱨ [[ᱳᱰᱤᱥᱟ]] ᱥᱚᱨᱠᱟᱨᱟᱜ ᱱᱟᱯᱟᱭ ᱵᱮᱵᱷᱟᱨ ᱠᱷᱚᱱ ᱱᱟᱜᱟᱨ ᱥᱩᱨ ᱨᱮ ᱦᱟᱭᱰᱨᱚ ᱤᱞᱮᱠᱴᱨᱤᱠ ᱯᱨᱚᱡᱮᱠᱴ ᱛᱷᱟᱯᱚᱱ ᱟᱠᱟᱱᱟ ᱾ ᱱᱚᱰᱮᱱᱟᱜ ᱥᱤᱞᱮᱨᱤ ᱱᱟᱹᱭ ᱨᱮ ᱵᱮᱱᱟᱣ ᱟᱠᱟᱱ ᱵᱟᱹᱞᱤᱢᱮᱲᱟ ᱵᱟᱸᱫᱽ ᱥᱩᱨ ᱥᱩᱯᱩᱨ ᱨᱮᱭᱟᱜ ᱴᱚᱴᱷᱟᱨᱮ ᱫᱟᱜ ᱯᱟᱴᱟᱱ ᱨᱮᱭᱟᱜ ᱢᱩᱠᱷᱤᱭᱟᱹ ᱰᱟᱦᱟᱨ ᱠᱟᱱᱟ ᱾ 

=== ᱥᱚᱛᱤᱜᱩᱰᱟ ᱵᱟᱸᱫᱽ ===

ᱢᱟᱞᱠᱟᱱᱜᱤᱨᱤ ᱱᱟᱜᱟᱨ ᱠᱷᱚᱱ ᱘ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ ᱥᱳᱛᱤᱜᱩᱰᱟ ᱵᱟᱸᱫᱽ ᱠᱷᱚᱱ ᱯᱩᱨᱟᱹ ᱥᱮᱨᱢᱟ ᱥᱩᱨ ᱥᱩᱯᱩᱨ ᱨᱮᱭᱟᱜ ᱠᱤᱨᱥᱤ ᱚᱛ ᱦᱟᱥᱟ ᱫᱚ ᱫᱟᱜ ᱡᱚᱜᱟᱣᱟᱜ ᱦᱩᱭᱩᱜ ᱠᱟᱱᱟ ᱾ ᱱᱚᱣᱟ ᱵᱟᱸᱫᱽ ᱫᱚ ᱙᱔᱓ ᱢᱤᱴᱚᱨ ᱡᱤᱞᱤᱧ ᱟᱨ ᱑᱗ ᱢᱤᱴᱚᱨ ᱩᱥᱩᱞ ᱢᱮᱱᱟᱜ-ᱟ ᱾ ᱵᱟᱸᱫᱽ ᱨᱮᱭᱟᱜ ᱜᱚᱴᱟᱯᱟᱲᱟ ᱨᱮ ᱢᱮᱱᱟᱜ ᱵᱩᱨᱩ ᱠᱚ ᱱᱚᱣᱟ ᱫᱚ ᱢᱤᱫ ᱥᱚᱨᱮᱥ ᱵᱤᱨᱥᱳᱲᱮ ᱴᱚᱴᱷᱟᱭ ᱥᱟᱡᱟᱣᱟ ᱾ ᱵᱟᱸᱫᱽ ᱨᱮᱭᱟᱜ ᱫᱟᱜ ᱨᱮ ᱞᱟᱹᱣᱠᱟᱹ ᱪᱟᱹᱞᱩᱭ ᱨᱮᱭᱟᱜ ᱨᱟᱹᱥᱠᱟᱹ ᱟᱢᱮᱴ ᱜᱟᱱᱚᱜ-ᱟ ᱾ ᱚᱱᱟ ᱥᱟᱶᱛᱮ ᱥᱩᱨ ᱨᱮ ᱵᱮᱱᱟᱣ ᱟᱠᱟᱱ ᱥᱤᱵᱽ ᱟᱜ ᱜᱚᱸᱜᱷᱚᱨ ᱢᱩᱫᱽᱨᱤ ᱱᱚᱰᱮ ᱠᱚ ᱦᱤᱡᱩᱜ ᱦᱚᱲ ᱠᱚᱣᱟᱜ ᱢᱤᱫ ᱢᱩᱠᱷᱤᱭᱟᱹ ᱢᱩᱦᱤᱛ ᱛᱟᱞᱢᱟ ᱞᱮᱠᱟᱛᱮ ᱢᱮᱱᱟᱜ-ᱟ ᱾

=== ᱵᱚᱰᱟ ᱦᱤᱞᱥ ===

ᱱᱚᱣᱟ ᱵᱩᱨᱩ ᱠᱚᱫᱚ ᱢᱟᱞᱠᱟᱱᱜᱤᱨᱤ ᱨᱮᱭᱟᱜ ᱡᱷᱳᱭᱤᱨᱯᱩᱴᱯᱩᱴ ᱵᱽᱞᱚᱠ ᱨᱮ ᱴᱷᱟᱶ ᱮ ᱧᱟᱢᱟ ᱾ ᱜᱚᱴᱟᱯᱟᱲᱟ ᱠᱷᱚᱱ ᱜᱟᱡᱟᱲ ᱵᱤᱨ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱ ᱱᱚᱣᱟ ᱴᱚᱴᱷᱟ ᱫᱚ ᱱᱚᱰᱮᱱ ᱠᱚ ᱟᱹᱫᱤᱵᱟᱹᱥᱤ ᱢᱩᱲ ᱜᱩᱴ ᱠᱚᱣᱟᱜ ᱵᱟᱥᱟ ᱢᱮᱱᱟᱜ-ᱟ ᱾ ᱱᱟᱱᱟᱣ ᱵᱟᱛᱟᱣ ᱢᱮᱱᱟᱜ-ᱟ ᱫᱚ ᱫᱮᱵᱤ ᱥᱤᱛᱟ ᱦᱟᱜ ᱛᱩᱯᱩᱱ ᱚᱠᱛᱚ ᱨᱮ ᱩᱱᱤ ᱠᱚ ᱞᱟᱸᱫᱟ ᱟᱫᱮ ᱠᱷᱟᱹᱛᱤᱨ ᱩᱱᱠᱩ ᱫᱚ ᱥᱤᱛᱟ ᱥᱨᱟᱯ ᱮ ᱮᱢᱟᱦᱟᱫ ᱠᱚ ᱛᱟᱦᱮᱸᱫ ᱾ ᱯᱩᱥ ᱵᱚᱸᱜᱟ ᱨᱮ ᱚᱸᱰᱮ ᱫᱚ ᱯᱚᱴᱠᱷᱚᱸᱰᱟ ᱡᱟᱛᱨᱟ ᱯᱟᱨᱟᱵᱽ ᱟᱹᱰᱤ ᱨᱟᱹᱥᱠᱟᱹ ᱨᱚᱢᱚᱡᱽ ᱛᱮ ᱢᱟᱱᱟᱣ ᱵᱟᱛᱟᱣ ᱦᱩᱭᱩᱜ-ᱟ ᱾ ᱱᱚᱣᱟ ᱯᱟᱨᱟᱵᱽ ᱨᱮᱫᱚ ᱛᱟᱨᱣᱟᱲᱮ ᱠᱚ ᱵᱚᱸᱜᱟ ᱦᱟᱜ-ᱟ ᱾ 

=== ᱟᱢᱢᱟᱠᱩᱸᱰ ===

ᱱᱚᱣᱟ ᱦᱚᱲ ᱜᱚᱨᱚᱡᱽ ᱧᱮᱢᱮᱞ ᱴᱚᱴᱷᱟ ᱫᱚ ᱦᱚᱱᱚᱛ ᱦᱮᱰᱠᱣᱟᱴᱚᱨ ᱠᱷᱚᱱ ᱗᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱠᱚᱭᱤᱨᱯᱩᱴ ᱵᱽᱞᱟᱠ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱴᱚᱴᱷᱟ ᱫᱚ ᱯᱩᱨᱠᱩᱛᱤᱭᱟᱹ ᱡᱷᱟᱨᱱᱟ ᱟᱨ ᱛᱚᱝᱜᱽ ᱜᱷᱟᱹᱴᱤ ᱞᱟᱹᱜᱤᱫ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜ-ᱟ ᱡᱟᱦᱟᱸ ᱫᱚ ᱱᱟᱹᱭ ᱨᱮᱭᱟᱜ ᱞᱟᱛᱟᱨ ᱨᱮ ᱞᱤᱸᱜᱤ ᱟᱬᱜᱚ ᱟᱠᱟᱱ ᱠᱷᱟᱹᱛᱤᱨ ᱵᱮᱱᱟᱣ ᱟᱠᱟᱱᱟ ᱾ ᱜᱟᱡᱟᱲ ᱵᱤᱨ ᱟᱨ ᱠᱟᱹᱴᱤᱡ ᱠᱟᱹᱴᱤᱡ ᱵᱩᱨᱩ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱ ᱱᱚᱣᱟ ᱥᱤᱨᱤᱡᱽ ᱨᱮᱭᱟᱜ ᱴᱚᱴᱷᱟ ᱨᱮ ᱱᱟᱥᱮ ᱚᱠᱛᱚ ᱠᱷᱮᱢᱟᱣ ᱞᱟᱹᱜᱤᱫ ᱟᱹᱰᱤ ᱜᱮ ᱥᱚᱨᱮᱥᱟ ᱾ 

=== ᱢᱚᱱᱭᱚᱢᱠᱚᱸᱰᱟ ===

ᱢᱟᱨᱟᱝ ᱵᱚᱸᱜᱟᱦᱟᱜ ᱢᱩᱫᱽᱨᱤ ᱞᱟᱹᱜᱤᱫ ᱜᱟᱺᱦᱤᱨ ᱩᱯᱨᱩᱢ ᱢᱮᱱᱟᱜ ᱱᱚᱣᱟ ᱴᱚᱴᱷᱟ ᱫᱚ ᱢᱟᱞᱠᱟᱱᱜᱤᱨᱤ ᱠᱷᱚᱱ ᱙᱐ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱯᱷᱟᱹᱜᱩᱱ-ᱪᱟᱹᱛ ᱵᱚᱸᱜᱟᱨᱮ ᱚᱸᱰᱮ ᱫᱚ ᱢᱟᱨᱟᱝ ᱡᱟᱛᱨᱟ ᱧᱩᱛᱩᱢᱟᱱ ᱢᱤᱫ ᱯᱟᱨᱟᱵᱽ ᱥᱟᱯᱲᱟᱣ ᱦᱩᱭᱩᱜ-ᱟ ᱡᱟᱦᱟᱸᱨᱮ ᱜᱮᱥᱟᱭ ᱦᱚᱲ ᱠᱷᱚᱱ ᱦᱚᱸ ᱵᱟᱹᱲᱛᱤ ᱥᱮᱴᱮᱨ ᱠᱚ ᱛᱟᱦᱮᱸᱱᱟ ᱾ ᱱᱚᱣᱟ ᱯᱟᱨᱟᱵᱽ ᱫᱚ ᱢᱮᱭᱞᱤ ᱟᱭᱳ ᱢᱩᱫᱽᱨᱤ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱢᱚᱱᱭᱚᱢᱠᱚᱱᱰᱟ ᱫᱷᱟᱹᱵᱤᱡ ᱪᱟᱞᱟᱣ ᱠᱟᱛᱮ ᱢᱩᱪᱟᱹᱫᱚᱜ-ᱟ ᱾ ᱱᱚᱣᱟ ᱯᱟᱨᱟᱵᱽ ᱨᱮᱫᱚ ᱠᱟᱱᱚᱢ ᱨᱟᱡᱩ, ᱯᱳᱴᱟ ᱨᱟᱡᱩ, ᱟᱨ ᱵᱟᱞ ᱨᱟᱡᱩ ᱧᱩᱛᱩᱢᱟᱱ ᱠᱩᱲᱤ ᱵᱚᱸᱜᱟ ᱠᱚᱠᱚ ᱵᱚᱸᱜᱟ ᱟᱠᱚᱣᱟ ᱾ ᱠᱟᱱᱚᱢ ᱨᱟᱡᱩ ᱫᱚ ᱵᱚᱸᱜᱟ ᱠᱨᱤᱥᱱᱟ, ᱯᱳᱴᱟ ᱨᱟᱡᱩ ᱫᱚ ᱵᱷᱤᱢ ᱟᱨ ᱵᱟᱞ ᱨᱟᱡᱩ ᱫᱚ ᱟᱹᱨᱡᱩᱱ ᱞᱮᱠᱟ ᱠᱚ ᱢᱟᱱᱟᱣ ᱵᱟᱛᱟᱣ ᱠᱚᱣᱟ ᱾

=== ᱢᱳᱴᱩ ===

ᱱᱚᱣᱟ ᱴᱚᱴᱷᱟ ᱫᱚ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱑᱕᱐ ᱯᱷᱩᱴ ᱩᱥᱩᱞᱨᱮ ᱢᱮᱱᱟᱜ ᱢᱟᱞᱠᱟᱱᱜᱤᱨᱤ ᱨᱮᱭᱟᱜ ᱯᱩᱨᱟᱹ ᱫᱩᱠᱷᱤᱱ ᱯᱟᱦᱴᱟ ᱨᱮ ᱢᱮᱱᱟᱜ-ᱟ ᱾ ᱱᱚᱰᱮ ᱥᱚᱵᱽᱨᱤ ᱟᱨ ᱥᱤᱞᱮᱨᱩ ᱱᱟᱹᱭ ᱨᱮᱭᱟᱜ ᱢᱤᱞᱚᱱ ᱦᱩᱭᱩᱜ-ᱟ ᱾ ᱱᱚᱣᱟ ᱫᱚ ᱵᱟᱡᱟᱨ ᱨᱮᱭᱟᱜ ᱦᱮᱰᱠᱣᱟᱴᱚᱨ ᱵᱚᱸᱜᱟ ᱡᱚᱜᱚᱱᱟᱛᱷ ᱟᱜ ᱟᱹᱰᱤ ᱪᱚᱨᱚᱠ ᱢᱩᱫᱽᱨᱤ ᱠᱷᱟᱹᱛᱤᱨ ᱦᱚᱱᱚᱛ ᱨᱮᱭᱟᱜ ᱦᱚᱲ ᱜᱚᱨᱚᱡᱽ ᱵᱚᱸᱜᱟ ᱛᱷᱟᱱ ᱢᱮᱱᱛᱮ ᱦᱚᱸ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜ-ᱟ ᱾ ᱱᱚᱰᱮᱱᱟᱜ ᱢᱩᱜᱤ ᱯᱚᱭᱮᱸᱴ ᱦᱚᱸ ᱟᱹᱰᱤ ᱪᱟᱨᱪᱟ ᱨᱮ ᱢᱮᱱᱟᱜ-ᱟ ᱾ 

=== ᱵᱷᱮᱭᱨᱚᱵᱤ ᱢᱩᱫᱽᱨᱤ ===

ᱢᱟᱞᱠᱱᱜᱤᱨᱤ ᱠᱷᱚᱱ ᱓ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱱᱚᱣᱟ ᱢᱩᱫᱽᱨᱤ ᱫᱚ ᱢᱤᱫ ᱵᱩᱨᱩ ᱪᱮᱛᱟᱱ ᱨᱮ ᱢᱮᱱᱟᱜ-ᱟ ᱾ ᱵᱩᱨᱩ ᱨᱤᱱᱤᱡ ᱵᱚᱸᱜᱟ ᱫᱚ ᱢᱟᱞᱠᱟᱱᱜᱤᱨᱤ ᱨᱤᱱᱤᱡ ᱨᱟᱡᱟ ᱦᱚᱛᱮᱛᱮ ᱵᱚᱸᱜᱟ ᱵᱩᱨᱩ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱱᱚᱰᱮ ᱫᱚ ᱫᱮᱵᱤ ᱢᱟᱱᱟᱣ ᱵᱟᱛᱟᱣ ᱦᱚᱲ ᱠᱚᱣᱟᱜ ᱜᱷᱟᱱᱮ ᱜᱮ ᱵᱮᱡ ᱥᱮᱱ ᱛᱚᱸᱜᱮ ᱛᱟᱦᱮᱸᱱᱟ ᱾ ᱢᱩᱫᱽᱨᱤ ᱥᱩᱨ ᱨᱮᱜᱮ ᱨᱟᱡᱟ ᱨᱟᱹᱱᱤ ᱵᱩᱨᱩ ᱨᱮ ᱢᱟᱞᱠᱟᱱᱜᱤᱨᱤ ᱨᱟᱡᱟᱦᱟᱜ ᱢᱚᱦᱚᱞ ᱨᱮᱭᱟᱜ ᱨᱟᱹᱯᱩᱫ ᱥᱟᱨᱮᱡ ᱧᱮᱞ ᱡᱚᱝ ᱨᱮᱭᱟᱜ ᱛᱟᱠ ᱧᱟᱢᱚᱜ-ᱟ ᱾ 

== ᱦᱮᱡᱥᱮᱱ ==

=== ᱦᱚᱭ ᱦᱚᱨ ===

ᱵᱤᱥᱟᱠᱷᱟᱯᱟᱴᱱᱟᱢ ᱨᱮᱭᱟᱜ ᱩᱰᱟᱹᱱ ᱟᱰᱟ ᱫᱚ ᱢᱟᱞᱠᱟᱱᱜᱤᱨᱤ ᱨᱮᱭᱟᱜ ᱥᱩᱨ ᱩᱰᱟᱹᱱ ᱟᱰᱟ ᱠᱟᱱᱟ ᱾ ᱡᱟᱦᱟᱸ ᱫᱚ ᱫᱤᱥᱚᱢ ᱨᱮᱭᱟᱜ ᱮᱴᱟᱜ ᱟᱹᱰᱤᱜᱟᱱ ᱢᱟᱨᱟᱝ ᱵᱟᱡᱟᱨ ᱥᱟᱶ ᱡᱩᱲᱟᱹᱭ ᱠᱟᱛᱮ ᱢᱮᱱᱟᱜ-ᱟ ᱾ ᱫᱤᱞᱤ, ᱵᱚᱢᱵᱮ, ᱠᱳᱞᱠᱟᱛᱟ, ᱪᱮᱱᱟᱭ ᱮᱢᱟᱱ ᱵᱟᱡᱟᱨ ᱠᱷᱚᱱ ᱱᱚᱰᱮ ᱞᱟᱹᱜᱤᱫ ᱫᱤᱱᱟᱹᱢ ᱦᱤᱞᱚᱜᱟᱜᱟ ᱯᱷᱞᱟᱭᱤᱴ ᱢᱮᱱᱟᱜ-ᱟ ᱾ 

=== ᱨᱮᱞ ᱦᱚᱨ ===

ᱫᱩᱠᱷᱤᱱ ᱯᱩᱨᱩᱵᱽ ᱨᱮᱞ ᱦᱚᱨ ᱨᱮᱭᱟᱜ ᱠᱚᱨᱟᱯᱩᱴ ᱨᱮᱞᱣᱮ ᱥᱴᱮᱥᱚᱱ ᱢᱟᱞᱠᱟᱱᱜᱤᱨᱤ ᱨᱮᱭᱟᱜ ᱥᱩᱨ ᱨᱮᱞᱣᱮ ᱥᱴᱮᱥᱚᱱ ᱠᱟᱱᱟ ᱾ ᱱᱚᱣᱟ ᱨᱮᱞᱣᱮ ᱥᱴᱮᱥᱚᱱ ᱦᱚᱛᱮᱛᱮ ᱢᱟᱞᱠᱟᱱᱜᱤᱨᱤ ᱫᱚ ᱫᱤᱥᱚᱢ ᱨᱮᱭᱟᱜ ᱟᱹᱰᱤᱜᱟᱱ ᱴᱚᱴᱷᱟ ᱥᱟᱶ ᱡᱩᱲᱟᱹᱭ ᱠᱟᱛᱮᱭ ᱫᱚᱦᱚᱭᱟ ᱾ 

=== ᱥᱚᱲᱚᱠ ᱦᱚᱨ ===

ᱢᱟᱞᱠᱟᱱᱜᱤᱨᱤ [[ᱳᱰᱤᱥᱟ]] ᱟᱨ ᱥᱩᱨ ᱥᱩᱯᱩᱨ ᱯᱚᱱᱚᱛ ᱨᱮᱭᱟᱜ ᱟᱹᱡᱤ ᱜᱟᱱ ᱴᱚᱴᱷᱟ ᱥᱟᱶ ᱡᱩᱲᱟᱹᱭ ᱨᱮᱭ ᱫᱚᱦᱚᱭᱟ ᱾ ᱟᱹᱡᱤᱜᱟᱱ ᱢᱟᱨᱟᱝ ᱵᱟᱡᱟᱨ ᱥᱟᱶ ᱥᱚᱲᱚᱠ ᱦᱚᱨ ᱦᱚᱛᱮᱛᱮ ᱡᱩᱲᱟᱹᱭ ᱠᱟᱛᱮ ᱢᱮᱱᱟᱜ-ᱟ ᱾ ᱥᱴᱮᱴ ᱴᱨᱟᱸᱱᱥᱯᱚᱨᱴ ᱠᱚᱨᱯᱚᱨᱮᱥᱚᱱ ᱵᱚᱥ ᱠᱚ ᱟᱹᱰᱤ ᱜᱟᱱ ᱵᱟᱡᱟᱨ ᱠᱷᱚᱱ ᱱᱚᱰᱮ ᱞᱟᱹᱜᱤᱫ ᱛᱮ ᱫᱤᱱᱟᱹᱢ ᱦᱤᱞᱚᱜ ᱦᱤᱡᱩᱜ ᱥᱮᱱᱚᱜ ᱢᱮᱱᱟᱜ-ᱟ ᱾

== ᱥᱟᱹᱠᱷᱭᱟᱹᱛ ==

== ᱵᱟᱦᱨᱮ ᱡᱚᱱᱚᱲ ==
* [http://www.malkangiri.nic.in/ Official website]
* [http://www.mapsofindia.com/maps/Odisha/districts/malkangiri.htm Map of Malkangiri]{{dead link|date=January 2018 |bot=InternetArchiveBot |fix-attempted=yes }}
