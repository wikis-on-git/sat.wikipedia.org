[[File:Momo nepal.jpg|thumb|Momo nepal]] '''ᱢᱚᱢᱚ''' ᱫᱚ ᱮᱛᱚᱢ ᱮᱥᱤᱭᱟ ᱨᱮᱱᱟᱜ ᱢᱤᱫ ᱡᱚᱛᱚ ᱠᱚ ᱠᱩᱥᱤᱛᱟᱜ ᱟ.ᱰᱤ ᱥᱤᱵᱤᱞ ᱡᱚᱢᱟᱜ ᱠᱟᱱᱟ| ᱢᱚᱢᱚ ᱫᱚ ᱛᱤᱵᱚᱛ, ᱵᱷᱩᱴᱟᱱ, ᱱᱮᱯᱟᱞ, ᱠᱚᱭᱮ ᱥᱤᱧᱩᱛ ᱨᱮᱭᱟᱜ ᱞᱟᱰᱟᱠᱷ ᱴᱚᱴᱷᱟ,  ᱠᱚᱭᱮ-ᱥᱟᱢᱟᱝ ᱥᱤᱧᱩᱛ ᱴᱚᱴᱷᱟ ᱨᱮᱭᱟᱜ ᱥᱤᱠᱠᱤᱢ, ᱟᱥᱟᱢ, ᱟᱨ ᱟᱨᱩᱱᱟᱪᱟᱯᱨᱟᱫᱮᱥ ᱟᱨ ᱫᱟᱨᱡᱤᱞᱤᱝ, ᱯᱟᱪᱷᱮ ᱵᱟᱝᱞᱟ, ᱥᱤᱧᱩᱛ| ᱱᱚᱣᱟ ᱫᱚ ᱪᱟᱭᱱᱤᱥ ᱵᱟᱣᱡᱤ ᱟᱨ ᱡᱤᱭᱟᱚᱡᱤ, ᱢᱚᱝᱜᱚᱞᱤᱭᱟᱱ ᱵᱩᱩᱡᱽ, ᱡᱟᱯᱟᱱᱤᱥ ᱜᱭᱚᱡᱟ  ᱟᱨ ᱠᱚᱨᱤᱭᱟᱱ ᱢᱟᱱᱰᱩ ᱞᱮᱡᱟᱱᱟ, ᱢᱮᱱᱠᱷᱟᱱ ᱱᱚᱣᱟ ᱥᱤᱧᱩᱛ ᱩᱯᱚ ᱢᱚᱦᱟᱫᱮᱥ ᱨᱮᱭᱟᱜ ᱢᱚᱥᱚᱞᱟ ᱟᱨ ᱡᱟ.ᱲᱤᱵᱩᱴᱤ ᱛᱮ ᱵᱟ.ᱲᱛᱤ ᱚᱨᱥᱚᱝ ᱟᱠᱟᱱᱟ|<ref name="Seow2017">{{cite book|author=Lynelle Seow|title=CultureShock! India|url=https://books.google.com/books?id=8s6iDgAAQBAJ&pg=PT202|date=15 January 2017|publisher=Marshall Cavendish International Asia Pte Ltd|isbn=978-981-4771-98-6|pages=202–}}</ref> 
==ᱩᱱᱩᱨᱩᱢ==

ᱢᱚᱢᱚ ᱫᱚ , ᱚᱱᱟ  ᱵᱷᱤᱛᱨᱤ ᱨᱮ ᱯᱮᱨᱮᱡ  ᱠᱟᱛᱮ ᱢᱤᱫ ᱥᱚᱭᱚᱝ ᱰᱩᱢᱩᱵᱚᱜ ᱞᱮᱠᱟᱱ ᱡᱚᱢᱟᱜ ᱠᱟᱱᱟ| ᱢᱚᱢᱚ ᱫᱚ ᱱᱮᱯᱟᱞ, ᱛᱤᱵᱟᱛ ᱨᱮᱱ ᱱᱮᱯᱟᱞᱤ/ᱛᱤᱵᱮᱛᱤᱭᱟᱱ ᱜᱟᱛᱟᱠ ᱨᱮᱱ ᱠᱚᱣᱟᱜ , ᱵᱷᱩᱴᱟᱱ ᱨᱮᱱ ᱱᱮᱯᱟᱞᱤ /ᱵᱷᱩᱴᱤᱭᱟ ᱠᱚᱣᱟᱜ ᱥᱤᱧᱩᱛ ᱫᱤᱥᱚᱢ ᱨᱮᱭᱟᱜ ᱞᱟᱰᱟᱠᱷ, ᱫᱟᱨᱡᱤᱞᱤᱝ ᱴᱚᱴᱷᱟ, ᱥᱟᱢᱟᱝ - ᱠᱚᱭᱮ ᱴᱚᱴᱷᱟ ᱨᱮᱱ ᱦᱚᱲ ᱠᱚᱣᱟᱜ  ᱫᱤᱱᱟ.ᱢ ᱫᱤᱱ ᱦᱤᱞᱚᱜ ᱨᱮᱭᱟᱜ ᱡᱟ.ᱨᱩᱲ ᱡᱚᱢᱟᱜ ᱦᱩᱭᱮᱱ ᱛᱟᱠᱚᱣᱟ|
==ᱧᱩᱛᱩᱢ==
[[File:Saffron bun 20051213 001.jpg|thumb|Saffron bun 20051213 001]]ᱥᱟᱱᱥᱤ ᱨᱮ, ᱡᱟᱦᱟ ᱨᱮᱫᱚ ᱡᱤᱱ ᱪᱟᱭᱱᱤᱥ ᱠᱚ ᱨᱚᱲ ᱮᱫᱟ,ᱵᱟᱝ ᱵᱚᱱ ᱠᱚᱫᱚ ᱢᱚᱢᱚ (饃饃) ᱠᱚ ᱢᱮᱛᱟᱜ ᱠᱟᱱᱟ, ᱡᱟᱦᱟ ᱫᱚ ᱥᱚᱭᱚᱝ ᱟᱠᱟᱱ '''ᱵᱚᱱ''' ᱢᱮᱱ ᱛᱮ ᱪᱟ.ᱨᱤᱛᱚᱜ ᱠᱟᱱᱟ| ᱱᱮᱛᱟᱨ  ᱢᱚᱢᱚ ᱯᱟᱥᱱᱟᱣ ᱮᱱᱟ ᱛᱤᱵᱚᱛ, ᱥᱤᱧᱩᱛ, ᱱᱮᱯᱟᱞ ᱫᱤᱥᱚᱢ <ref>{{cite book|last1=Gordon|first1=Stewart|title=When Asia Was the World: Traveling Merchants, Scholars, Warriors, and Monks Who Created the "Riches of the "East"|date=2009|publisher=Da Capo Press |isbn= 978-0306817397| page= 13| edition= Reprint|<!--accessdate= 28 January 2015-->}}</ref> ᱠᱚᱛᱮ ᱟᱨ ᱯᱮᱨᱮᱡ ᱵᱚᱱ ᱟᱨ ᱯᱟᱠᱚᱲ ᱜᱮ ᱢᱚᱢᱚ ᱴᱮᱱ ᱛᱮ ᱵᱩᱡᱷᱟᱣᱜ ᱠᱟᱱᱟ| ᱢᱚᱢᱚ ᱛᱤᱵᱮᱛᱟᱱ ''' ᱢᱚᱜᱽ ᱢᱚᱜᱽ''' ᱟ.ᱲᱟ. ᱠᱷᱚᱱ ᱚᱢᱚᱱ ᱟᱠᱟᱱᱟ| <ref>{{cite book |title=Acta Orientalia Academiae Scientiarum Hungaricae |url=https://books.google.com/books?id=wr8TAQAAMAAJ |year=1955 |publisher=Akadémiai Kiadó |page=209}}</ref> ᱢᱚᱢᱚ ᱨᱮᱭᱟᱜ ᱟᱭᱢᱟ ᱯᱟ.ᱨᱥᱤ ᱛᱮ ᱟᱭᱢᱟ ᱞᱮᱠᱟ ᱧᱩᱛᱩᱢ ᱚᱞ ᱡᱮ ᱞᱮᱠᱟ,  ᱟᱥᱟᱢᱤᱭᱟ: মম; ᱵᱟᱝᱜᱽᱞᱟ: মোমো; ᱱᱮᱯᱟᱞᱤ: मम; ᱱᱮᱯᱟᱞ ᱵᱷᱟᱥᱟ: ममचा, मम:; ᱵᱤᱵᱟᱛᱟᱱ: མོག་མོག་, ᱣᱟᱭᱞᱤ: mog mog; ᱮᱢᱚᱱ ᱪᱟᱭᱱᱤᱥ: 馍馍; ᱥᱮᱨᱣᱟ ᱪᱟᱭᱱᱤᱥ: 饃饃; ᱯᱤᱱᱭᱤᱱ: mómo.<ref>Jīn Péng 金鹏 (ed.): ''Zàngyǔ jiǎnzhì'' 藏语简志. Mínzú chūbǎnshè 民族出版社,  Beijing 1983, p. 31.  This is not the same as dumpling.</ref>

==ᱱᱟᱜᱟᱢ==
ᱱᱚᱣᱟ ᱡᱚᱢᱟᱜ ᱫᱚ ᱛᱤᱵᱚᱛ ᱨᱮ ᱚᱢᱚᱱ ᱟᱠᱟᱱ ᱢᱮᱱ ᱛᱮ ᱢᱮᱱᱚᱜᱚᱜ ᱠᱟᱱᱟ ᱟᱨ ᱩᱱ ᱠᱷᱚᱱ ᱜᱮ ᱛᱤᱵᱮᱛᱟᱱ ᱫᱤᱭᱟᱥᱯᱚᱨᱟ (ᱛᱤᱵᱚᱛ ᱵᱟᱦᱨᱮ ᱛᱤᱵᱮᱛᱟᱱ ᱦᱚᱲ ᱠᱚ ᱜᱤᱨᱟ.ᱵᱟᱥ ᱟᱠᱟᱱ ᱡᱟᱭᱜᱟ) ᱠᱷᱚᱱ ᱥᱩᱨ ᱥᱩᱯᱩᱨ ᱫᱤᱥᱚᱢ ᱠᱚᱛᱮ ᱯᱟᱥᱱᱟᱣ ᱮᱱᱟ| ᱩᱱᱠᱷᱚᱱ ᱜᱮ ᱱᱮᱯᱟᱞ ᱨᱮᱭᱟᱜ ᱠᱟᱴᱢᱟᱱᱰᱩ  ᱵᱮᱰᱟ ᱨᱮ ᱜᱤᱨᱟ.ᱵᱟᱥ ᱟᱠᱟᱱ '''ᱱᱮᱣᱟᱨ''' ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱟ.ᱰᱤ ᱪᱚᱞᱩᱛ ᱮᱱᱟ| ᱢᱤᱫ ᱴᱮᱱ ᱯᱟ.ᱛᱤᱭᱟ.ᱣ ᱢᱮᱱᱟᱜ-ᱟ ᱡᱮ - ᱱᱮᱣᱟᱨ  ᱵᱮᱯᱟᱨᱤ ᱠᱚᱫᱚ ᱛᱤᱵᱮᱛ ᱠᱷᱚᱱ ᱱᱚᱣᱟ ᱡᱚᱢᱟᱜ ᱠᱚ ᱟ.ᱜᱩ ᱞᱮᱫᱟ ᱟᱨ ᱢᱚᱢᱚ ᱠᱚ ᱧᱩᱛᱩᱢ ᱟᱜ ᱛᱟᱦᱮᱱᱟ| ᱱᱩᱠᱩ ᱢᱚᱢᱚ ᱨᱮ ᱵᱤᱨ ᱠᱟᱰᱟᱣᱟᱜ ᱡᱤᱞ ᱠᱚ ᱢᱮᱥᱟᱞᱮᱫ ᱛᱟᱦᱮᱱᱟ| ᱢᱮᱱ ᱠᱷᱟᱬᱴᱱ ᱥᱤᱧᱩᱛ ᱨᱮ ᱥᱮᱴᱮᱨ ᱠᱟᱛᱮ ᱱᱟᱦᱟᱜ ᱡᱩᱜᱽ ᱨᱮ ᱱᱤᱨᱟᱢᱤᱥ ᱦᱤᱱᱫᱩ ᱠᱚ ᱡᱚᱢ ᱚᱪᱚ ᱠᱚ ᱞᱟ.ᱜᱤᱫ ᱢᱚᱢᱚ ᱟᱲᱟᱜ ᱥᱟᱠᱟᱢ ᱛᱮ ᱵᱮᱱᱟᱣ ᱦᱩᱭᱩᱜ ᱠᱟᱱᱟ|
==ᱵᱷᱮᱱᱮᱜᱟᱨ==
ᱟᱥᱚᱠᱟᱭ ᱛᱮ ᱢᱚᱢᱚ ᱫᱚ ᱵᱟᱨ ᱞᱮᱠᱟᱱᱟᱜ ᱛᱟᱦᱮᱱᱟ,  ᱢᱤᱫ ᱫᱚ ᱥᱚᱭᱚᱝ ᱢᱚᱢᱚ ᱟᱨ ᱢᱤᱫ ᱫᱚ ᱯᱷᱨᱟᱭ ᱢᱚᱢᱚ | ᱢᱚᱢᱚ ᱫᱚ ᱞᱮᱴᱚ ᱥᱚᱝᱜᱮ ᱡᱚᱡᱚ ᱞᱟ.ᱜᱤᱫ ᱠᱚ ᱮᱢᱚᱜ-ᱟ (ᱡᱚᱛᱚ ᱞᱚᱠᱟᱨ ᱯᱟ.ᱨᱥᱤ ᱛᱮ ᱟᱪᱟᱨ ᱥᱮ ᱪᱟ.ᱴᱱᱤ ᱦᱚᱠᱚ ᱢᱮᱛᱟᱣᱟᱜ ᱠᱟᱱ) ᱱᱚᱣᱟ ᱫᱚ ᱠᱩᱲᱪᱟ. ᱨᱮᱭᱟᱜ ᱵᱟ.ᱲᱛᱤ ᱠᱚ ᱵᱮᱱᱟᱣᱟ| <ref>{{cite web|last1=Williams|first1=James|title=Momos Chutney Recipe|url=http://recipickr.com/559/momos-chutney-recipe/|website=ReciPickr.com}}</ref>) ᱥᱩᱭᱯ ᱢᱚᱢᱚ ᱫᱚ ᱡᱤᱞ ᱢᱚᱥᱚᱞᱟ ᱢᱮᱥᱮ ᱠᱟᱛᱮ ᱛᱮᱭᱟᱨᱚᱜ ᱢᱤᱫ ᱡᱚᱢᱟᱜ ᱠᱟᱱᱟ| ᱯᱮᱱ ᱯᱷᱨᱟᱭᱵ ᱢᱚᱢᱚ ᱠᱚᱛᱷᱤ ᱢᱚᱢᱚ ᱦᱚᱠᱚ ᱢᱮᱛᱟᱣᱟᱜ ᱠᱟᱱᱟ| ᱥᱚᱭᱚᱝ ᱢᱚᱢᱚ ᱫᱚ ᱞᱚᱞᱚ ᱨᱟ.ᱥᱤ  ᱛᱩᱞᱩᱡ ᱠᱚ ᱮᱢᱚᱜ-ᱟ ᱡᱟᱦᱟ ᱫᱚ ᱥᱤ-ᱢᱚᱢᱚ ᱠᱚ ᱢᱮᱛᱟᱣᱟᱜ ᱠᱟᱱᱟ| ᱥᱤᱧᱩᱛᱤᱭᱟ. ᱯᱚᱱᱚᱛ ᱥᱤᱠᱠᱤᱱ ᱟᱨ ᱫᱟᱨᱡᱤᱞᱤᱝ ᱡᱤᱞᱟ. ᱟᱨ ᱱᱮᱯᱟᱞ ᱨᱮᱭᱟᱜ ᱟᱫᱚᱢ ᱟᱫᱚᱢ ᱡᱟᱭᱜᱟ ᱠᱚ ᱨᱮ ᱯᱟᱠᱚᱲᱟ/ᱵᱚᱲᱟ ᱞᱮᱠᱟᱱ ᱢᱚᱢᱚ ᱦᱚ' ᱧᱟᱢᱚᱜ ᱜᱮᱭᱟ, ᱡᱟᱦᱟ' ᱫᱚ '''ᱛᱷᱤᱝᱢᱚ''' ᱟᱨ '''ᱛᱷᱟᱭᱯᱚ'''ᱠᱚ ᱢᱮᱛᱟᱣᱟᱜ ᱠᱟᱱ|
[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
[[ᱛᱷᱚᱠ : ᱡᱚᱢᱟᱜ]]
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
