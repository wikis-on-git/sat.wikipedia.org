'''ᱠᱚᱭᱨᱟ ᱩᱯᱚᱡᱮᱞᱟ''' ᱫᱚ [[ᱵᱟᱝᱞᱟᱫᱮᱥ]] ᱨᱮ ᱢᱮᱱᱟᱜ [[ᱠᱷᱩᱞᱱᱟ ᱠᱷᱚᱸᱰ]] [[ᱠᱷᱩᱞᱱᱟ ᱦᱚᱱᱚᱛ]] ᱨᱮᱱᱟᱜ ᱢᱤᱫᱴᱟᱝ ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱟᱱᱟ᱾ ᱑᱗᱗᱕.᱔᱑ ᱵᱚᱨᱜᱚ ᱠᱤᱞᱳᱢᱤᱴᱟᱨ ᱥᱩᱢᱩᱝ ᱫᱤᱥᱟᱹᱢ ᱨᱮᱱᱟᱜ ᱢᱤᱫᱴᱟᱝ ᱵᱟᱨ ᱟᱱᱟᱝ ᱞᱟᱹᱴᱩ ᱩᱯᱚᱡᱮᱞᱟ ᱠᱟᱱᱟ᱾ ᱒᱐᱐᱗ ᱥᱮᱨᱢᱟ ᱨᱮᱱᱟᱜ [[ᱥᱤᱰᱚᱨ]] ᱟᱨ ᱒᱐᱐᱙ ᱥᱮᱨᱢᱟ ᱒᱕ ᱢᱮ ᱨᱮᱱᱟᱜ ᱵᱚᱛᱚᱨᱟᱱ [[ᱟᱭᱞᱟᱭ]] ᱡᱚᱛᱚᱭ ᱞᱚᱱᱰᱚ ᱵᱷᱚᱱᱵᱚ ᱚᱴᱩ ᱠᱟᱫᱟ᱾ ᱮᱱᱨᱮᱦᱚᱺ ᱫᱤᱥᱟᱹᱢ ᱨᱮᱱᱟᱜ ᱫᱟᱹᱠᱷᱤᱱ ᱱᱟᱠᱷᱟ ᱟᱹᱰᱤ ᱜᱮᱠᱚ ᱞᱟᱦᱟ ᱜᱮᱭᱟ᱾ ᱱᱚᱸᱰᱮ ᱨᱮᱱ ᱠᱚᱲᱟ ᱠᱩᱲᱤ ᱠᱚ ᱫᱤᱥᱟᱹᱢ ᱥᱮ ᱵᱟᱨᱦᱮ ᱫᱤᱥᱟᱹᱢ ᱠᱚᱨᱮ ᱛᱟᱦᱮᱸ ᱠᱟᱛᱮᱜ ᱟᱹᱰᱤ ᱥᱤᱠᱱᱟᱸᱛ ᱠᱚ ᱦᱟᱢᱮᱴ ᱫᱟ᱾ 
== ᱱᱟᱜᱟᱢ ==
ᱱᱤᱭᱟᱹ ᱩᱯᱚᱡᱮᱞᱟ ᱨᱮ ᱒᱘᱐᱕᱑ ᱜᱚᱴᱟᱝ ᱜᱷᱟᱨᱚᱡ ᱨᱮᱱᱟᱜ ᱤᱭᱩᱱᱤᱴ ᱢᱮᱱᱟᱜ-ᱟ᱾ ᱱᱤᱛᱚᱜ ᱟᱱ ᱥᱩᱢᱩᱝ ᱫᱚ ᱑᱗᱗᱕.᱔᱑ ᱵᱚᱨᱜᱚ ᱠᱤᱞᱳᱢᱤᱴᱟᱨ᱾ ᱟᱨ ᱱᱤᱭᱟᱹ ᱩᱯᱚᱡᱮᱞᱟ ᱨᱮᱱᱟᱜ ᱩᱛᱟᱹᱨ ᱫᱚ [[ᱯᱟᱭᱤᱠᱜᱟᱪᱷᱟ ᱩᱯᱚᱡᱮᱞᱟ]], ᱫᱟᱹᱠᱷᱤᱱ ᱫᱚ [[ᱵᱚᱝᱜᱚᱯᱚ ᱫᱚᱨᱮᱭᱟ]] ᱟᱨ [[ᱥᱩᱱᱫᱚᱨᱵᱚᱱ]], ᱯᱩᱨᱩᱵᱽ ᱫᱚ [[ᱫᱟᱠᱚᱯ ᱩᱯᱚᱡᱮᱞᱟ]], ᱯᱩᱪᱷᱤᱢ ᱫᱚ [[ᱥᱟᱛᱠᱷᱤᱨᱟ ᱦᱚᱱᱚᱛ]] ᱨᱮᱱᱟᱜ [[ᱥᱮᱢᱱᱚᱜᱚᱨ ᱩᱯᱚᱡᱮᱞᱟ]] ᱟᱨ [[ᱟᱥᱟᱥᱩᱱᱤ ᱩᱯᱚᱡᱮᱞᱟ]] ᱢᱮᱱᱟᱜ-ᱟ᱾
== ᱥᱮᱫᱟᱭ ᱠᱟᱛᱷᱟ ==
ᱠᱚᱭᱨᱟ ᱩᱯᱚᱡᱮᱞᱟ ᱫᱚ ᱠᱷᱩᱞᱱᱟ ᱠᱷᱚᱸᱰ ᱨᱮᱭᱟᱜ ᱮᱠᱟᱞ ᱛᱮ ᱫᱟᱹᱠᱷᱤᱱ ᱱᱟᱠᱷᱟ ᱨᱮᱱᱟᱜ ᱩᱯᱚᱡᱮᱞᱟ ᱠᱟᱱᱟ᱾ ᱠᱚᱭᱨᱟ ᱛᱷᱟᱱᱟ ᱫᱚ ᱦᱩᱭᱟᱠᱟᱱᱟ ᱑᱙᱘᱐ ᱥᱮᱨᱢᱟ ᱨᱮ᱾ ᱛᱷᱟᱱᱟ ᱠᱷᱚᱱ ᱩᱯᱚᱡᱮᱞᱟ ᱨᱮ ᱠᱚ ᱟᱜᱩᱭᱟᱠᱟᱫᱟ ᱑᱙᱗᱓ ᱥᱮᱨᱢᱟ ᱨᱮ᱾ ᱠᱚᱭᱨᱟ ᱛᱷᱟᱱᱟ ᱫᱚ ᱚᱱᱟ ᱚᱠᱛᱚ ᱨᱮᱱ ᱯᱚᱨᱫᱷᱟᱱ ᱢᱚᱱᱛᱨᱤ [[ᱦᱩᱥᱟᱭᱤᱱ ᱢᱚᱦᱟᱢᱚᱫ ᱮᱨᱥᱟᱫ]]᱾
== ᱢᱩᱠᱛᱤ ᱡᱩᱫᱷᱚ ᱨᱮᱱᱟᱜ ᱠᱟᱛᱷᱟ ==
ᱢᱩᱠᱛᱤ ᱡᱩᱫᱷᱚ ᱚᱠᱛᱚ ᱨᱮ ᱱᱤᱭᱟᱹ ᱩᱯᱚᱡᱮᱞᱟ ᱫᱚ ᱙ ᱱᱟᱢᱵᱟᱨ ᱥᱮᱠᱴᱚᱨ ᱨᱮ ᱛᱟᱦᱮᱸ ᱠᱟᱱᱟ᱾ ᱙ ᱱᱚᱝ ᱥᱮᱠᱴᱚᱨ ᱦᱮᱰ ᱠᱚᱣᱟᱴᱟᱨ ᱫᱚ ᱛᱟᱦᱮᱸ ᱠᱟᱱᱟ ᱟᱢᱟᱫᱤ ᱤᱭᱩᱱᱤᱭᱚᱱ ᱨᱮ᱾ ᱱᱤᱭᱟᱹ ᱫᱚ ᱵᱟᱪᱷᱟᱨ ᱵᱟᱲᱤ ᱢᱚᱱᱚᱨᱚᱧᱡᱚᱱ ᱠᱮᱢᱯ ᱧᱩᱛᱩᱢ ᱛᱮ ᱟᱹᱰᱤ ᱜᱮ ᱵᱟᱲᱟᱭ ᱢᱮᱱᱟᱜ-ᱟ᱾ ᱟᱨ ᱱᱚᱸᱰᱮ ᱠᱷᱚᱱ ᱜᱮ ᱢᱩᱦᱤᱵᱽ ᱵᱟᱹᱦᱤᱱᱤ ᱒᱓ ᱜᱚᱴᱟᱝ ᱠᱮᱢᱯ ᱠᱚ ᱯᱚᱨᱤᱪᱟᱞᱚ ᱱᱟᱭᱮᱜ ᱠᱟᱱ ᱛᱟᱦᱮᱱ ᱱᱟ᱾ ᱱᱤᱭᱟᱹ ᱮᱞᱟᱠᱟ ᱨᱮ ᱞᱟᱹᱜᱤᱫ ᱫᱚ ᱕ ᱜᱚᱴᱟᱝ ᱠᱮᱢᱯ ᱛᱟᱦᱮᱱ ᱠᱟᱱᱟ᱾ 
== ᱯᱚᱨᱥᱟᱥᱚᱱᱤᱠ ᱮᱞᱟᱠᱟᱠᱚ ==
ᱠᱚᱭᱨᱟ ᱩᱯᱚᱡᱮᱞᱟ ᱨᱮ ᱢᱮᱱᱟᱜ-ᱟ ᱗ ᱜᱚᱴᱟᱝ ᱤᱭᱩᱱᱤᱭᱚᱱ᱾ ᱗᱒ ᱜᱚᱴᱟᱝ ᱢᱳᱣᱡᱟ ᱟᱨ ᱑᱓᱑ ᱜᱚᱴᱟᱝ ᱟᱛᱚ᱾ ᱤᱭᱩᱱᱤᱭᱚᱱ ᱠᱚ ᱫᱚ ᱦᱩᱭᱩᱜ ᱠᱟᱱᱟ,
*ᱟᱢᱟᱫᱤ ᱤᱭᱩᱱᱤᱭᱚᱱ
*ᱵᱟᱜᱟᱞᱤ ᱤᱭᱩᱱᱤᱭᱚᱱ
*ᱢᱚᱦᱮᱥᱨᱤᱯᱩᱨ ᱤᱭᱩᱱᱤᱭᱚᱱ
*ᱢᱚᱦᱟᱨᱟᱡᱽᱯᱩᱨ ᱤᱭᱩᱱᱤᱭᱚᱱ
*ᱠᱚᱭᱨᱟ ᱥᱚᱫᱚᱨ ᱤᱭᱩᱱᱤᱭᱚᱱ
*ᱩᱛᱟᱹᱨ ᱵᱮᱫᱠᱟᱥᱤ ᱤᱭᱩᱱᱤᱭᱚᱱ
*ᱫᱟᱹᱠᱷᱤᱱ ᱵᱮᱫᱠᱟᱥᱤ ᱤᱭᱩᱱᱤᱭᱚᱱ
== ᱦᱚᱲ ᱠᱚ ==
᱑᱙᱙᱑ ᱥᱮᱨᱢᱟ ᱨᱮᱱᱟᱜ ᱦᱚᱲ ᱞᱮᱠᱷᱟ ᱨᱮ ᱵᱟᱲᱟᱭ ᱟᱠᱟᱱᱟ ᱱᱤᱭᱟᱹ ᱩᱯᱚᱡᱮᱞᱟ ᱨᱮ ᱑᱖᱕.᱔᱗᱓ ᱜᱚᱴᱟᱝ᱾ ᱠᱚᱲᱟ ᱔᱙.᱖᱘% ᱟᱨ ᱠᱩᱲᱤ ᱕᱐.᱓᱒%᱾ ᱱᱤᱭᱟᱹ ᱩᱯᱚᱡᱮᱞᱟ ᱨᱮ ᱑᱘ ᱥᱮᱨᱢᱟ ᱫᱷᱟᱹᱵᱤᱡᱽ ᱛᱮ ᱘᱐.᱘᱓᱐ ᱜᱚᱴᱟᱝ ᱦᱚᱲ ᱠᱚ ᱥᱟᱝᱜᱮᱣ ᱟᱠᱟᱱᱟ᱾ 
== ᱱᱟᱸᱭ ᱱᱟᱞᱟᱠᱚ ==
ᱠᱚᱭᱨᱟ ᱩᱯᱚᱡᱮᱞᱟ ᱨᱮ ᱟᱭᱢᱟ ᱜᱚᱴᱟᱝ ᱜᱟᱰᱟ ᱜᱮ ᱬᱮᱱᱟᱜ-ᱟ᱾ ᱚᱱᱟ ᱛᱟᱞᱟ ᱨᱮ ᱧᱩᱛᱩᱢᱟᱱ ᱜᱟᱰᱟ ᱫᱚ ᱦᱩᱭᱩᱜ ᱠᱟᱱᱟ 
*ᱥᱤᱵᱽᱥᱟ ᱜᱟᱰᱟ
*ᱯᱚᱥᱩᱨ ᱜᱟᱰᱟ
*ᱵᱚᱞᱚ ᱜᱟᱰᱟ
*ᱚᱯᱚᱨᱱᱚᱜᱟᱪᱷᱤ ᱜᱟᱰᱟ
== ᱥᱤᱠᱱᱟᱸᱛ ==
ᱱᱤᱭᱟᱹ ᱩᱯᱚᱡᱮᱞᱟ ᱨᱮ ᱜᱚᱲ ᱚᱱᱚᱞᱤᱭᱟᱹ ᱓᱒.᱔%᱾ ᱚᱱᱟ ᱛᱟᱞᱟ ᱨᱮ ᱠᱚᱲᱟ ᱔᱓.᱖, ᱟᱨ ᱠᱩᱲᱤ ᱫᱚ ᱒᱑.᱔% ᱾
== ᱟᱨᱦᱚᱸ ᱧᱮᱞ ==
*[[ᱠᱷᱩᱞᱱᱟ ᱠᱷᱚᱸᱰ]]
*[[ᱠᱷᱩᱞᱱᱟ ᱦᱚᱱᱚᱛ]]
*[[ᱵᱟᱝᱞᱟᱫᱮᱥ ᱨᱮᱱᱟᱜ ᱩᱯᱚᱡᱮᱞᱟᱠᱚ]]
== ᱵᱟᱨᱦᱮ ᱡᱚᱱᱚᱲ ==
== ᱯᱷᱮᱵᱟᱛ ==
