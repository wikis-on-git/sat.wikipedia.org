[[File:Kurukshetra.jpg|thumb|]]

'''ᱢᱟᱦᱟᱵᱷᱟᱨᱚᱛ''' ᱫᱚ ᱦᱤᱱᱫᱩ ᱠᱚᱣᱟᱜ ᱢᱤᱱ ᱫᱟᱢᱟᱱ ᱫᱷᱚᱨᱚᱢᱯᱩᱛᱷᱤ ᱠᱟᱱᱟ ᱾ ᱡᱟᱦᱟᱸ ᱫᱚ ᱠᱷᱟᱹᱞᱤ ᱩᱭᱦᱟᱹᱨ ᱦᱟᱹᱴᱤᱧ ᱨᱮᱜᱮ ᱦᱟᱹᱡᱩᱜᱼᱟ ᱾ ᱢᱤᱼᱢᱤᱫ ᱫᱷᱟᱣ ᱫᱚ "'''ᱵᱷᱟᱨᱚᱛ'''" ᱢᱮᱱᱛᱮ ᱢᱮᱛᱟᱦᱟᱜ ᱱᱚᱶᱟ ᱫᱷᱚᱨᱚᱢᱯᱩᱛᱷᱤ ᱫᱚ ᱵᱷᱟᱨᱚᱛ ᱨᱮᱭᱟᱜ ᱫᱷᱚᱨᱚᱢᱤᱭᱟᱹ, ᱢᱟᱨᱮ ᱠᱟᱛᱷᱟ, ᱱᱟᱜᱟᱢᱤᱭᱟᱹ, ᱟᱨ ᱥᱟᱱᱟᱥᱤᱭᱟᱹ ᱯᱩᱛᱷᱤ ᱠᱟᱱᱟ ᱾ ᱡᱮᱜᱮᱛ ᱨᱮᱭᱟᱜ ᱡᱚᱛᱚ ᱠᱷᱚᱱ ᱡᱤᱞᱤᱧ ᱥᱟᱱᱟᱶᱦᱮᱫ ᱯᱩᱛᱷᱤ ᱦᱤᱱᱫᱩ ᱫᱷᱚᱨᱚᱢ ᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱯᱩᱛᱷᱤ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ ᱾ ᱱᱚᱣᱟ ᱯᱩᱛᱷᱤ ᱫᱚ ᱦᱤᱱᱫᱩ ᱫᱷᱚᱨᱚᱢ ᱨᱮ ᱯᱚᱧᱪᱚᱢ ᱵᱮᱫᱽ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱢᱮᱱᱟᱜᱼᱟ ᱾ ᱡᱩᱫᱤ ᱦᱚᱸ ᱱᱚᱣᱟ ᱥᱟᱱᱟᱶᱦᱮᱫ ᱨᱮᱭᱟᱜ ᱡᱚᱛᱚ ᱠᱷᱚᱱ ᱥᱚᱨᱮᱥ ᱥᱤᱨᱡᱚᱱ ᱠᱷᱚᱱ  ᱢᱤᱫᱴᱟᱹᱜ ᱢᱟᱱᱟᱣ ᱵᱟᱛᱟᱣ ᱦᱩᱭᱩᱜ ᱠᱟᱱᱟ ᱾ ᱤᱠᱷᱟᱹ ᱰ ᱛᱮᱦᱮᱧ ᱫᱚ ᱱᱚᱣᱟ ᱯᱩᱛᱷᱤ ᱫᱚ ᱡᱚᱛᱚ ᱵᱷᱟᱨᱚᱛᱤᱭᱟᱹ ᱠᱚ ᱞᱟᱹᱜᱤᱫ ᱱᱟᱯᱟᱭ ᱡᱤᱭᱚᱱ ᱨᱮᱭᱟᱜ ᱢᱤᱫ ᱰᱟᱦᱟᱨ ᱠᱟᱱᱟ ᱾ ᱱᱚᱣᱟ ᱥᱤᱨᱡᱚᱱ ᱫᱚ ᱯᱟᱹᱦᱤᱞ ᱵᱷᱟᱨᱚᱛ ᱱᱟᱜᱟᱢ ᱨᱮᱭᱟᱜ ᱢᱤᱫ ᱜᱟᱛᱷᱟ ᱠᱟᱱᱟ ᱾ ᱱᱚᱣᱟ ᱨᱮᱜᱮ ᱦᱤᱱᱫᱩ ᱫᱷᱚᱨᱚᱢ ᱨᱮᱭᱟᱜ ᱥᱚᱱᱚᱛ ᱯᱩᱛᱷᱤ "[[ᱵᱷᱟᱜᱽᱵᱚᱛᱜᱤᱛᱟ]]" ᱴᱷᱟᱶ ᱮ ᱦᱟᱛᱟᱣᱟ ᱾ ᱯᱩᱨᱟᱹ ᱢᱟᱦᱟᱵᱷᱟᱨᱚᱛ ᱨᱮ ᱥᱩᱨ ᱥᱩᱯᱩᱨ ᱑᱑᱐,᱐᱐᱐ ᱦᱟᱹᱴᱤᱧ ᱢᱮᱱᱟᱜᱼᱟ ᱾ ᱡᱟᱦᱟᱸ ᱜᱨᱤᱠ ᱚᱱᱚᱬᱦᱮ ᱤᱞᱤᱭᱚᱰ ᱟᱨ ᱚᱰᱤᱥᱮᱭ ᱠᱷᱚᱱ ᱞᱟᱹᱴᱩᱨᱮ ᱜᱮᱞ ᱜᱟᱵᱟᱬ ᱢᱟᱨᱟᱝᱼᱟ ᱾ 

ᱦᱤᱱᱫᱩᱣᱟᱜ ᱢᱟᱱᱟᱣ ᱵᱟᱛᱟᱣ, ᱢᱟᱨᱮ ᱠᱟᱛᱷᱟ ᱥᱟᱹᱠᱷᱭᱟᱹᱛ ᱟᱨ ᱱᱤᱡᱮ ᱢᱟᱦᱟᱵᱷᱟᱨᱚᱛ ᱞᱮᱠᱟᱛᱮ ᱱᱚᱣᱟ ᱯᱩᱛᱷᱤ ᱨᱤᱱᱤᱡ ᱚᱱᱚᱞᱤᱭᱟᱹ ᱫᱚ ᱵᱮᱫᱽᱵᱭᱟᱥ ᱜᱮᱠᱚ ᱢᱟᱱᱟᱣ ᱵᱟᱛᱟᱣ ᱮᱭᱟ ᱾ ᱱᱚᱣᱟ ᱯᱩᱛᱷᱤ ᱨᱤᱱᱤᱡ ᱚᱱᱚᱞᱤᱭᱟᱹ ᱵᱮᱫᱽᱵᱭᱟᱥ ᱱᱚᱣᱟ ᱯᱩᱛᱷᱤ ᱨᱮ ᱱᱭᱟᱭ, ᱥᱮᱪᱮᱫ, ᱛᱤᱠᱪᱷᱟᱹ, ᱡᱭᱚᱛᱤᱥ, ᱵᱩᱫᱷᱤᱱᱤᱛᱤ, ᱡᱚᱜᱟ-ᱟᱹᱨᱤ, ᱠᱟᱹᱣᱰᱤ-ᱟᱹᱨᱤ, ᱵᱟᱹᱥᱛᱩ-ᱟᱹᱨᱤ, ᱵᱟᱰᱚᱦᱤ-ᱟᱹᱨᱤ, ᱠᱟᱹᱢᱤ-ᱟᱹᱨᱤ, ᱟᱨ ᱫᱷᱚᱨᱚᱢ-ᱟᱹᱨᱤ ᱦᱚᱸ ᱯᱟᱥᱱᱟᱣ ᱠᱟᱛᱮ ᱜᱟᱞᱟᱝ ᱜᱟᱵᱟᱱ ᱵᱤᱥᱲᱤ ᱟᱠᱟᱱᱟ ᱾

==ᱯᱩᱛᱷᱤ ᱚᱞ ᱨᱮᱭᱟᱜ ᱱᱟᱜᱟᱢ==

'''ᱵᱮᱫᱽᱵᱭᱟᱥ''' ᱢᱟᱦᱟᱵᱷᱟᱨᱚᱛ ᱯᱩᱨᱟᱹ ᱚᱞᱼᱛᱚᱞ ᱞᱟᱹᱜᱤᱫ ᱛᱮ ᱓ ᱥᱮᱨᱢᱟ ᱞᱟᱜᱟᱣ ᱟᱫᱮ ᱛᱟᱦᱮᱸᱫ ᱾ ᱱᱚᱣᱟ ᱨᱮᱭᱟᱜ ᱮᱛᱮᱫ ᱫᱚ ᱱᱚᱣᱟ ᱦᱩᱭ ᱫᱟᱲᱮᱭᱟᱜᱼᱟ ᱩᱱ ᱚᱠᱛᱚ ᱨᱮ ᱚᱱᱚᱞ ᱞᱤᱯᱤ ᱨᱮᱭᱟᱜ ᱩᱱᱟᱹᱜ ᱩᱛᱱᱟᱹᱣ ᱵᱟᱝ ᱦᱩᱭ ᱟᱠᱟᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮᱫᱚ ᱢᱩᱱᱤ ᱨᱩᱥᱤ ᱠᱚ ᱦᱚᱛᱮᱛᱮ ᱫᱷᱚᱨᱚᱢ ᱠᱟᱛᱷᱟ ᱠᱚᱫᱚ ᱡᱩᱜᱽ ᱡᱩᱜᱽ ᱨᱮᱭᱟᱜ ᱞᱟᱠᱪᱟᱨ ᱠᱚᱫᱚ ᱢᱚᱱᱮ ᱢᱚᱪᱟ ᱨᱮᱜᱮ ᱩᱭᱦᱟᱹᱨ ᱠᱟᱛᱮ ᱠᱚ ᱵᱟᱧᱪᱟᱣ ᱫᱚᱦᱚᱭᱮᱫ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮᱫᱚ ᱨᱤᱥᱤ ᱠᱚᱣᱟᱜ ᱯᱟᱹᱨᱥᱤ ᱫᱚ ᱥᱚᱸᱥᱠᱨᱩᱛ ᱛᱟᱦᱮᱸ ᱠᱟᱱᱟ ᱾ ᱱᱚᱝᱠᱟ ᱜᱮ ᱨᱩᱥᱤ ᱠᱚ ᱦᱚᱛᱮᱛᱮ ᱫᱷᱚᱨᱚᱢ ᱥᱟᱶᱦᱮᱫ ᱠᱚᱫᱚ ᱯᱩᱨᱟᱹ ᱢᱚᱱᱮ ᱢᱚᱪᱟ ᱨᱮᱜᱮ ᱩᱭᱦᱟᱹᱨ ᱫᱚᱦᱚ ᱠᱟᱛᱮ  ᱡᱩᱜᱽ ᱛᱟᱭᱚᱢ ᱡᱩᱜᱽ ᱥᱟᱭ ᱥᱟᱭ ᱥᱮᱨᱢᱟ ᱫᱷᱟᱹᱵᱤᱡ ᱩᱭᱦᱟᱹᱨ ᱫᱚᱦᱚ ᱦᱩᱭ ᱞᱮᱱᱟ ᱾ 


ᱤᱠᱷᱟᱹᱱ ᱛᱤᱱ ᱡᱚᱦᱚᱜ ᱵᱟᱹᱭ ᱵᱟᱹᱭ ᱛᱮ ᱚᱠᱛᱚ ᱨᱮᱭᱟᱜ ᱚᱨᱥᱚᱝ ᱛᱮ ᱵᱚᱭᱫᱤᱠ ᱡᱸᱜᱽ ᱨᱮᱭᱟᱜ ᱢᱩᱪᱟᱹᱫ ᱥᱟᱶ ᱛᱮᱜᱮ ᱨᱩᱥᱤ ᱠᱚᱣᱟᱜ ᱵᱚᱭᱫᱤᱠ ᱥᱟᱶᱦᱮᱫ ᱩᱭᱦᱟᱹᱨ ᱫᱚᱦᱚᱭ ᱨᱮᱭᱟᱜ ᱛᱚᱦᱚᱨ ᱢᱟᱞᱚᱴ ᱮᱱᱟ ᱩᱱ ᱠᱷᱚᱱ ᱵᱚᱭᱫᱤᱠ ᱥᱟᱶᱦᱮᱫ ᱫᱚ ᱯᱟᱹᱱᱰᱩ ᱪᱤᱠᱤ ᱛᱮ ᱚᱞ ᱠᱟᱛᱮ ᱵᱟᱧᱪᱟᱣ ᱫᱚᱦᱚᱭ ᱞᱟᱹᱜᱤᱫ ᱵᱮᱵᱷᱟᱨ ᱦᱩᱭ ᱮᱱᱟ ᱾ ᱱᱚᱶᱟ ᱫᱚ ᱡᱚᱛᱚ ᱦᱚᱲ ᱜᱮᱠᱚ ᱢᱟᱱᱟᱣ ᱵᱟᱛᱟᱣᱟ ᱡᱮ ᱢᱟᱦᱟᱵᱷᱟᱨᱚᱛ ᱨᱮᱭᱟᱜ ᱱᱤᱛᱚᱜᱟᱜ ᱨᱩᱯ ᱫᱚ ᱛᱤᱱᱟᱹᱝ ᱮᱴᱠᱮᱴᱚᱬᱮ ᱯᱟᱨᱚᱢ ᱠᱟᱛᱮ ᱵᱮᱱᱟᱣ ᱦᱩᱭ ᱟᱠᱟᱱᱟ ᱾

==ᱩᱯᱨᱩᱢ==

'''ᱟ.ᱰᱤ ᱞᱮᱠᱟᱱ ᱧᱩᱛᱩᱢ''' ᱱᱚᱶᱟ ᱢᱟᱦᱟᱱ ᱯᱩᱛᱷᱤ ᱫᱚ "'''ᱡᱚᱭ ᱥᱚᱝᱦᱤᱛᱟ'''", "'''ᱵᱷᱟᱨᱚᱛ'''" ᱟᱨ "'''ᱢᱟᱦᱟᱵᱷᱟᱨᱚᱛ'''" ᱱᱚᱣᱟ ᱯᱮᱭᱟ ᱧᱩᱛᱩᱢ ᱛᱮ ᱜᱩᱱᱢᱟ.ᱱ ᱢᱮᱱᱟᱜᱼᱟ ᱾ ᱥᱟ.ᱨᱤ ᱛᱮ ᱵᱮᱫᱽᱵᱭᱟᱥ ᱫᱚ ᱡᱚᱛᱚ ᱠᱷᱚᱱ ᱢᱟᱬᱟᱝ ᱨᱮ ᱑,᱐᱐,᱐᱐᱐ ᱥᱞᱚᱠᱚ ᱨᱮᱭᱟᱜ ᱚᱨᱡᱚ ᱨᱮᱭᱟᱜ "'''ᱵᱷᱟᱨᱚᱛ'''" ᱧᱩᱛᱩᱢᱟᱱ ᱯᱩᱛᱷᱤ ᱫᱚᱭ ᱜᱟᱞᱟᱝ ᱜᱟᱵᱟᱱ ᱞᱮᱜᱼᱟ ᱾ ᱱᱚᱣᱟᱨᱮ ᱩᱱᱤ ᱫᱚ ᱵᱷᱟᱨᱚᱛ ᱵᱚᱨᱥᱚ ᱨᱮᱭᱟᱜ ᱪᱩᱨᱤᱛ ᱥᱟᱶᱼᱥᱟᱶ ᱛᱮ ᱮᱴᱟᱜ ᱠᱚᱜ ᱟ.ᱰᱤᱜᱟᱱ ᱢᱟᱦᱟᱱ ᱨᱩᱥᱤ, ᱪᱚᱸᱫᱽᱨᱚᱵᱚᱝᱥᱤ, ᱥᱩᱨᱭᱟᱵᱚᱝᱥᱤ ᱨᱟᱡᱟ ᱠᱚᱣᱟᱜ ᱠᱷᱟᱴᱚ ᱠᱟ.ᱦᱱᱤ ᱥᱟᱶᱛᱮ ᱟ.ᱰᱤᱜᱟᱱ ᱮᱴᱟᱝ ᱫᱷᱚᱨᱚᱢᱤᱭᱟ. ᱠᱟ.ᱦᱱᱤ ᱠᱚᱦᱚᱸᱭ ᱥᱮᱞᱮᱫ ᱞᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱵᱭᱟᱥ ᱫᱚ ᱒᱔,᱐᱐᱐ ᱥᱞᱚᱠᱚ ᱨᱮᱭᱟᱜ ᱵᱤᱱᱟ. ᱮᱴᱟᱜ ᱨᱩᱥᱤ, ᱪᱚᱸᱫᱽᱨᱚᱵᱚᱝᱥᱤ, ᱥᱩᱨᱭᱟᱵᱚᱝᱥᱤ ᱨᱟᱡᱟ ᱠᱚᱣᱟᱜ ᱠᱷᱟᱴᱚ ᱠᱟ.ᱦᱱᱤ ᱠᱷᱟ.ᱞᱤ ᱵᱷᱟᱨᱚᱛᱤᱭᱟ. ᱠᱚ ᱩᱨᱩᱢ ᱠᱟᱛᱮ '''ᱵᱷᱟᱨᱚᱛ''' ᱯᱩᱛᱷᱤᱭ ᱵᱮᱱᱟᱣ ᱠᱮᱜᱼᱟ ᱾ ᱱᱚᱣᱟ ᱵᱟᱱᱟᱨ ᱚᱞᱼᱛᱚᱞ ᱨᱮ ᱫᱷᱚᱨᱢ ᱚᱫᱷᱚᱨᱢ ᱴᱷᱮᱱ ᱡᱤᱛᱠᱟ.ᱨᱚᱜ ᱨᱮᱭᱟᱜ ᱮᱛᱮᱫ ᱠᱷᱟ.ᱛᱤᱨ ᱱᱩᱭ ᱫᱚ 'ᱡᱚᱭ' ᱢᱮᱱᱛᱮ ᱦᱚᱸᱠᱚ ᱢᱮᱛᱟ ᱫᱮᱭᱟ ᱾ ᱢᱟᱦᱟᱵᱷᱟᱨᱚᱛ ᱨᱮ ᱢᱤᱫ ᱠᱟᱛᱷᱟ ᱢᱮᱱᱟᱜᱼᱟ ᱡᱮ ᱛᱤᱱ ᱡᱚᱦᱚᱜ ᱫᱮᱵᱽ ᱜᱩᱱ ᱠᱚ ᱯᱟ.ᱞᱤ ᱨᱮᱭᱟᱜ ᱢᱤᱫ ᱫᱷᱟᱨᱮ ᱨᱮ ᱯᱩᱱᱭᱟ. ᱵᱮᱫᱚᱸ ᱠᱚ ᱫᱚᱦᱚ ᱠᱮᱜᱼᱟ ᱟᱨ ᱫᱚᱥᱟᱨ ᱯᱟᱦᱴᱟ ᱨᱮᱫᱚ ᱵᱷᱟᱨᱚᱛ ᱯᱩᱛᱷᱤ ᱠᱚ ᱫᱚᱦᱚ ᱠᱮᱜᱼᱟ ᱮᱱᱠᱷᱟᱱ ᱵᱷᱟᱨᱚᱛ ᱯᱩᱛᱷᱤ ᱫᱚ ᱡᱚᱛᱚ ᱵᱮᱫᱚ ᱛᱩᱞᱟ.ᱡᱚᱠᱷᱟᱨᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱦᱟᱢᱟᱞ ᱩᱯᱨᱩᱢ ᱮ ᱮᱢ ᱠᱮᱜᱼᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱵᱷᱟᱨᱚᱛ ᱯᱩᱛᱷᱤ ᱨᱮᱭᱟᱜ ᱱᱚᱶᱟ ᱫᱟᱢᱟᱱ ᱦᱟᱢᱟᱞ ᱧᱮᱞ ᱠᱟᱛᱮ ᱫᱮᱵᱽᱜᱩᱱ ᱟᱨ ᱨᱩᱥᱤ ᱠᱚ ᱱᱚᱣᱟ ᱫᱚ "'''ᱢᱟᱦᱟᱵᱷᱟᱨᱚᱛ'''" ᱧᱩᱛᱩᱢ ᱠᱚ ᱪᱟᱞᱟᱫᱼᱟ ᱟᱨ ᱱᱚᱣᱟ ᱠᱟᱛᱷᱟ ᱠᱷᱟ.ᱛᱤᱨ ᱜᱮ ᱢᱟ.ᱱᱢᱤ ᱠᱚ ᱴᱷᱮᱱ ᱱᱚᱣᱟ ᱯᱩᱛᱷᱤ ᱫᱚ 'ᱢᱟᱦᱟᱵᱷᱟᱨᱚᱛ' ᱧᱩᱛᱩᱢ ᱛᱮᱜᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱜᱩᱱ ᱢᱟ.ᱱ ᱮ ᱟᱢᱮᱴ ᱠᱮᱜᱼᱟ ᱾ 


==ᱢᱟᱦᱟᱵᱷᱟᱨᱚᱛ ᱨᱮᱭᱟᱜ ᱠᱷᱟᱴᱚ ᱠᱟᱛᱷᱟ==

"ᱯᱩᱨᱟᱬ" (ᱢᱟᱨᱮ ᱠᱟᱛᱷᱟ) ᱞᱮᱠᱟᱛᱮ '''ᱵᱨᱚᱦᱢᱟ''' ᱠᱷᱚᱱ '''ᱚᱛᱨᱤ''', ᱚᱛᱨᱤ ᱠᱷᱚᱱ '''ᱪᱚᱸᱫᱽᱨᱚᱢᱟ''', ᱪᱚᱸᱫᱽᱨᱚᱢᱟ ᱠᱷᱚᱱ '''ᱵᱩᱫᱷ''' ᱟᱨ ᱵᱩᱫᱷ ᱠᱷᱚᱱ '''ᱤᱞᱚ ᱱᱚᱱᱫᱚᱱ ᱯᱩᱨᱩᱵᱟ''' ᱦᱟᱜ ᱡᱟᱱᱟᱢ ᱦᱩᱭ ᱮᱱᱟ ᱾ ᱩᱱᱤ ᱠᱷᱚᱱ '''ᱟᱭᱩ''', ᱟᱭᱩ ᱠᱷᱚᱱ ᱨᱟᱡᱟ '''ᱱᱚᱦᱩᱥ''', ᱟᱨ ᱱᱦᱩᱥ ᱠᱷᱚᱱ '''ᱭᱚᱭᱟᱛᱤ''' ᱭ ᱡᱟᱱᱟᱢ ᱮᱱᱟ ᱾ ᱭᱚᱭᱟᱛᱤ ᱠᱷᱚᱱ '''ᱯᱩᱨᱩ''' ᱭ ᱦᱩᱭ ᱮᱱᱟ ᱾ ᱯᱩᱨᱩᱣᱟᱜ ᱵᱚᱝᱥᱚ ᱨᱮ '''ᱵᱷᱚᱨᱚᱛ''' ᱟᱨ ᱵᱷᱚᱨᱚᱛᱟᱭ ᱜᱷᱟᱨᱚᱸᱡᱽ ᱨᱮ ᱨᱟᱡᱟ ᱠᱩᱨᱩᱭ ᱦᱩᱭ ᱮᱱᱟ ᱾ ᱠᱩᱨᱩᱣᱟᱜ ᱵᱚᱝᱥᱚ ᱨᱮ ᱨᱟᱡᱟ '''ᱥᱟᱱᱛᱚᱱᱩ''' ᱭ ᱦᱩᱭ ᱮᱱᱟ ᱾ ᱥᱟᱱᱛᱚᱱᱩ ᱠᱷᱚᱱ ᱜᱚᱝᱜᱟ ᱦᱚᱯᱚᱱ '''ᱵᱷᱤᱥᱢᱚ''' ᱭ ᱦᱩᱭ ᱮᱱᱟ ᱾ ᱥᱟᱱᱛᱚᱱᱩ ᱨᱤᱱ ᱥᱚᱛᱭᱚᱵᱚᱛᱤᱭᱟᱜ ᱟᱭᱳ ᱠᱚᱞᱮ ᱠᱷᱚᱱ ᱪᱤᱛᱨᱟᱜᱚᱸᱫᱽ ᱟᱨ ᱵᱤᱪᱤᱛᱨᱚᱵᱤᱨᱡᱽ ᱠᱤᱱ ᱡᱟᱱᱟᱢ ᱮᱱᱟ ᱾ ᱪᱤᱛᱨᱟᱜᱚᱸᱫᱷ ᱜᱚᱸᱫᱷᱚᱨᱵᱷᱚ ᱦᱚᱛᱮᱛᱮᱭ ᱜᱚᱡ ᱦᱚᱪᱚᱭᱮᱱᱟ ᱟᱨ ᱨᱟᱡᱟ ᱵᱤᱪᱤᱛᱨᱚᱵᱤᱨᱡᱽ ᱦᱚᱸᱭ ᱵᱚᱸᱜᱟ ᱫᱤᱥᱚᱢ ᱮᱱᱟ ᱾ ᱩᱱ ᱡᱚᱦᱚᱜ ᱥᱚᱛᱭᱚᱵᱚᱛᱤᱭᱟᱜ ᱵᱷᱮᱡᱟ ᱛᱮᱜᱮ ᱵᱭᱟᱥ ᱫᱚ ᱱᱤᱭᱳᱜᱽ ᱦᱚᱛᱮᱛᱮ ᱚᱢᱵᱤᱠᱟᱦᱟᱜ ᱟᱭᱳ ᱠᱚᱞᱮ ᱠᱷᱚᱱ ᱫᱷᱨᱩᱛᱚᱨᱟᱥᱴᱨᱚ ᱟᱨ ᱚᱢᱵᱟᱞᱤᱠᱟ ᱦᱟᱜ ᱟᱭᱳ ᱠᱚᱞᱮ ᱠᱷᱚᱱ ᱯᱟᱱᱰᱩ ᱭ ᱡᱟᱱᱟᱢ ᱮᱱᱟ ᱾ ᱫᱷᱨᱩᱛᱚᱨᱟᱥᱴᱨᱚ ᱫᱚ ᱜᱟᱸᱫᱷᱟᱨᱤ ᱦᱚᱛᱮᱛᱮ ᱥᱟᱭ ᱦᱚᱯᱚᱱ ᱮ ᱡᱟᱱᱟᱢ ᱠᱮᱫ ᱠᱚᱣᱟ, ᱡᱟᱦᱟᱸᱨᱮ ᱫᱩᱨᱡᱚᱫᱷᱚᱱ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱟᱨ ᱯᱟᱱᱰᱩ ᱨᱤᱱ ᱡᱩᱫᱷᱤᱥᱴᱤᱨ, ᱵᱷᱤᱢ, ᱚᱨᱡᱩᱱ, ᱱᱚᱠᱩᱞ ᱟᱨ ᱥᱚᱦᱫᱮᱵᱽ ᱢᱚᱬᱮ ᱦᱚᱯᱚᱱ ᱠᱚ ᱛᱟᱦᱮᱸ ᱠᱟᱱᱟ ᱾ ᱫᱷᱨᱩᱛᱚᱨᱟᱥᱴᱨᱚ ᱫᱚ ᱡᱟᱱᱟᱢ ᱠᱷᱚᱱ ᱜᱮ ᱠᱟᱬᱟᱭ ᱛᱟᱦᱮᱸ ᱠᱟᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱩᱱᱤᱭᱟᱜ ᱴᱷᱟᱶᱨᱮ ᱯᱟᱱᱰᱩ ᱨᱟᱡᱟ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱢᱤᱫ ᱫᱷᱟᱣ ᱵᱤᱨ ᱨᱮ ᱥᱮᱸᱫᱽᱨᱟ ᱮᱱᱮᱡ ᱚᱠᱛᱚ ᱨᱮ ᱯᱟᱱᱰᱩᱣᱟᱜ ᱥᱟᱨ ᱛᱮ ᱢᱤᱫ ᱫᱩᱯᱩᱞᱟ.ᱲ ᱫᱟᱨᱦᱟ ᱨᱮᱠᱤᱱ ᱩᱱᱩᱢ ᱟᱫ ᱟᱠᱟᱱ ᱡᱤᱞ ᱡᱟᱱᱣᱟ ᱨᱩᱯ ᱨᱮ ᱨᱩᱥᱤᱭ ᱛᱮᱨᱟᱝ ᱜᱚᱡ ᱮᱱᱟ ᱾ ᱩᱱᱤ ᱨᱩᱥᱤ ᱦᱚᱛᱮᱛᱮ ᱯᱟᱱᱰᱩ ᱚᱵᱷᱤᱥᱟᱯ ᱮ ᱮᱢ ᱦᱚᱪᱚ ᱮᱱᱟ ᱫᱚ, 'ᱱᱤᱛᱚᱜ ᱫᱚ ᱡᱟᱦᱟᱸ ᱛᱤᱥ ᱜᱮ ᱟᱢ ᱟᱢᱤᱡ ᱮᱨᱟ ᱥᱟᱶ ᱮᱢ ᱫᱩᱯᱩᱞᱟ.ᱲᱟ, ᱩᱱ ᱡᱚᱦᱚᱜ ᱜᱮ ᱟᱢᱟᱜ ᱡᱤᱣᱤ ᱩᱰᱩᱠᱚᱜᱼᱟ ᱾' ᱯᱟᱱᱰᱩ ᱟ.ᱰᱤ ᱵᱟ.ᱲᱛᱤ ᱠᱟᱺᱦᱤᱥ ᱠᱟᱛᱮ ᱟᱡ ᱨᱤᱱ ᱮᱨᱟ ᱠᱚ ᱥᱟᱶ ᱛᱤᱥ ᱦᱚᱸ ᱫᱩᱞᱟ.ᱱ ᱥᱟ.ᱜᱟ.ᱭ ᱵᱟᱭ ᱫᱚᱦᱚ ᱞᱮᱜᱼᱟ ᱾ ᱟᱨ ᱫᱷᱨᱩᱛᱚᱨᱟᱥᱴᱨᱚ ᱟᱡᱟᱜ ᱨᱟᱡᱟ ᱟᱺᱜᱤᱵᱷᱟᱨ ᱪᱟᱞ ᱦᱚᱴᱚ ᱠᱟᱛᱮ ᱟᱡ ᱨᱤᱱ ᱮᱨᱟ ᱥᱟᱶ ᱵᱤᱨ ᱵᱟᱥᱟ ᱡᱤᱭᱚᱱ ᱠᱚ ᱠᱷᱟᱸᱰᱟᱣ ᱠᱮᱜᱼᱟ ᱾ 


==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/Kali_Yuga

https://en.m.wikipedia.org/wiki/Characters_in_the_Mahabharata
==ᱥᱟᱹᱠᱷᱭᱟᱹᱛ==

https://en.m.wikipedia.org/wiki/Random_House_Webster%27s_Unabridged_Dictionary

http://www.oxforddictionaries.com/definition/english/Mahabharata

https://books.google.com/books?id=zB4n3MVozbUC&pg=PA1755&dq=itihasa

==ᱵᱟᱦᱨᱮ ᱡᱚᱱᱚᱲ==

https://web.archive.org/web/20101107222102/http://www.sub.uni-goettingen.de/ebene_1/fiindolo/gretil/1_sanskr/2_epic/mbh/sas/mahabharata.htm

http://www.holybooks.com/mahabharata-all-volumes-in-12-pdf-files/

http://www.brown.edu/Departments/Sanskrit_in_Classics_at_Brown/Mahabharata/MBh2Biblio.html#Poona
[[Category:ᱦᱤᱱᱫᱩ ᱫᱷᱚᱨᱚᱢ]]
