ᱫᱤᱵᱤ ᱫᱩᱨᱜᱟ. -: ᱫᱤᱵᱤ ᱫᱩᱨᱜᱟ.ᱫᱚ ᱫᱟᱥᱟᱸᱭ ᱵᱚᱝᱜᱟᱨᱮ ᱦᱩᱭᱩᱜᱼᱟ | ᱵᱮᱝᱜᱚᱞᱨᱮ ᱚᱱᱟᱫᱚ ᱯᱟᱨᱵᱚᱱ ᱦᱚᱸᱠᱚ ᱢᱮᱛᱟᱜ ᱠᱟᱱᱟ | ᱫᱚᱥᱚᱢᱤ ᱦᱤᱞᱚᱜ ᱫᱚ ᱨᱟᱵᱚᱱ ᱠᱚ ᱨᱟᱯᱟᱜ ᱮᱭᱟ | ᱦᱤᱱᱫᱩ ᱠᱚᱣᱟᱜ ᱞᱟ.ᱭ ᱞᱮᱠᱟᱛᱮ ᱨᱟᱢ ᱨᱟᱵᱚᱱ ᱞᱟ.ᱰᱷᱟ.ᱭ ᱡᱚᱠᱷᱮᱡ ᱨᱟᱢ ᱫᱚ ᱫᱤᱵᱤ ᱫᱩᱨᱜᱟ.ᱭ ᱵᱚᱸᱜᱟ ᱦᱟᱫᱮ ᱛᱟᱦᱮᱸᱫᱚᱜ ᱟᱨ ᱨᱟᱵᱚᱱ ᱮ ᱜᱚᱡ ᱞᱮᱫᱮᱭᱟ | ᱚᱱᱟᱛᱮ ᱫᱩᱨᱜᱟ. ᱵᱚᱸᱜᱟ ᱡᱚᱠᱷᱮᱡ ᱫᱚᱥᱚᱢᱤ ᱦᱤᱞᱚᱜ ᱨᱟᱵᱚᱱ ᱠᱚ ᱨᱟᱯᱟᱜᱼᱮᱭᱟ | ᱨᱟᱢ ᱨᱟᱵᱚᱱ ᱞᱟ.ᱰᱷᱟ.ᱭ ᱜᱮᱞ ᱯᱮ ᱢᱟᱦᱟᱸ ᱦᱩᱭ ᱞᱮᱱᱟ ᱟᱨ ᱨᱟᱢᱟᱭᱚᱱ ᱚᱞ ᱡᱚᱠᱷᱮᱡ ᱨᱮᱱᱟᱜ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱯᱷᱟᱞᱜᱩᱱ ᱠᱨᱤᱥᱱᱟ ᱟᱢᱟᱵᱟ.ᱥᱤᱭᱟ. (15 November 7292 BC) ᱦᱤᱞᱚᱜ ᱨᱟᱢ ᱫᱚ ᱨᱟᱵᱚᱱ ᱮ ᱜᱚᱡ ᱞᱮᱫᱮᱭᱟ | ᱫᱚᱥᱭᱩ ᱨᱚᱛᱱᱟᱠᱚᱨ ᱠᱷᱚᱱ ᱧᱩᱛᱩᱢ ᱟ.ᱨᱩ ᱟᱠᱟᱱ ᱨᱩᱥᱤ ᱵᱟᱞᱢᱤᱠᱤ ᱭᱟᱜ ᱚᱱᱚᱞ ᱨᱟᱢᱟᱭᱚᱱ ᱞᱮᱠᱟᱛᱮ ᱞᱟ.ᱰᱷᱟ.ᱭ ᱡᱚᱠᱷᱮᱡ ᱞᱟ.ᱰᱷᱟ.ᱭ ᱴᱟᱺᱰᱤᱛᱮ ᱪᱟᱞᱟᱣ ᱞᱮᱱᱟᱭ ᱨᱩᱥᱤ ᱚᱜᱚᱥᱴᱭᱚ  (sage Agastya) ᱟᱨ ᱨᱟᱵᱚᱱ ᱜᱚᱡᱮ ᱞᱟ.ᱜᱤᱫ ᱠᱷᱟᱱ ᱥᱤᱧ ᱪᱟᱸᱫᱚ ᱵᱚᱝᱜᱟ ᱞᱟ.ᱜᱤᱫ ᱨᱟᱢ ᱮ ᱢᱮᱛᱟᱫ ᱫᱮᱭᱟ ᱟᱨ ᱩᱱᱤ ᱨᱩᱥᱤ ᱚᱜᱚᱴᱭᱚ ᱣᱟᱜ ᱠᱟᱛᱷᱟ ᱞᱮᱠᱟᱛᱮ ᱨᱟᱢ ᱦᱚᱸ ᱥᱤᱧ ᱪᱟᱸᱫᱚᱭ ᱵᱚᱸᱜᱟᱦᱟᱫᱮᱭᱟ ᱟᱨ ᱤᱱᱟ. ᱛᱟᱭᱚᱢ ᱯᱷᱟ.ᱞᱜᱩᱱ ᱠᱨᱤᱥᱱᱟ ᱟᱢᱟᱵᱟ.ᱥᱤᱭᱟ. ᱦᱤᱞᱚᱜ ᱨᱟᱢ ᱫᱚ ᱞᱟ.ᱰᱷᱟ.ᱭ ᱨᱮ ᱨᱟᱵᱚᱱ ᱮ ᱜᱚᱡ ᱞᱮᱫᱮᱭᱟ | ᱨᱩᱥᱤ ᱵᱟᱞᱢᱤᱠᱤ ᱫᱚ 500 BCE ᱛᱟᱭᱱᱚᱢ ᱨᱟᱢᱟᱭᱚᱱ ᱫᱚᱭ ᱚᱞ ᱞᱮᱫᱼᱟ | ᱨᱩᱥᱤ ᱵᱟᱞᱢᱤᱠᱤ ᱭᱟᱜ ᱚᱱᱮᱞ ᱨᱟᱢᱟᱭᱚᱱ ᱧᱮᱞ ᱠᱟᱛᱮᱫ ᱟᱨᱦᱚᱸ ᱛᱟᱭᱚᱢ ᱛᱮ ᱚᱞ ᱩᱪᱷᱟ.ᱱ ᱮᱱᱟ ᱛᱟᱢᱤᱞᱱᱟᱰᱩ ᱨᱮᱱᱟᱜ patteeshwram Ashtabhuja Durga Temple stala ᱠᱷᱚᱱᱟᱜ ᱟᱨ ᱮᱱᱟᱨᱮ ᱚᱞᱮᱱᱟ ᱨᱟᱢ ᱨᱟᱵᱚᱱ ᱞᱟ.ᱰᱷᱟ.ᱭ ᱡᱚᱠᱷᱮᱡ ᱨᱟᱢ ᱫᱚ ᱫᱤᱵᱤ ᱫᱩᱨᱜᱟ. ᱵᱚᱝᱜᱟ ᱦᱟᱫ -ᱫᱮ ᱛᱟᱦᱮᱸᱫᱚᱜ ᱟᱨ ᱫᱤᱵᱤ ᱫᱩᱨᱜᱟ.ᱦᱟᱜ ᱛᱷᱩᱢ ᱧᱟᱢ ᱠᱟᱛᱮ ᱨᱟᱵᱚᱱ ᱮ ᱜᱚᱡ ᱞᱮᱫᱮᱭᱟ | ᱥᱤᱧ ᱪᱟᱸᱫᱚ ᱡᱟᱭᱜᱟᱨᱮ ᱫᱤᱵᱤ ᱫᱩᱨᱜᱟ. ᱠᱟᱛᱷᱟ ᱚᱞᱮᱱᱟ ᱟᱨ ᱚᱸᱰᱮᱠᱷᱚᱱ ᱠᱟᱛᱷᱟ ᱠᱚᱫᱚ ᱵᱚᱫᱚᱞᱮᱱᱟ | patteeshwaram Ashtabhuja Durga Temple stala ᱠᱷᱚᱱ ᱯᱟᱨᱥᱟᱞ ᱞᱮᱱ  ᱯᱩᱛᱷᱤ ᱓᱕᱐ ᱠᱷᱚᱱ ᱗᱕᱐ ᱠᱷᱨᱩᱥᱴᱟᱵᱽᱫᱚ ᱵᱷᱤᱛᱨᱤ ᱨᱮ ᱜᱮᱞ ᱤᱨᱟ.ᱞ ᱜᱚᱴᱟᱝ ᱯᱩᱨᱟᱱ ᱚᱞ ᱩᱪᱷᱟ.ᱱ ᱞᱮᱱᱟ ᱟᱨ ᱚᱱᱟ ᱯᱩᱨᱟᱱ ᱠᱚᱨᱮ ᱚᱞᱮᱱᱟ ᱪᱤ -: ᱨᱟᱢ ᱫᱚ ᱫᱤᱵᱤ ᱫᱩᱨᱜᱟ.ᱭ ᱵᱚᱝᱜᱟ ᱦᱟᱫᱮ ᱛᱟᱦᱮᱸᱱᱟ ᱟᱨ ᱩᱱᱤ ᱫᱤᱵᱤ ᱫᱩᱨᱜᱟ. ᱦᱟᱜ ᱛᱷᱩᱢ ᱛᱮ ᱞᱟ.ᱰᱷᱟ.ᱭ ᱨᱮ ᱨᱟᱵᱚᱱᱮ ᱜᱚᱡᱽ ᱞᱮᱫᱮᱭᱟ ᱢᱮᱱᱛᱮ | ᱱᱮᱛᱟᱨ ᱦᱤᱱᱫᱩ ᱠᱚᱫᱚ ᱨᱩᱥᱤ ᱵᱟᱞᱢᱤᱠᱤᱭᱟᱜ ᱢᱩᱬ ᱨᱟᱢᱟᱭᱚᱱ ᱫᱚ ᱵᱟᱝ ᱠᱚ ᱧᱟᱢ ᱫᱟᱲᱮᱭᱟᱜ ᱠᱟᱱᱟ ᱟᱨ ᱚᱱᱟ ᱑᱓ ᱜᱚᱴᱟᱝ ᱚᱞ ᱩᱪᱷᱟ.ᱱ ᱞᱮᱱ ᱩᱱ ᱡᱚᱦᱚᱜᱟᱜ ᱯᱩᱨᱟᱱ ᱠᱷᱚᱱᱟᱜ ᱜᱮ ᱨᱟᱢᱟᱭᱚᱱ ᱟᱨ ᱫᱤᱵᱤ ᱫᱩᱨᱜᱟ. ᱦᱟᱜ ᱥᱮᱫᱟᱭ ᱠᱟᱛᱷᱟᱫᱚᱠᱚ ᱵᱟᱰᱟᱭᱟᱠᱟᱜᱼᱟ | ᱚᱱᱟ ᱩᱪᱷᱟ.ᱱ ᱞᱮᱱ ᱑᱘ ᱜᱚᱴᱟᱝ ᱯᱩᱨᱟᱱ ᱧᱩᱛᱩᱢ ᱠᱚᱫᱚ-᱑-Brahma puran ᱒-padma puran ᱓-vishnu puran ᱔-shiva puran ᱕-Bhagwata puran ᱖-Narayan puran ᱗-Markandeya puran ᱘-Agni 
puran ᱙-Bhavishya puran ᱑᱐-Brahma Vaivarta 
puran ᱑᱑-Linga puran ᱑᱒-Varaha puran ᱑᱓-skanda puran ᱑᱔-vamana puran ᱑᱕-karma puran ᱑᱖- Matsya puran ᱑᱗-Garuda puran ᱟᱨ ᱑᱘-Brahmananda puran | ᱫᱤᱵᱤ ᱫᱩᱨᱜᱟ.ᱠᱟᱛᱷᱟ ᱫᱚ ᱥᱟᱱᱛᱟᱲ ᱠᱚᱣᱟᱜ ᱫᱟᱥᱟᱸᱭ ᱥᱮᱨᱮᱧ ᱠᱷᱚᱱ ᱦᱚᱸ ᱵᱟᱰᱟᱭᱚᱜᱼᱟ | ᱫᱟᱥᱟᱸᱭ ᱠᱟ.ᱦᱱᱤ ᱞᱮᱠᱟᱛᱮ ᱫᱚ ᱟᱵᱚ ᱠᱷᱮᱨᱣᱟᱲ ᱦᱚᱲ ᱟᱨ ᱦᱤᱱᱫᱩ ᱠᱚ ᱵᱷᱤᱛᱨᱤ ᱨᱮ ᱟ.ᱰᱤᱜᱟᱱ ᱞᱟ.ᱰᱷᱟ.ᱭ ᱦᱩ.ᱩᱜᱚᱜ ᱛᱟᱦᱮᱸᱫᱚᱜ ᱟᱨ ᱞᱟ.ᱰᱷᱟ.ᱭ ᱨᱮᱫᱚ ᱠᱷᱮᱨᱣᱟᱲ ᱠᱚᱜᱮ ᱠᱚ ᱫᱟᱲᱮᱜ ᱛᱟᱦᱮᱸᱫ | ᱫᱟᱲᱮᱜ ᱨᱮᱱᱟᱜ ᱠᱟᱨᱚᱱ ᱫᱚ ᱠᱷᱮᱨᱣᱟᱲ ᱠᱚ ᱛᱟᱞᱟᱨᱮ ᱟᱭᱱᱚᱢ ᱟᱨ ᱠᱟᱡᱚᱞ ᱧᱩᱛᱩᱢ ᱠᱤᱱ ᱵᱟᱨᱮᱭᱟ ᱠᱩᱲᱤ ᱵᱤᱨ ᱢᱮᱱᱟᱜ ᱠᱤᱱᱟ ᱢᱮᱱᱛᱮ ᱦᱤᱱᱫᱩ ᱠᱚᱠᱚ ᱵᱟᱰᱟᱭ ᱧᱟᱢ ᱠᱮᱫᱼᱟ ᱟᱨ ᱚᱱᱟᱛᱮ ᱢᱤᱫ ᱫᱤᱱ ᱫᱚ ᱟᱭᱱᱚᱢ ᱟᱨ ᱠᱟᱡᱚᱞ ᱜᱟᱰᱟ ᱫᱟᱜ ᱞᱩ ᱴᱷᱮᱱ ᱠᱚ ᱛᱟᱬᱟᱜᱟᱫ ᱠᱤᱱᱟ ᱟᱨᱠᱚ ᱟ.ᱛᱠᱤᱨ ᱤᱫᱤ ᱠᱮᱫ ᱠᱤᱱᱟ | ᱟ.ᱛᱠᱤ ᱤᱫᱤ ᱡᱚᱠᱷᱮᱡ ᱟᱭᱱᱚᱢ ᱟᱨ ᱠᱟᱡᱚᱞ ᱛᱟ.ᱠᱤᱱ ᱫᱚ ᱠᱟ.ᱣ ᱵᱟ.ᱱ ᱜᱟᱨᱡᱟᱣ ᱟᱛᱮᱠᱤᱱ ᱦᱚᱦᱚ ᱞᱮᱫᱼᱟ ᱟᱨ ᱟ.ᱠᱤᱱᱟᱜ ᱦᱚᱦᱚ ᱟᱸᱡᱚᱢᱛᱮ ᱟ.ᱛᱩ ᱠᱷᱚᱱᱟᱜ ᱫᱤᱵᱤ ᱟᱨ ᱫᱩᱨᱜᱟ. ᱛᱟ.ᱠᱤᱱ ᱫᱚ ᱜᱟᱰᱟ ᱥᱮᱱᱠᱤᱱ ᱫᱟ.ᱲ ᱤᱫᱤ ᱞᱮᱫᱼᱟ | ᱤᱱᱟ.ᱜ ᱛᱮᱜᱮ ᱟᱭᱱᱚᱢ ᱟᱨ ᱠᱟᱡᱚᱞ ᱛᱤᱠᱤᱱ ᱫᱚ ᱜᱟᱰᱟ ᱠᱚ ᱯᱟᱨᱚᱢ ᱤᱫᱤ ᱠᱮᱫ ᱠᱚᱱᱟ | ᱫᱤᱵᱤ ᱟᱨ ᱫᱩᱨᱜᱟ. ᱦᱚᱸ ᱜᱟᱰᱟᱨᱮᱠᱤᱱ ᱯᱟᱭᱨᱟ ᱯᱟᱨᱚᱢ ᱮᱱᱟ ᱟᱭᱱᱚᱢ ᱠᱟᱡᱚᱞ ᱫᱩᱫᱩᱜ | ᱟ.ᱛᱩ ᱦᱚᱲ ᱱᱚᱣᱟ ᱠᱟᱛᱷᱟ ᱠᱚ ᱵᱟᱰᱟᱭ ᱛᱮ ᱟ.ᱰᱤ ᱡᱩᱨ ᱜᱮ ᱫᱟᱜ ᱡᱟ.ᱲᱤ ᱟ.ᱜᱩ ᱠᱮᱫᱼᱟ ᱟᱨ ᱚᱱᱟᱛᱮ ᱜᱟᱰᱟ ᱦᱚᱸᱭ ᱵᱟᱱ ᱠᱮᱫᱼᱟ | ᱟ.ᱛᱩ ᱦᱚᱲ ᱡᱚᱛᱚᱠᱚ ᱳᱰᱳᱠ ᱡᱟᱣᱨᱟ ᱮᱱᱟ ᱟᱨᱠᱚ ᱨᱚᱯᱚᱲ ᱜᱚᱴᱟᱭᱳᱱᱟ ᱪᱤ ᱫᱟᱜ ᱥᱟᱭ ᱠᱟᱛᱮ ᱟᱭᱱᱚᱢ ᱠᱟᱡᱚᱞ ᱟᱨ ᱫᱤᱵᱤ ᱫᱩᱨᱜᱟ. ᱯᱟᱸᱡᱟᱠᱚ ᱪᱟᱞᱟᱜᱼᱟ | ᱵᱷᱩᱣᱟ.ᱝ ᱨᱮ ᱟᱜ ᱥᱟᱨ ᱠᱚ ᱥᱟᱢᱵᱟᱣ ᱩᱠᱩ ᱠᱮᱫᱼᱟ ᱟᱨ ᱠᱩᱲᱤ ᱞᱮᱠᱟᱠᱚ ᱥᱟᱡᱟᱣᱮᱱᱟ ᱡᱮᱢᱚᱱ ᱦᱤᱱᱫᱩ ᱠᱚᱴᱷᱮᱱ ᱟᱞᱚᱠᱚ ᱵᱟᱰᱟᱭ ᱦᱚᱪᱚᱜ ᱢᱟ ᱢᱮᱱᱛᱮ | ᱳᱰᱳᱠᱚᱜ ᱢᱟᱬᱟᱝ ᱨᱮ ᱜᱩᱨᱩ ᱠᱚᱴᱷᱮᱱ ᱥᱩᱱᱩᱢ ᱠᱚᱠᱚ ᱠᱷᱟ.ᱲᱤ ᱦᱚᱪᱚ ᱠᱮᱜᱼᱟ ᱚᱠᱟᱥᱮᱱ ᱠᱚ ᱤᱫᱤ ᱠᱮᱫ ᱠᱚᱣᱟ ᱵᱟᱰᱟᱭ ᱞᱟ.ᱜᱤᱫ ᱛᱮ | ᱩᱱᱠᱩ ᱜᱩᱨᱩ ᱠᱚᱫᱚ ᱵᱷᱩᱣᱟ.ᱝ ᱜᱩᱨᱩ, ᱫᱷᱚᱨᱚᱢ ᱜᱩᱨᱩ, ᱠᱟ.ᱢᱨᱩ ᱜᱩᱨᱩ,ᱫᱮᱠᱷᱟ ᱜᱩᱨᱩ, ᱥᱚᱠᱷᱟ ᱜᱩᱨᱩ, ᱥᱤᱫ ᱜᱩᱨᱩ,ᱮᱢᱟᱱ ᱠᱚ ᱛᱟᱦᱮᱸ ᱠᱟᱱᱟ | ᱫᱟᱥᱟᱸᱭ ᱵᱚᱝᱜᱟ ᱢᱩᱞᱩᱜ ᱦᱤᱞᱚᱜᱪᱮᱞᱟ ᱚᱲᱟᱜ ᱨᱮ ᱥᱩᱱᱩᱢ ᱥᱤᱱᱫᱩᱨ ᱟᱬᱜᱚ ᱠᱟᱛᱮ ᱟ.ᱛᱩ ᱨᱤᱱᱤᱡ ᱢᱟ.ᱡᱷᱤ ᱦᱟᱲᱟᱢ ᱜᱚᱰ ᱡᱚᱦᱟᱨ ᱦᱚᱴᱚ ᱠᱟᱛᱮ ᱠᱚ ᱳᱰᱳᱠ ᱞᱮᱱᱟ | ᱮᱭᱟᱭ ᱢᱟᱦᱟᱸ ᱟᱛᱩ ᱟ.ᱛᱩ ᱠᱚ ᱯᱟᱸᱡᱟ ᱞᱮᱫ ᱠᱚᱣᱟ | ᱫᱟᱜ ᱥᱟᱭ ᱠᱟᱛᱮ ᱠᱚ ᱫᱟᱬᱟ ᱞᱮᱫ ᱛᱮ ᱫᱟᱥᱟᱸᱭ ᱫᱟᱬᱟᱱ ᱠᱚ ᱢᱮᱛᱟᱫᱼᱟ | ᱱᱮᱛᱟᱨ ᱦᱚᱸ ᱚᱱᱟ ᱫᱟᱥᱟᱸᱭ ᱫᱟᱬᱟᱱ ᱫᱚ ᱟᱵᱚ ᱥᱟᱱᱛᱟᱲ ᱠᱚ ᱛᱟᱞᱟᱨᱮ ᱢᱮᱱᱟᱜ ᱟᱠᱟᱫ ᱜᱮᱭᱟ | ᱟᱵᱚ ᱥᱟᱱᱛᱟᱲ ᱠᱚ ᱥᱮᱫᱟᱭ ᱫᱚ ᱟ.ᱛᱩ ᱟ.ᱛᱩ ᱜᱚᱴᱟᱜᱮ ᱫᱟᱥᱟᱸᱭ ᱠᱚ ᱫᱟᱬᱟᱱ ᱛᱟᱦᱮᱸᱫ | ᱱᱤᱛᱚᱜ ᱫᱚ ᱟ.ᱰᱤᱜᱟᱱ ᱠᱚᱢ ᱟᱠᱟᱱ ᱨᱮᱦᱚᱸᱜᱮ ᱢᱮᱱᱟᱜ ᱦᱟᱱᱛᱟᱲ ᱜᱮᱭᱟ | ᱚᱱᱟ ᱫᱟᱥᱟᱸᱭ ᱥᱮᱨᱮᱧ ᱠᱚᱨᱮᱦᱚᱸ ᱟᱵᱚ ᱥᱟᱱᱛᱟᱲ ᱠᱚᱣᱟᱜ ᱱᱟᱜᱟᱢ ᱠᱟᱛᱷᱟᱠᱚ ᱩᱠᱩ ᱢᱮᱱᱟᱜ ᱟᱠᱟᱫᱼᱟ | ᱟᱭᱱᱚᱢ ᱠᱟᱡᱚᱞ ᱟᱨ ᱫᱤᱵᱤ ᱫᱩᱨᱜᱟ.ᱛᱮᱠᱚᱫᱚ ᱢᱤᱫ ᱥᱮᱨᱢᱟ ᱛᱟᱭᱚᱢ ᱟᱠᱚᱣᱟᱜ ᱢᱟᱨᱮ ᱚᱲᱟᱜ ᱧᱮᱞ ᱠᱚ ᱦᱮᱡ ᱞᱮᱱᱟ ᱟᱨ ᱩᱱ ᱡᱷᱚᱜ ᱩᱱᱠᱩ ᱟᱭᱱᱚᱢ ᱠᱟᱡᱚᱞ ᱟᱨ ᱫᱤᱵᱤ ᱫᱩᱨᱜᱟ. ᱛᱮᱠᱚ ᱛᱤᱱ ᱫᱤᱱ ᱟᱠᱚᱣᱟᱜ ᱢᱟᱨᱮ ᱚᱲᱟᱜ ᱨᱮᱠᱚ ᱛᱟᱦᱮᱸᱠᱟᱱᱟ,ᱩᱱ ᱫᱤᱱ ᱦᱤᱱᱫᱩ ᱠᱚᱫᱚ ᱟᱠᱚᱣᱟᱜ ᱛᱟᱞᱟ ᱨᱮᱜᱮᱠᱚ ᱫᱚᱦᱚ ᱞᱮᱫ ᱠᱚᱣᱟ ᱟᱨ ᱟᱠᱚᱣᱟᱜ ᱫᱮᱵᱟ ᱥᱮᱵᱟ ᱨᱮᱠᱚ ᱞᱟᱜᱟᱣ ᱞᱮᱢᱟ ᱡᱮᱢᱚᱱ ᱠᱷᱮᱨᱣᱟᱲ ᱥᱮᱱ ᱟᱞᱚᱠᱚ ᱪᱟᱞᱟᱜ ᱢᱟ ᱢᱮᱱᱛᱮ | ᱚᱱᱟ ᱛᱟᱭᱚᱢ ᱦᱚᱸ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ ᱫᱤᱵᱤ ᱫᱩᱨᱜᱟ. ᱛᱮᱠᱚᱫᱚ ᱟᱠᱚᱣᱟᱜ ᱚᱲᱟᱜ ᱧᱮᱧᱮᱞ ᱠᱚ ᱦᱤᱡᱩᱜ ᱠᱟᱱ ᱠᱷᱟ.ᱛᱤᱨ ᱱᱮᱛᱟᱨ ᱦᱚᱸ ᱥᱮᱨᱢᱟ ᱨᱮ ᱢᱤᱫ ᱫᱷᱟᱣ ᱫᱤᱵᱤ ᱫᱩᱨᱜᱟ. ᱛᱮᱠᱚᱫᱚ ᱠᱩᱲᱤ ᱵᱚᱝᱜᱟ ᱞᱮᱠᱟᱛᱮ ᱠᱚ ᱵᱚᱝᱜᱟ ᱟᱠᱚ ᱠᱟᱱᱟ | ᱩᱱᱠᱩ ᱫᱤᱵᱤ ᱫᱩᱨᱜᱟ. ᱟᱭᱱᱚᱢ ᱠᱟᱡᱚᱞ ᱛᱮᱠᱚ ᱯᱩᱱ ᱦᱚᱲᱟᱜ ᱤᱨᱟ.ᱞ ᱛᱤ ᱜᱮ ᱚᱥᱴᱚ ᱵᱷᱩᱡᱚ ᱢᱮᱱᱛᱮᱠᱚ ᱢᱮᱛᱟᱫ ᱠᱚᱣᱟ ᱟᱨ ᱛᱟᱢᱤᱞᱱᱟᱰᱩ ᱨᱮᱱᱟᱜ ᱯᱚᱛᱤᱥᱥᱚᱨᱚᱢ ᱨᱮ ᱚᱥᱴᱚ ᱵᱷᱩᱡᱚ ᱫᱩᱨᱜᱟ. ᱢᱚᱱᱫᱤᱨ ᱵᱮᱱᱟᱣᱮᱱᱟ ᱩᱱᱠᱩᱣᱟᱜ ᱫᱮᱵᱟ ᱥᱮᱵᱟ ᱞᱟ.ᱜᱤᱫ | ᱫᱤᱵᱤ ᱫᱩᱨᱜᱟ. ᱵᱚᱝᱜᱟᱦᱟᱭ ᱞᱟ.ᱜᱤᱫ ᱨᱚᱨᱥᱩᱨᱟᱢᱚ ᱫᱚ ᱵᱮᱱᱟᱣ ᱦᱚᱪᱚ ᱞᱮᱫ ᱠᱚᱣᱟᱭ kanyakumari Devi Temple | ᱤᱱᱟ. ᱛᱟᱭᱮᱢ ᱩᱱᱤ ᱞᱚᱨᱰ ᱯᱚᱨᱥᱩᱨᱟᱢᱚ ᱜᱮ ᱠᱮᱨᱚᱲ ᱨᱮ ᱟᱨ ᱦᱚᱸ ᱵᱮᱱᱟᱣ ᱦᱚᱪᱚᱞᱮᱫ ᱠᱚᱣᱟᱭ ᱑᱐᱘ ᱜᱚᱴᱟᱝ ᱫᱩᱨᱜᱟ. ᱢᱚᱱᱫᱤᱨ | ᱱᱤᱛ ᱵᱮᱝᱜᱚᱞ ᱨᱮ ᱫᱩᱨᱜᱟ. ᱵᱚᱝᱜᱟ ᱫᱚ ᱟ.ᱰᱤ ᱢᱟᱨᱟᱝ ᱯᱟᱨᱟᱵᱽ ᱠᱟᱱᱟ ᱾ᱚᱸᱰᱮ ᱫᱮᱵᱤ ᱫᱩᱨᱜᱟ. ᱦᱟᱜ ᱫᱚ ᱜᱮᱞ ᱜᱚᱴᱟᱝ ᱛᱤ ᱛᱟᱭᱠᱚ ᱵᱮᱱᱟᱣᱟ | ᱵᱟᱨᱮᱭᱟ ᱛᱤ ᱛᱮᱫᱚ ᱵᱚᱨᱞᱟᱢ ᱛᱮ ᱢᱚᱦᱤᱥᱟᱥᱩᱨ ᱮ ᱜᱚᱡ ᱨᱮᱱᱟᱜ ᱠᱚ ᱫᱮᱠᱷᱟᱣ ᱠᱟᱜᱼᱟ | ᱢᱮᱱᱟᱠᱚ ᱢᱚᱦᱤᱥᱟᱥᱩᱨ ᱥᱟ.ᱨᱤ ᱧᱩᱛᱩᱢ ᱫᱚ ᱥᱟᱱᱛᱟᱲ ᱦᱚᱲ ᱠᱚᱭᱤᱡ ᱦᱩᱫᱩᱲ ᱫᱩᱨᱜᱟ. ᱠᱟᱱᱟᱭ ᱡᱟᱦᱟᱸᱭ ᱫᱚ ᱯᱮ ᱦᱟᱡᱟᱨ ᱥᱮᱨᱢᱟ  ᱢᱟᱬᱟᱝ ᱨᱮ ᱪᱟ.ᱭ ᱪᱟᱢᱯᱟ ᱨᱤᱱᱤᱡ ᱨᱟᱡᱟᱭ ᱛᱟᱦᱮᱸ ᱠᱟᱱᱟ | ᱵᱚᱝᱜᱟ ᱫᱟᱲᱮ ᱦᱚᱸ ᱛᱟᱦᱮᱸ ᱠᱟᱱᱛᱮ ᱦᱚᱲ ᱠᱷᱚᱱ ᱠᱟᱰᱟ ᱨᱩᱯ ᱦᱚᱸᱭ ᱤᱫᱤ ᱫᱟᱲᱮᱭᱟᱜ ᱛᱟᱦᱮᱸᱫ | ᱦᱤᱱᱫᱩ ᱠᱚ ᱵᱟᱝ ᱠᱚ ᱜᱚᱡ ᱫᱟᱲᱮᱭᱟᱭ ᱠᱷᱟ.ᱛᱤᱨ ᱟᱠᱚᱭᱤᱡ ᱟᱨ ᱩᱱᱤ ᱱᱟᱣᱟ ᱵᱟ.ᱦᱩᱣᱟᱜ ᱛᱤ-ᱛᱮ ᱦᱩᱫᱩᱲ ᱫᱩᱨᱜᱟ. ᱫᱚᱭ ᱜᱚᱡ ᱦᱚᱪᱚᱞᱮᱱᱟ | ᱛᱟᱭᱚᱢ ᱩᱱᱤ ᱦᱩᱫᱩᱲ ᱫᱩᱨᱜᱟ.ᱫᱚ ᱟ.ᱥᱩᱨ ᱢᱮᱱᱛᱮ ᱠᱚ ᱢᱮᱛᱟᱫ ᱫᱮᱭᱟ | ᱱᱮᱛᱟᱨ ᱦᱚᱸ ᱫᱤᱵᱤ ᱫᱩᱨᱜᱟ. ᱛᱮᱠᱚ ᱛᱟᱦᱮᱸᱱ ᱵᱷᱩᱨ ᱫᱚ ᱥᱟᱱᱛᱟᱲ ᱠᱚᱣᱟᱜ ᱢᱟᱨᱟᱝ ᱢᱟᱨᱟᱝ ᱥᱟᱱᱛᱟᱲᱤ ᱠᱟ.ᱢᱤᱜᱚᱨᱟ ᱠᱚᱫᱚ ᱟ.ᱰᱤ ᱡᱟᱭᱜᱟ ᱨᱮᱜᱮ ᱵᱟᱝ ᱧᱮᱞᱚᱜ ᱠᱟᱱᱟ | ᱫᱤᱵᱤ ᱫᱩᱨᱜᱟ. ᱛᱮᱠᱚᱠᱚ ᱨᱩᱣᱟ.ᱲ ᱪᱟᱞᱟᱣᱮᱱ ᱛᱟᱭᱚᱢ ᱩᱛᱟ.ᱨ ᱢᱮᱱᱫᱚ ᱫᱚᱥᱚᱢᱤ ᱟᱨ ᱵᱟᱝᱠᱸᱟᱱ ᱫᱚᱥᱚᱢᱤ ᱛᱟᱭᱚᱢ ᱮᱱᱟᱝ ᱜᱮ ᱟᱵᱚ ᱥᱟᱱᱛᱟᱲ ᱯᱨᱚᱜᱨᱟᱢ ᱠᱚᱫᱚ ᱦᱩᱭᱩᱜᱼᱟ | ᱤᱱᱟ.ᱜ ᱛᱮᱫᱚ ᱫᱤᱵᱤ ᱫᱩᱨᱜᱟ. ᱛᱠᱚᱫᱚᱠᱚ ᱨᱩᱣᱟ.ᱲ ᱠᱚᱜᱼᱟ | ᱫᱤᱵᱤ ᱫᱩᱨᱜᱟ. ᱛᱮᱠᱚ ᱚᱠᱟ ᱥᱮᱨᱢᱟ ᱪᱮᱫ ᱛᱮᱠᱚ ᱦᱮᱡ ᱥᱮᱱᱚᱜ ᱠᱟᱱᱟ, ᱚᱱᱟ ᱠᱷᱚᱱᱟᱜ ᱜᱮ ᱪᱟ.ᱥᱤ ᱠᱚᱫᱚ ᱤᱱᱟ. ᱥᱮᱨᱢᱟ ᱨᱮᱱᱟᱜ ᱟᱠᱟᱞ ᱥᱟᱶᱟᱭᱠᱚ ᱵᱟᱰᱟ ᱠᱮᱭᱟ | ᱵᱮᱝᱜᱚᱞ ᱨᱮᱱᱟᱜ ᱯᱟᱴᱟ ᱵᱤᱱᱫᱷᱟ. ᱯᱟᱨᱵᱚᱱ ᱯᱟᱛᱟ ᱦᱚᱸ ᱥᱟᱱᱛᱟᱲ ᱠᱚᱣᱟᱜ ᱢᱟᱨᱟᱝᱯᱟᱛᱟ ᱞᱮᱠᱟᱛᱮ ᱵᱟᱰᱟᱭᱚᱜᱼᱟ | ᱚᱸᱰᱮ ᱦᱚᱸ ᱫᱚᱥᱚᱢᱤ ᱛᱟᱭᱚᱢ ᱦᱩᱭᱩᱜᱼᱟ |[ref:book-Nagam dahar re chai garh,champa garh ar sena hor by Gopal soren(page-48/49/50/51)]|
