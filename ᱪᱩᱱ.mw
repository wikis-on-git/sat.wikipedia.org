
[[File:Limestone quarry.jpg|thumb|Limestone quarry]]
'''ᱪᱩᱱ'''(Lime) ᱠᱮᱞᱥᱤᱭᱟᱢ ᱨᱮᱱᱟᱜ ᱵᱟᱱᱟᱣ ᱢᱤᱫ ᱤᱱ ᱚᱨᱜᱮᱱᱤᱠ ᱯᱚᱫᱟᱨᱛᱷ ᱠᱟᱱᱟ ᱡᱟᱦᱟᱸ ᱫᱚ ᱠᱟᱨᱵᱚᱱᱮᱴ, ᱚᱠᱥᱟᱭᱤᱰ, ᱟᱨ ᱦᱟᱭᱤᱰᱨᱚᱠᱥᱟᱭᱤᱰ ᱟᱥᱚᱞ ᱟᱱ ᱠᱟᱱᱟ᱾ ᱢᱮᱱᱠᱷᱟᱱ ᱥᱩᱦᱤ‌ ᱞᱮᱠᱟᱛᱮ ( Strictly speaking)  ᱠᱮᱞᱥᱤᱭᱟᱢ ᱚᱠᱥᱟᱭᱤᱰ ᱥᱮ ᱠᱮᱞᱥᱤᱭᱟᱢ ᱦᱟᱭᱤᱰᱨᱚᱠᱥᱟᱭᱤᱰ ᱫᱚ ᱪᱩᱱ ᱵᱚ ᱢᱟᱱᱟᱣᱟᱜ ᱠᱟᱱᱟ᱾ ᱪᱩᱱ ᱢᱤᱫ ᱠᱷᱟᱱᱤᱡ ᱦᱚᱸ ᱠᱟᱱᱟ᱾<ref>{{cite web|url=http://www.handbookofmineralogy.com/pdfs/lime.pdf|title=Lime in Handbook of Mineralogy|publisher=|accessdate=24 April 2017}}</ref>
ᱚᱲᱟᱜ ᱵᱟᱱᱟᱣ ᱨᱮ ᱡᱚᱲᱟᱣ ᱠᱚ ᱞᱟᱹᱜᱤᱫ ᱟᱭᱢᱟ ᱢᱚᱛᱨᱚ ᱨᱮ ᱧᱟᱢᱚᱜ ᱟᱱ  ᱥᱚᱢᱟᱱ ᱫᱚ ᱪᱩᱱ, ᱥᱟᱱᱟᱢ ᱠᱷᱚᱱ ᱢᱟᱨᱮ ᱴᱮᱴᱟᱨ ᱠᱟᱱᱟ, ᱢᱮᱱᱠᱷᱟᱱ ᱱᱤᱛᱚᱜ ᱱᱚᱶᱟ ᱨᱮᱱᱟᱜ ᱡᱟᱭᱜᱟ ᱯᱚᱨᱴ ᱞᱮᱸᱰ ᱥᱤᱢᱮᱸᱴ ᱮ ᱦᱟᱛᱟᱣ ᱠᱮᱫ ᱟ᱾<ref>{{cite web|url=http://www.etymonline.com/index.php?term=lime|title=Online Etymology Dictionary|publisher=|accessdate=24 April 2017}}</ref>

ᱪᱩᱱ ᱫᱚ  ᱥᱚᱫᱚᱨ ᱟᱠᱟᱱ ᱟᱥᱚᱞ ᱛᱮ ᱵᱟᱨᱭᱟ ᱦᱟᱹᱴᱤᱧ ᱨᱮ  ᱨᱮ ᱦᱟᱹᱴᱤᱧ ᱫᱚᱦᱚ ᱤᱫᱤ ᱟᱠᱟᱱᱟ᱾

᱑. ᱱᱚᱨᱢᱟᱞ ᱪᱩᱱ ᱥᱮ ᱥᱩᱢᱩᱝ ᱪᱩᱱ,
᱒.ᱫᱟᱜ ᱪᱩᱱ (Hydrauliclime)।

==ᱱᱚᱨᱢᱟᱞ ᱪᱩᱱ==
ᱱᱚᱶᱟ ᱪᱩᱱ ᱨᱮ ᱠᱮᱞᱥᱤᱭᱟᱢ ᱨᱮᱱᱟᱜ ᱢᱚᱛᱨᱚ ᱡᱟᱥᱛᱤ  ᱟᱨ ᱮᱥᱤᱰ ᱨᱮ ᱟᱵᱤᱞᱮᱭ ᱴᱮᱴᱟᱨ ᱛᱩᱨᱩᱭ ᱯᱨᱚᱛᱤᱥᱟᱛ ᱨᱮᱱᱟᱜ ᱢᱚᱴᱟ ᱢᱚᱴᱤ ᱛᱟᱦᱮᱱ ᱠᱟᱱᱟ᱾ ᱠᱮᱞᱥᱤᱭᱟᱢ ᱗᱑.᱔᱓ ᱯᱨᱚᱛᱤᱥᱟᱛ ᱟᱨ ᱚᱠᱥᱤᱡᱚᱱ ᱒᱘.᱕᱗ ᱯᱨᱚᱛᱤᱥᱟᱛ ᱛᱟᱦᱮᱱ ᱠᱟᱱᱟ᱾ ᱪᱩᱱ ᱫᱷᱤᱨᱤ, ᱠᱷᱟᱲᱤᱭᱟ ᱥᱮ ᱥᱤᱯ ᱫᱚ ᱡᱩᱞ ᱠᱟᱛᱮᱜ ᱱᱚᱶᱟ ᱪᱩᱱ ᱵᱟᱱᱟᱜ ᱠᱟᱱᱟ᱾ ᱱᱚᱶᱟ ᱪᱩᱱ ᱫᱚ ᱫᱟᱜ ᱨᱮ ᱵᱟᱝ ᱡᱟᱢᱟᱜ ᱠᱟᱱᱟ᱾ ᱱᱚᱸᱠᱟ ᱜᱮ ᱧᱮᱞ ᱨᱮ ᱪᱩᱱ ᱯᱩᱸᱰ, ᱚᱢᱦᱤᱵᱷᱤᱭ ᱜᱚᱫᱚᱜ ᱠᱟᱱᱟ᱾ ᱫᱟᱜ ᱨᱮ ᱤᱬᱤᱡ ᱥᱮ ᱞᱚᱦᱚᱫ ᱞᱟᱹᱜᱤᱫ ᱮᱢ ᱢᱚᱱᱮ ᱠᱷᱟᱱ ᱵᱟᱝ ᱨᱟᱹᱯᱩᱫᱚᱜ ᱟ,<ref>[https://books.google.com/books?id=WQVLAAAAMAAJ Lazell, Ellis Warren. ''Hydrated lime; history, manufacture and uses in plaster, mortar, concrete; a manual for the architect, engineer, contractor and builders.'' Pittsburgh: Jackson-Remlinger Printing Co., 1915. 21. Print.]</ref> ᱥᱩᱢᱩᱝ ᱯᱷᱩᱞᱟᱜ ᱟ ᱟᱨ ᱜᱮᱡᱮᱨ ᱜᱮᱡᱮᱨ ᱜᱚᱫᱚᱜ ᱠᱟᱱᱟ ᱟᱨ ᱥᱟᱶᱛᱮ ᱜᱮ ᱥᱟᱨᱮᱡᱟᱜ ᱢᱚᱛᱨᱚ ᱨᱮ ᱱᱚᱶᱟ ᱫᱷᱤᱯᱟᱣ ᱚᱪᱚᱭ ᱫᱟᱭ᱾ ᱚᱱᱠᱟ ᱤᱬᱤᱡ ᱟᱠᱟᱱ ᱪᱩᱱ  ᱫᱟᱜ ᱟᱱ ᱥᱮ ᱤᱬᱤᱡ ᱪᱩᱱ ᱠᱚ ᱢᱮᱛᱟᱣᱟᱜ ᱟ᱾ ᱪᱩᱱ ᱫᱚ ᱤᱬᱤᱡ ᱨᱮᱱᱟᱜ ᱢᱤᱤ ᱟᱹᱨᱤ ᱱᱚᱶᱟ ᱢᱮᱱᱟᱜ ᱡᱮ ᱢᱤᱫ ᱫᱷᱟᱣ ᱨᱮ ᱢᱤᱫ ᱯᱷᱩᱴ ᱪᱮᱛᱟᱱ ᱦᱟᱹᱵᱤᱡ᱾ ᱪᱩᱱ ᱯᱮᱨᱡᱽ ᱠᱟᱛᱮᱜ ᱚᱱᱟ ᱨᱮ ᱯᱮ ᱯᱷᱩᱴ ᱦᱟᱹᱵᱤᱡ ᱫᱟᱜ ᱯᱮᱨᱡᱽ ᱮᱫᱟ ᱵᱚᱱ᱾ ᱒᱔ ᱴᱟᱲᱟᱝ ᱥᱮ ᱵᱟᱬᱛᱤ ᱚᱠᱛᱮ ᱦᱟᱹᱵᱤᱡ ᱢᱮᱱᱫᱚ ᱡᱟᱦᱟᱸ ᱦᱟᱹᱵᱤᱡ ᱱᱚᱶᱟ ᱯᱩᱨᱟᱣ ᱤᱬᱤᱡ ᱵᱟᱝ ᱦᱩᱭ ᱞᱮᱱ, ᱱᱚᱶᱟ ᱫᱚ ᱚᱱᱠᱟ ᱜᱮ ᱵᱚᱱ ᱤᱠᱟ ᱠᱟᱜ ᱠᱟᱱᱟ᱾ ᱤᱬᱤᱡ ᱞᱮᱱᱠᱷᱟᱱ ᱚᱱᱟ ᱛᱟᱭᱚᱢ ᱱᱚᱶᱟ ᱫᱚ ᱯᱨᱚᱛᱤᱣᱚᱨᱜᱽ ᱤᱧᱪ ᱑᱒ ᱵᱷᱩᱜ ᱟᱱ ᱪᱟᱞᱱᱤ ᱛᱮ ᱪᱟᱞᱱᱤ ᱦᱩᱭᱩᱜ ᱟ᱾
 
ᱥᱩᱫᱷ ᱥᱟᱯᱷᱟ ᱪᱩᱱ ᱨᱮᱱᱟᱜ ᱜᱟᱨᱮ ᱨᱮ ᱦᱚᱭ ᱨᱮᱱᱟᱜ ᱠᱟᱨᱵᱚᱱ ᱰᱟᱭᱤᱚᱠᱥᱟᱭᱤᱰ ᱢᱮᱥᱟ ᱠᱟᱛᱮᱜ  ᱠᱮᱞᱥᱤᱭᱟᱢ ᱠᱟᱨᱵᱚᱱᱮᱴ ᱵᱟᱱᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱱᱚᱶᱟ ᱡᱟᱢᱟᱜ ᱟ ᱟᱨ ᱠᱮᱢᱮᱡᱚᱜ ᱠᱟᱱᱟ᱾ ᱢᱚᱴᱟ ᱚᱥᱟᱨ ᱵᱷᱤᱛ ᱵᱟᱱᱟᱣ ᱨᱮ ᱱᱚᱶᱟ ᱨᱮᱱᱟᱜ ᱠᱟᱹᱢᱤ ᱵᱟᱜ ᱦᱩᱭ ᱫᱟᱲᱮᱭᱟᱜ-ᱟ, ᱪᱮᱫᱟᱜ ᱥᱮ ᱵᱷᱤᱛᱨᱤ ᱦᱟᱹᱴᱤᱧ ᱟᱱᱟᱜ ᱪᱩᱱ‌ᱫᱚ ᱠᱮᱞᱥᱤᱭᱟᱢ ᱠᱟᱨᱵᱚᱱᱮᱴ ᱨᱮ ᱵᱚᱫᱚᱞᱚᱜ ᱦᱩᱭ ᱞᱮᱱᱠᱷᱟᱱ ᱟᱨ ᱞᱟᱹᱜᱤᱫ ᱠᱟᱨᱵᱚᱱ ᱰᱟᱭᱤᱚᱠᱥᱟᱭᱤᱰ ᱥᱟᱨᱮᱡ ᱢᱚᱛᱨᱚ ᱨᱮ ᱵᱟᱝ ᱧᱟᱢᱚᱜ ᱠᱟᱱᱟ᱾

ᱱᱚᱶᱟ ᱠᱷᱟᱹᱛᱤᱨ ᱛᱮ ᱚᱱᱠᱟᱱ ᱜᱟᱨᱟ ᱤᱴᱟᱹ ᱠᱚ ᱫᱚ ᱱᱟᱯᱟᱭ ᱛᱮ ᱵᱟᱝ ᱡᱟᱲᱟᱜ ᱟ᱾ ᱵᱷᱤᱛᱤᱨ ᱵᱷᱤᱛ ᱨᱮ ᱱᱚᱶᱟ ᱯᱟᱛᱞᱟ ᱯᱞᱟᱥᱴᱟᱨ ᱞᱟᱹᱜᱤᱫ ᱟᱨ ᱯᱟᱛᱞᱤ ᱵᱷᱤᱛ ᱨᱮᱱᱟᱜ ᱡᱚᱲᱟᱣ ᱞᱟᱹᱜᱤᱫ ᱜᱮ ᱱᱚᱶᱟ ᱫᱚ ᱫᱚᱨᱠᱟᱨ ᱚᱜ ᱠᱟᱱᱟ᱾
 
ᱪᱩᱱ ᱨᱮ ᱫᱟᱱᱟ ᱞᱮᱠᱟ ᱜᱤᱛᱤᱞ ᱢᱮᱥᱟᱭ ᱞᱮᱠᱷᱟᱱ ᱱᱚᱶᱟ ᱨᱮ ᱡᱚᱲᱟᱣ ᱞᱟᱹᱜᱤᱫ ᱜᱩᱱ ᱨᱮ ᱵᱨᱤᱫᱷᱤ ᱦᱚᱸ ᱦᱩᱭ ᱫᱟᱲᱮᱭᱟᱜ ᱟ᱾ ᱱᱚᱶᱟ ᱠᱷᱚᱱ ᱦᱚᱭ ᱨᱮᱱᱟᱜ  ᱵᱚᱞᱚ ᱞᱟᱹᱜᱤᱫ ᱥᱟᱨᱮᱡ ᱠᱷᱟᱹᱞᱤ ᱡᱟᱭᱜᱟ  ᱨᱮ ᱧᱟᱢᱚᱜᱚᱜ ᱟ᱾ ᱥᱤᱢᱮᱸᱴ ᱟᱨ ᱪᱩᱱ ᱨᱮᱱᱟᱜ ᱜᱟᱨᱟ ᱦᱚᱸ ᱠᱟᱹᱢᱤ ᱨᱮ ᱟᱜᱩ ᱦᱩᱭ ᱫᱟᱲᱮᱭᱟᱜ ᱠᱟᱱᱟ᱾  ᱪᱩᱱ ᱠᱷᱚᱱ ᱥᱚᱸᱠᱚᱪ ᱚᱱ ᱟᱨ ᱨᱩᱜᱲᱩ ᱠᱚᱢ ᱜᱮ ᱛᱟᱦᱤ ᱟᱨ ᱯᱩᱱ ᱦᱟᱹᱴᱤᱧ ᱥᱤᱢᱮᱸᱴ ᱨᱮ ᱢᱤᱫ ᱦᱟᱹᱴᱤᱧ ᱢᱮᱥᱟ ᱠᱷᱚᱱ ᱵᱤᱱ ᱫᱨᱤᱲᱷᱛᱟ ᱠᱚᱢ ᱛᱮ ᱦᱩᱭ ᱵᱮᱵᱷᱟᱨᱦᱟᱨᱭᱚᱛᱟ ᱵᱟᱲᱷᱟᱜ ᱠᱟᱱᱟ᱾ ᱜᱟᱨᱮ ᱨᱭ ᱑ ᱦᱟᱹᱴᱤᱧ ᱥᱤᱢᱮᱸᱴ, ᱓ ᱦᱟᱹᱴᱤᱧ ᱜᱤᱛᱤᱞ ᱨᱮᱱᱟᱜ ᱡᱟᱭᱜᱟ ᱨᱮ ᱑ ᱦᱟᱹᱴᱤᱧ ᱥᱤᱢᱮᱸᱴ ᱑ ᱦᱟᱹᱴᱤᱧ ᱪᱩᱱ ᱟᱨ ᱖ ᱦᱟᱹᱴᱤᱧ ᱜᱤᱛᱤᱞ ᱛᱟᱦᱮᱱ ᱱᱟᱯᱟᱭᱟ᱾ ᱪᱩᱱ ᱨᱮ ᱥᱩᱨᱠᱷᱤ ᱥᱮᱞᱮᱫ ᱞᱮᱠᱷᱟᱱ ᱟᱨ ᱪᱟᱠᱤ ᱨᱮ ᱯᱤᱥᱟᱣ ᱞᱮᱠᱷᱟᱱ ᱱᱚᱶᱟ ᱫᱟᱜ ᱫᱨᱤᱲᱷᱛᱚ (hydraulicity)  ᱵᱟᱲᱷᱟᱜ ᱠᱟᱱᱟ᱾ ᱱᱚᱸᱠᱟᱱ ᱪᱩᱱ  [[ᱩᱛᱨᱚᱠᱷᱚᱱᱰ]] ᱨᱮᱱᱟᱜ [[ᱫᱮᱦᱨᱟᱫᱩᱱ]] ᱟᱨ ᱢᱚᱫᱷᱭᱚ ᱯᱨᱟᱫᱮᱥᱷ ᱨᱮᱱᱟᱜ [[ᱥᱚᱛᱱᱟ]] ᱨᱮ ᱵᱟᱬᱛᱤ ᱧᱟᱢᱚᱜᱚᱜ ᱠᱟᱱᱟ᱾

==ᱫᱟᱜ ᱪᱩᱱ==
ᱱᱚᱶᱟ ᱪᱩᱱ ᱟᱭᱢᱟ ᱢᱚᱛᱨᱭ ᱨᱮ ᱠᱟᱸᱠᱟᱲ ᱥᱮ ᱦᱟᱥᱟ ᱥᱟᱶ ᱪᱩᱱ ᱫᱷᱤᱨᱤ  ᱨᱮᱱᱟᱜ ᱡᱩᱞ ᱠᱟᱛᱮᱜ ᱵᱟᱱᱟᱜ ᱠᱟᱱᱟ᱾ ᱗ ᱠᱷᱚᱱ ᱥᱮ ᱓᱐ ᱫᱤᱱ ᱦᱟᱹᱵᱤᱡ ᱨᱮ ᱫᱟᱜ ᱵᱷᱤᱛᱨᱤ ᱨᱮ ᱡᱟᱢᱟᱜ ᱟᱱ ᱪᱩᱱ ᱨᱮᱱᱟᱜ ᱫᱟᱜ ᱪᱩᱱ ᱠᱚ ᱢᱮᱛᱟᱜ-ᱟ᱾
==ᱥᱟᱹᱠᱷᱭᱟᱹᱛ==
