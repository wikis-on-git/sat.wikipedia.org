'''ᱠᱨᱩᱥᱱᱟ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ ᱟᱱᱫᱷᱨᱚ ᱯᱨᱚᱫᱮᱥ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ, ᱡᱟᱦᱟᱸ ᱫᱚ ᱟᱱᱫᱷᱨᱚ ᱟᱲᱮ ᱮᱞᱟᱠᱟ ᱨᱮ ᱢᱮᱱᱟᱜᱼᱟ ᱾ [[ᱢᱟᱪᱤᱞᱤᱯᱟᱴᱱᱟᱢ]] ᱫᱚ ᱚᱱᱟ ᱦᱚᱱᱚᱛ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱠᱟᱱᱟ ᱟᱨ [[ᱵᱤᱡᱚᱭᱣᱟᱰᱟ]] ᱫᱚ ᱦᱚᱱᱚᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱦᱚᱲ ᱢᱮᱱᱟᱜ ᱠᱚ ᱱᱟᱜᱟᱨ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱮᱨᱤᱭᱟ ᱦᱩᱭᱩᱜ ᱠᱟᱱᱟ ᱘᱗᱒᱗ ᱜᱟᱺᱴ ᱠᱤᱞᱚᱢᱤᱴᱚᱨ ᱟᱨ ᱥᱤᱧᱚᱛ ᱨᱮᱱᱟᱜ ᱒᱐᱑᱑ ᱥᱟᱞᱮ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱔᱕,᱒᱙,᱐᱐᱙ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱦᱮᱫ ᱨᱮ ᱜᱚᱫᱟᱵᱚᱨᱤ, ᱠᱚᱧᱮ ᱨᱮ [[ᱵᱚᱝᱜᱚ ᱫᱚᱨᱭᱟ]], ᱯᱟᱪᱮ ᱥᱮᱦᱮᱫ ᱨᱮ ᱜᱩᱱᱴᱩᱨ ᱦᱚᱱᱚᱛ ᱟᱨ ᱥᱩᱨᱭᱟᱯᱮᱴ ᱦᱚᱱᱚᱛ ᱢᱮᱱᱟᱜᱼᱟ, ᱚᱱᱟ ᱥᱟᱶᱛᱮ ᱢᱤᱫ ᱯᱟᱦᱴᱟ ᱛᱮᱞᱮᱝᱜᱟᱱᱟ ᱦᱚᱱᱚᱛ ᱥᱟᱶ ᱵᱷᱤᱲᱟᱹᱣ ᱟᱠᱟᱱᱟ ᱾<ref name=aponline>{{cite web|title=Krishna district|url=http://www.ap.gov.in/about-ap/districts/krishna/|publisher=AP state portal|accessdate=18 January 2016}}</ref>


== ᱪᱷᱟᱹᱴᱭᱟᱹᱨ ==
ᱠᱨᱤᱥᱱᱟ ᱦᱚᱱᱚᱛ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱢᱟᱪᱤᱞᱤᱯᱟᱴᱱᱟᱢ ᱨᱮ ᱢᱮᱟᱜᱼᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱞᱟᱦᱟ ᱛᱮ ᱢᱟᱪᱞᱤᱯᱟᱴᱱᱟᱢ ᱦᱚᱱᱚᱛ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱛᱟᱭᱚᱢ ᱛᱮ ᱱᱚᱶᱟ ᱫᱚ ᱑᱘᱕᱙ ᱥᱟᱞᱮ ᱨᱮ ᱠᱨᱩᱥᱱᱟ ᱦᱚᱱᱚᱛ ᱢᱮᱱᱛᱮ ᱠᱚ ᱪᱷᱟᱹᱴᱭᱟᱹᱨ ᱠᱮᱫᱼᱟ ᱟᱨ ᱢᱟᱪᱤᱞᱤᱯᱟᱴᱱᱟᱢ ᱫᱚ ᱦᱮᱰᱠᱩᱣᱟᱴᱚᱨ ᱠᱚ ᱵᱮᱱᱟᱣ ᱠᱮᱫᱼᱟ ᱾ ᱱᱚᱶᱟ ᱫᱚ [[ᱠᱨᱩᱥᱱᱟ ᱜᱟᱰᱟ]] ᱞᱮᱠᱟᱛᱮ ᱠᱚ ᱧᱩᱢ ᱟᱠᱟᱫᱟ, ᱡᱟᱦᱟᱸ ᱫᱚ ᱥᱤᱧᱚᱛ ᱨᱮᱱᱟᱜ ᱛᱮᱥᱟᱨ ᱡᱤᱞᱤᱧ ᱜᱟᱰᱟ ᱠᱟᱱᱟ ᱾ ᱱᱚᱶᱟ ᱜᱟᱰᱟ ᱫᱚ [[ᱵᱚᱝᱜᱚ ᱫᱚᱨᱭᱟ]] ᱨᱮ ᱧᱩᱨᱩᱜ ᱞᱟᱦᱟ ᱨᱮ ᱠᱨᱩᱥᱱᱟ ᱦᱚᱱᱚᱛ ᱨᱮᱱᱟᱜ '''ᱦᱟᱢᱥᱟᱞᱟᱫᱮᱵᱤ''' ᱟᱹᱛᱩ ᱫᱷᱟᱨᱮ ᱛᱮ ᱞᱤᱸᱡᱤ ᱟᱬᱜᱚ ᱟᱠᱟᱱᱟ ᱾<ref name=aponline />

== ᱰᱮᱢᱚᱜᱨᱟᱯᱷᱤᱠᱥ ==
᱒᱐᱑᱑ ᱥᱟᱞᱮ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱶᱟ ᱦᱚᱱᱚᱛ ᱨᱮ ᱔,᱕᱑᱗,᱓᱙᱘ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱚᱱᱟ ᱢᱩᱸᱫᱽ ᱠᱷᱚᱱ ᱒,᱒᱖᱗,᱓᱗᱕ ᱦᱚᱲ ᱠᱚᱲᱟ ᱟᱨ ᱒,᱒᱖᱗,᱓᱗᱕ ᱦᱚᱲ ᱠᱩᱲᱤ ᱢᱮᱱᱟᱜ ᱠᱚᱣᱟ ᱾ ᱡᱟᱱᱟᱝ ᱡᱟᱹᱱᱤ ᱫᱚ ᱙᱙᱒ ᱠᱩᱲᱤ ᱨᱮ ᱑᱐᱐᱐ ᱠᱚᱲᱟ ᱢᱮᱱᱟᱜ ᱠᱚᱣᱟ ᱾ ᱚᱱᱟ ᱢᱩᱸᱫ ᱠᱷᱚᱱ ᱑᱘,᱔᱓,᱖᱖᱐ (᱔᱐ᱹ᱘᱑ %) ᱦᱚᱲ ᱫᱚ ᱥᱚᱦᱚᱨ ᱱᱟᱜᱟᱨ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ ᱾ ᱥᱮᱪᱮᱫ ᱫᱚ ᱫᱚ ᱦᱩᱭᱩᱜ ᱠᱟᱱᱟ ᱗᱓ᱹ᱗᱔ % ᱢᱮᱱᱟᱜᱼᱟ ᱾<ref name=census />

== ᱞᱟᱠᱪᱟᱨ ==

[[File:Kuchipudi Dancer Sahiti Ravali performing at Bhadrachalam 03.JPG|thumb|right|ᱠᱩᱪᱤᱯᱩᱰᱤ ᱮᱱᱮᱡᱤᱡ]]
ᱠᱨᱤᱥᱱᱟ ᱦᱚᱱᱚᱛ ᱫᱚ ᱢᱤᱫ ᱥᱟᱶᱛᱟ ᱟᱹᱨᱤ ᱞᱟᱠᱪᱟᱨ ᱟᱱᱟᱜ ᱦᱚᱱᱚᱛ ᱠᱟᱱᱟ ᱟᱨ ᱵᱤᱡᱚᱭᱣᱟᱰᱟ ᱜᱮ ᱱᱟᱥᱮ ᱢᱚᱰᱚᱨᱱ ᱧᱚᱜ ᱜᱮᱭᱟ ᱾ ᱱᱚᱶᱟ ᱦᱚᱱᱚᱛ ᱠᱷᱚᱱ ᱜᱮ ᱥᱟᱶᱛᱟ ᱟᱹᱨᱤ ᱮᱱᱮᱡ [[ᱠᱩᱪᱤᱯᱩᱰᱤ]] ᱨᱮᱱᱟᱜ ᱡᱟᱱᱟᱢ ᱦᱩᱭ ᱞᱮᱱ ᱛᱟᱦᱮᱸᱫ, ᱚᱱᱟᱛᱮ ᱱᱚᱶᱟ ᱦᱚᱱᱚᱛ ᱫᱚ ᱧᱩᱢ ᱟᱱ ᱜᱮᱭᱟ ᱾ ᱱᱚᱶᱟ ᱦᱚᱱᱚᱛ ᱨᱮ ᱠᱚ ᱨᱚᱲ ᱠᱟᱱ ᱯᱟᱹᱨᱥᱤ ᱛᱮ ᱚᱥᱚᱞ ᱛᱮᱞᱩᱜᱩ ᱯᱟᱹᱨᱥᱤ ᱠᱚ ᱢᱮᱛᱟᱜ ᱠᱟᱱᱟ ᱾<ref>{{cite web|title=District profile|url=http://krishna.nic.in/|website=Krishna District|publisher=National Informatics Centre|accessdate=16 June 2014}}</ref>
==ᱠᱷᱮᱞ==
ᱠᱚᱵᱟᱰᱤ ᱮᱱᱮᱡ ᱫᱚ ᱟᱹᱰᱤ ᱧᱩᱢ ᱟᱱᱟ ᱱᱚᱸᱰᱮ ᱫᱚ, ᱚᱱᱟ ᱛᱟᱭᱚᱢ ᱛᱮ ᱠᱨᱤᱠᱮᱴ, ᱵᱷᱚᱞᱤᱵᱚᱞ, ᱵᱮᱰᱢᱤᱱᱴᱚᱱ, ᱵᱟᱥᱠᱮᱴᱵᱚᱞ ᱟᱨ ᱴᱮᱱᱤᱡ ᱠᱷᱮᱞ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱟᱱᱫᱷᱨᱚ ᱯᱨᱚᱫᱮᱥ ᱨᱮᱱᱟᱜ ᱦᱚᱱᱚᱛ ᱠᱚ]]
