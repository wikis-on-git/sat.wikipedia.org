[[File: Field hockey.jpg|thumb|ᱦᱚᱠᱤ]]

'''ᱦᱚᱠᱤ''' ᱫᱚ ᱵᱷᱟᱨᱚᱛᱤᱭᱟᱹ ᱡᱟᱹᱛᱤᱭᱟᱹᱨᱤ ᱠᱷᱮᱞᱚᱸᱰ ᱠᱟᱱᱟ ᱾ '''ᱦᱚᱠᱤ''' ᱫᱚ ᱢᱤᱫ ᱱᱚᱝᱠᱟᱱ ᱠᱷᱮᱞ ᱠᱟᱱᱟ, ᱡᱟᱦᱟᱸ ᱫᱚ ᱵᱟᱨᱭᱟ ᱜᱟᱫᱮᱞ ᱦᱟᱯᱟ ᱟᱨᱵᱟᱝ ᱠᱮᱴᱮᱡ ᱡᱤᱱᱤᱥ ᱟᱨᱵᱟᱝ ᱨᱚᱵᱚᱞ ᱛᱮ ᱵᱮᱱᱟᱣ ᱠᱚᱜ ᱢᱤᱫ ᱞᱮᱠᱟᱱ ᱦᱟᱯᱟ ᱨᱮᱭᱟᱜ ᱜᱚᱲᱚ ᱛᱮ ᱨᱚᱵᱚᱞ ᱟᱨᱵᱟᱝ ᱠᱮᱴᱮᱡ ᱯᱞᱟᱥᱴᱤᱠ ᱨᱮᱭᱟᱜ ᱵᱚᱞ ᱫᱚ ᱟᱯᱱᱟᱨᱤᱡ ᱵᱤᱨᱩᱫᱽ ᱫᱚᱞ ᱯᱟᱦᱴᱟ ᱜᱳᱞ ᱟᱨ ᱡᱟᱞᱟᱢ ᱥᱮᱫ ᱠᱚ ᱫᱟᱞ ᱠᱷᱟᱹᱲᱟ ᱾ ᱦᱚᱠᱤ ᱨᱮᱭᱟᱜ ᱮᱛᱚᱦᱚᱵ ᱫᱚ ᱵᱚᱨᱥᱚ ᱒᱐᱑᱐ ᱠᱷᱚᱱ ᱔,᱐᱐᱐ ᱵᱚᱨᱥᱚ ᱢᱟᱲᱟᱝ ᱢᱤᱥᱨᱚ ᱨᱮ ᱦᱩᱭ ᱞᱮᱱᱟ ᱾ 

ᱚᱱᱟ ᱥᱟᱶᱛᱮ ᱟᱹᱰᱤᱜᱟᱱ ᱫᱤᱥᱚᱢᱨᱮ ᱱᱚᱶᱟ ᱞᱟᱦᱟ ᱤᱫᱤᱭᱮᱱᱟ, ᱤᱠᱷᱟᱹᱱ ᱚᱠᱟ ᱨᱮᱦᱚᱸ ᱞᱟᱹᱠᱛᱤ ᱞᱮᱠᱟᱱ ᱴᱷᱟᱶ ᱜᱮ ᱵᱟᱭ ᱧᱟᱢ ᱞᱮᱜ-ᱟ ᱾ ᱵᱷᱟᱨᱚᱛ ᱨᱮ ᱱᱚᱶᱟ ᱠᱷᱮᱞᱚᱸᱰ ᱨᱮᱭᱟᱜ ᱮᱛᱚᱦᱚᱦ ᱫᱚ ᱑᱕᱐ ᱵᱚᱨᱥᱚ ᱢᱟᱬᱟᱝ ᱨᱮ ᱮᱛᱚᱦᱚᱵ ᱞᱮᱱᱟ ᱾ ᱜᱮᱢᱤᱫ ᱠᱷᱮᱞᱚᱸᱰᱤᱭᱟᱹ ᱠᱚᱣᱟᱜ ᱵᱟᱨᱭᱟ ᱵᱤᱨᱳᱫᱷᱤ ᱜᱟᱫᱮᱞ ᱛᱟᱞᱟᱨᱮ ᱢᱤᱜ ᱢᱟᱴᱨᱮ ᱮᱱᱮᱡ ᱦᱩᱭᱩᱜ ᱱᱚᱶᱟ ᱠᱷᱮᱞᱨᱮ ᱢᱤᱢᱤᱫᱠᱷᱮᱞᱚᱸᱰᱤᱭᱟᱹ ᱢᱤᱫ ᱢᱩᱪᱟᱹᱫ ᱠᱟᱹᱲᱵᱩᱝ ᱟᱠᱟᱱ ᱦᱟᱯᱟ ᱨᱮᱭᱟᱜ ᱵᱮᱵᱷᱟᱨ ᱛᱮ ᱢᱤᱫ ᱦᱩᱰᱤᱧ ᱥᱟᱺᱦᱤᱡ ᱠᱮᱴᱮᱡ ᱵᱚᱞ ᱵᱤᱨᱳᱫᱷᱤ ᱜᱟᱫᱮᱞ ᱯᱟᱦᱴᱟ ᱜᱚᱞ ᱨᱮ ᱫᱟᱞ ᱠᱷᱟᱹᱲ ᱞᱟ.ᱜᱤᱫ ᱠᱚ ᱨᱤᱠᱟᱹᱭᱟ ᱾ ᱵᱚᱨᱚᱯᱷ ᱨᱮ ᱮᱱᱮᱡ ᱦᱩᱭᱩᱜ ᱱᱚᱝᱠᱟ ᱱᱟᱜ ᱜᱮ ᱢᱤᱫ ᱮᱱᱮᱡ ᱫᱚ ᱵᱚᱨᱚᱯᱷ ᱦᱳᱠᱤ ᱠᱷᱚᱱ ᱱᱟᱥᱮ ᱵᱷᱮᱜᱟᱨ ᱮᱱᱮᱡ ᱥᱚᱫᱚᱨ ᱞᱟᱹᱜᱤᱫ ᱛᱮ ᱯᱩᱲᱤᱭᱟᱹ ᱢᱟᱴ ᱦᱚᱠᱤ ᱠᱚ ᱢᱮᱛᱟᱜ-ᱟ ᱾ ᱮᱥᱮᱫ ᱚᱲᱟᱜ ᱨᱮ ᱮᱱᱮᱡ ᱦᱩᱭᱩᱜ ᱦᱚᱠᱤ ᱨᱮᱫᱚ ᱛᱩᱨᱩᱭ ᱦᱚᱲ ᱠᱷᱮᱞᱚᱸᱰᱤᱭᱟᱹ ᱠᱚ ᱮᱱᱮᱡ-ᱟ ᱟᱨ ᱛᱩᱨᱩᱭ ᱦᱚᱲ ᱫᱚ ᱛᱟᱞᱟ ᱛᱟᱞᱟ ᱨᱮ ᱠᱷᱮᱞᱚᱸᱰᱤᱭᱟᱹ ᱵᱚᱫᱚᱞᱚᱜ ᱞᱟᱹᱜᱤᱫ ᱠᱚ ᱫᱚᱦᱚ ᱠᱚᱜ-ᱟ ᱾ 

ᱦᱚᱠᱤ ᱮᱱᱮᱡ ᱯᱟᱥᱱᱟᱣ ᱨᱮᱭᱟᱜ ᱥᱟᱨᱦᱟᱣ ᱫᱚ ᱵᱟᱹᱲᱛᱤ ᱞᱮᱠᱟᱛᱮ ᱵᱷᱟᱨᱚᱛ ᱟᱨ ᱱᱟᱥᱮ ᱢᱟᱬᱟᱝ ᱨᱮ ᱵᱨᱤᱴᱮᱱ ᱨᱤᱱ ᱥᱮᱱᱟ ᱠᱚ ᱧᱟᱢᱟ ᱾ ᱟᱹᱰᱤᱜᱟᱱ ᱡᱮᱜᱮᱛᱟᱹᱨᱤ ᱠᱷᱮᱞᱚᱸᱰᱤᱭᱟᱹ ᱠᱚᱣᱟᱜ ᱡᱩᱨ ᱨᱮᱭᱟᱜ ᱚᱨᱡᱚ ᱞᱮᱠᱟᱛᱮ ᱑᱙᱗᱑ ᱥᱟᱞᱮᱨᱮ ᱵᱤᱥᱣᱚ ᱠᱚᱯ ᱨᱮᱭᱟᱜ ᱮᱛᱚᱦᱚᱵ ᱦᱩᱭ ᱮᱱᱟ ᱾ ᱦᱚᱠᱤ ᱨᱮᱭᱟᱜ ᱟᱨ ᱮᱴᱟᱜ ᱡᱮᱜᱮᱛᱟᱹᱨᱤ ᱢᱩᱲᱩᱛ ᱦᱮᱯᱨᱟᱣ ᱫᱚ - ᱚᱞᱤᱢᱯᱤᱠ, ᱮᱥᱤᱭᱟᱱ ᱠᱚᱯ, ᱮᱥᱤᱭᱟᱭᱤ ᱠᱚᱯ, ᱭᱩᱨᱚᱯᱤᱭᱟᱱ ᱠᱚᱯ ᱟᱨ ᱯᱮᱱ-ᱟᱢᱮᱨᱤᱠᱤ ᱠᱷᱮᱞ ᱾ ᱫᱩᱱᱤᱭᱟᱹ ᱨᱮ ᱦᱚᱠᱤ ᱞᱟᱛᱟᱨ ᱨᱮ ᱮᱢ ᱮᱱ ᱞᱮᱠᱟᱛᱮ ᱮᱱᱮᱡ ᱦᱩᱭᱩᱜ-ᱟ :- 

'''ᱯᱤᱞᱰ ᱦᱚᱠᱤ'''

'''ᱵᱚᱨᱚᱯᱷ ᱦᱚᱠᱤ'''

'''ᱨᱳᱞᱚᱨ ᱦᱚᱠᱤ'''

'''ᱥᱞᱮᱡᱽ ᱦᱚᱠᱤ'''

'''ᱜᱚᱞᱤ ᱦᱚᱠᱤ'''

==ᱱᱟᱜᱟᱢ==
ᱦᱚᱠᱤ ᱮᱱᱮᱡ ᱞᱟᱦᱟᱱᱛᱤ ᱨᱮ ᱞᱮᱛᱟᱲ ᱜᱮ ᱵᱤᱵᱟ.ᱫᱽ ᱨᱮᱭᱟᱜ ᱥᱟᱛᱟᱢ ᱞᱮᱠᱟᱛᱮ ᱛᱟᱦᱮᱸ ᱟ.ᱜᱩ ᱟᱠᱟᱱᱟ ᱾ ᱢᱤᱫ ᱞᱮᱠᱟᱱ ᱢᱚᱱᱚᱛ ᱠᱷᱚᱱ ᱵᱟᱰᱟᱭᱚᱜ-ᱟ ᱦᱚᱠᱤ ᱮᱱᱮᱡ ᱫᱚ ᱵᱟᱨ ᱦᱟᱡᱟᱨ ᱥᱮᱨᱢᱟ ᱢᱟᱬᱟᱝ ᱯᱷᱟᱨᱚᱥ ᱨᱮ ᱮᱱᱮᱡ ᱦᱩᱭᱩᱜ ᱛᱟᱦᱮᱸᱫ ᱾ ᱚᱱᱟ ᱠᱷᱮᱞ ᱫᱚ ᱱᱤᱛᱚᱜᱟᱜ ᱮᱱᱮᱡ ᱠᱷᱚᱱ ᱫᱚ ᱵᱷᱮᱜᱟᱨ ᱜᱮ ᱛᱟᱦᱮᱸ ᱠᱟᱱᱟ ᱾ ᱛᱤᱱᱟ.ᱝ ᱚᱠᱛᱚ ᱛᱟᱭᱚᱢ ᱫᱚ ᱱᱚᱶᱟ ᱮᱱᱮᱡ ᱭᱩᱱᱟᱱ ᱨᱮ ᱥᱮᱴᱮᱨ ᱮᱱᱟ ᱡᱟᱦᱟᱸᱨᱮ ᱱᱚᱶᱟ ᱮᱱᱮᱡ ᱩᱱᱟ.ᱝ ᱪᱟᱞᱟᱣ ᱮᱱᱟ ᱫᱚ ᱱᱚᱶᱟ ᱭᱩᱱᱟᱱ ᱨᱮᱭᱟᱜ ᱚᱞᱤᱢᱯᱤᱠ ᱦᱮᱯᱨᱟᱣ ᱨᱮ ᱠᱷᱮᱞᱚᱸᱰ ᱮᱛᱚᱦᱚᱵ ᱮᱱᱟ ᱾ ᱵᱟ.ᱭ ᱵᱟ.ᱭ ᱛᱮ ᱨᱳᱢᱵᱟ.ᱥᱤᱭᱟ. ᱦᱚᱸ ᱱᱚᱶᱟ ᱮᱱᱮᱡ ᱞᱟ.ᱜᱤᱫ ᱟ.ᱰᱤ ᱜᱮ ᱠᱚ ᱨᱤᱡᱷᱟ.ᱣ ᱮᱱᱟ ᱾ ᱟᱨ ᱨᱳᱢ ᱦᱚᱸ ᱭᱩᱱᱟᱱ ᱚᱞᱤᱢᱯᱤᱠ ᱨᱮ ᱱᱚᱶᱟ ᱦᱮᱯᱨᱟᱣ ᱮᱱᱮᱡ ᱮ ᱮᱛᱚᱦᱚᱵ ᱠᱮᱜ-ᱟ ᱾ 
    
==ᱛᱤᱨᱞᱟ. ᱦᱚᱠᱤ==
ᱵᱷᱤᱠᱴᱚᱨᱤᱭᱟ. ᱡᱩᱜᱽᱨᱮ ᱠᱷᱮᱞᱚᱸᱰ ᱪᱮᱛᱟᱱ ᱨᱮ ᱛᱤᱨᱞᱟ. ᱠᱚᱣᱟᱜ ᱵᱟᱨᱚᱱ ᱛᱟᱦᱮᱸ ᱠᱟᱱ ᱨᱮᱦᱚᱸ ᱛᱤᱨᱞᱟ. ᱠᱚᱣᱟᱜ ᱦᱚᱠᱤ ᱮᱱᱮᱡ ᱨᱮ ᱦᱚᱲᱟᱜ ᱨᱟ.ᱥᱠᱟ. ᱵᱟ.ᱲᱛᱤ ᱮᱱᱟ ᱾ ᱡᱩᱫᱤ ᱦᱚᱸ ᱑᱘᱙᱕ ᱠᱷᱚᱱ ᱜᱮ ᱛᱤᱨᱞᱟ. ᱠᱚᱣᱟᱜ ᱫᱚᱞ ᱨᱤᱦᱤᱴ ᱥᱟᱺᱦᱤᱡ ᱢᱮᱭᱛᱨᱤ ᱦᱮᱯᱨᱟᱣ ᱨᱮ ᱴᱷᱟᱶ ᱠᱚ ᱦᱟᱛᱟᱣ ᱮᱫ ᱛᱟᱦᱮᱸᱫ, ᱤᱠᱷᱟ.ᱱ ᱡᱮᱜᱮᱛᱟ.ᱨᱤ ᱦᱮᱯᱨᱟᱣ ᱨᱮᱭᱟᱜ ᱮᱛᱚᱦᱚᱵ ᱫᱚ ᱑᱙᱗᱐ ᱫᱷᱟ.ᱵᱤᱡ ᱦᱚᱸ ᱵᱟᱝ ᱦᱩᱭ ᱟᱠᱟᱱ ᱛᱟᱦᱮᱸᱱ ᱾ ᱑᱙᱗᱔ ᱥᱟᱞᱮᱨᱮ ᱯᱩᱭᱞᱩ ᱛᱤᱨᱞᱟ. ᱦᱚᱠᱤ ᱡᱮᱜᱮᱛᱟ.ᱨᱤ ᱥᱤᱨᱯᱷᱟ. ᱦᱮᱯᱨᱟᱣ ᱥᱟᱯᱲᱟᱣ ᱦᱩᱭ ᱮᱱᱟ, ᱟᱨ ᱑᱙᱘᱐ ᱥᱟᱞᱮᱨᱮ ᱛᱤᱨᱞᱟ. ᱦᱚᱠᱤ ᱚᱞᱤᱢᱯᱤᱠ ᱨᱮ ᱥᱮᱞᱮᱫ ᱦᱩᱭ ᱮᱱᱟ ᱾ ᱑᱙᱒᱗ ᱨᱮ ᱚᱸᱛᱚᱨᱨᱟᱥᱴᱨᱤᱭᱚ ᱯᱷᱮᱰᱮᱨᱮᱥᱚᱱ ᱚᱯᱷ ᱚᱢᱮᱱᱥ ᱦᱚᱠᱤ ᱮᱥᱚᱥᱤᱭᱮᱥᱚᱱ ᱜᱚᱴᱷᱚᱱ ᱦᱩᱭ ᱮᱱᱟ ᱾ ᱑᱙᱐᱑ ᱨᱮ ᱟᱢᱮᱨᱤᱠᱟ ᱨᱮᱭᱟᱜ ᱠᱟᱸᱥᱴᱮᱸᱥ ᱮᱢ. ᱠᱮ. ᱮᱯᱯᱮᱞᱚᱵᱤ ᱦᱚᱛᱮᱛᱮ ᱱᱚᱶᱟ ᱠᱷᱮᱞᱚᱸᱰ ᱨᱮᱭᱟᱜ ᱮᱛᱚᱦᱚᱵ ᱦᱩᱭ ᱮᱱᱟ ᱟᱨ ᱢᱟᱴ ᱦᱚᱠᱤ ᱫᱚ ᱵᱟ.ᱭ ᱵᱟ.ᱭ ᱛᱮ ᱱᱚᱸᱰᱮᱱ ᱠᱚᱜ ᱛᱤᱨᱞᱟ. ᱠᱚᱣᱟᱜ ᱦᱚᱲ ᱠᱩᱥᱤᱭᱟᱜ ᱢᱤᱫ ᱜᱟᱫᱮᱞ ᱢᱟᱴ ᱠᱷᱮᱞᱚᱸᱰ ᱞᱮᱠᱟᱛᱮ ᱟᱯᱱᱟᱨ ᱦᱩᱭ ᱮᱱᱟ ᱟᱨ ᱟᱥᱲᱟ, ᱵᱤᱨᱫᱟ.ᱜᱟᱲ, ᱡᱮᱜᱮᱛ ᱵᱤᱨᱫᱟ.ᱜᱟᱲ , ᱠᱞᱚᱵᱽ ᱮᱢᱟᱱ ᱠᱚᱨᱮ ᱠᱷᱮᱞᱚᱸᱰ ᱦᱮᱯᱨᱟᱣ ᱦᱩᱭ ᱤᱫᱤ ᱮᱱᱟ ᱾ 

==ᱨᱤᱛ/ᱱᱤᱭᱟ.ᱢ==
ᱞᱚᱱᱰᱚᱱ ᱨᱮᱭᱟᱜ ᱢᱤᱫ ᱠᱞᱚᱵᱽ ᱴᱮᱱᱰᱤᱜᱽᱴᱚᱱ ᱫᱚ  ᱛᱤᱱᱟ.ᱝ ᱜᱟᱱ ᱢᱩᱬ ᱟ.ᱨᱩᱯᱷᱮᱨᱟᱣ ᱮ ᱮᱛᱚᱦᱚᱵ ᱠᱮᱜ-ᱟ , ᱡᱟᱦᱟᱸᱨᱮ ᱛᱤ ᱨᱮᱭᱟᱜ ᱵᱮᱵᱷᱟᱨ ᱟᱨᱵᱟᱝ ᱫᱚ ᱛᱟᱨᱮᱱ ᱠᱷᱚᱱ ᱪᱮᱛᱟᱱ ᱨᱟᱠᱟᱵ ᱠᱚ ᱵᱟᱨᱚᱱ ᱠᱮᱜ-ᱟ ᱾ ᱨᱚᱵᱚᱞ ᱨᱮᱭᱟᱜ ᱱᱤᱫᱟ. ᱵᱚᱞ ᱴᱷᱟᱶᱨᱮ ᱜᱩᱞᱟ.ᱭ ᱵᱚᱞ ᱵᱮᱵᱷᱟᱨ ᱨᱮᱭᱟᱜ ᱴᱷᱟ.ᱣᱠᱟ. ᱮᱱᱟ ᱾ ᱡᱚᱛᱚ ᱠᱷᱚᱱ ᱞᱟ.ᱠᱛᱤᱭᱟᱱ ᱠᱟᱛᱷᱟ ᱫᱚ ᱛᱟᱦᱮᱸ ᱠᱟᱱᱟ, ᱢᱟᱨᱚᱠᱪᱚᱠᱨᱚ ᱟᱯᱱᱟᱨ, ᱡᱟᱦᱟᱸ ᱫᱚ ᱑᱘᱘᱖ ᱨᱮ ᱞᱚᱱᱰᱚᱱ ᱨᱮ ᱛᱷᱟᱯᱚᱱ ᱟᱠᱟᱱ ᱩᱱ ᱡᱚᱦᱚᱜᱟᱜ ᱦᱚᱠᱤ ᱮᱥᱚᱥᱤᱭᱮᱥᱚᱱ ᱫᱚ ᱟᱡᱟᱜ ᱱᱤᱭᱟ.ᱢ ᱨᱮᱭ ᱥᱮᱞᱮᱫ ᱠᱟᱫ-ᱟ ᱾ 

ᱢᱤᱫᱴᱟ.ᱝ ᱠᱷᱮᱞᱚᱸᱰ ᱨᱮ ᱓᱕ ᱴᱤᱲᱤᱡ ᱜᱮ ᱵᱟᱨ ᱦᱟ.ᱴᱤᱧᱚᱜ ᱠᱟᱱᱟ ᱾ ᱡᱟᱦᱟᱸᱨᱮ ᱕ ᱠᱷᱚᱱ ᱑᱐ ᱴᱤᱲᱤᱡ ᱫᱚ ᱡᱤᱨᱟ.ᱣ ᱦᱩᱭᱩᱜ-ᱟ ᱾ ᱢᱤᱫ ᱠᱷᱮᱞᱚᱸᱰᱤᱭᱟ.ᱭ ᱵᱟᱡᱟᱣ ᱮᱱ ᱠᱷᱟ.ᱛᱤᱨ ᱠᱷᱮᱞᱚᱸᱰ ᱦᱟ.ᱯᱤᱫ ᱦᱩᱭ ᱫᱟᱲᱮᱭᱟᱜ-ᱟ ᱾ ᱜᱩᱞᱠᱤᱯᱚᱨ ᱢᱳᱴᱟ ᱤᱠᱷᱟᱱ ᱨᱟᱣᱟᱞ ᱯᱮᱰ ᱮ ᱦᱚᱨᱚᱜ ᱠᱟᱜ-ᱟ ᱟᱨ ᱩᱱᱤ ᱫᱚ ᱓᱐ ᱜᱚᱡᱽ ᱜᱷᱮᱨᱟᱣ ᱥᱟᱺᱜᱤᱧ ᱫᱷᱟ.ᱵᱤᱡ ᱵᱚᱞ ᱡᱟᱸᱜᱟ ᱛᱮᱭ ᱫᱟᱨᱟᱢ ᱫᱟᱲᱮᱭᱟᱜ-ᱟ ᱾ ᱟᱨ ᱵᱟᱝ ᱠᱷᱟᱱ ᱚᱱᱟ ᱡᱟᱸᱜᱟ ᱥᱮ ᱦᱚᱲᱢᱚ ᱛᱮᱦᱚᱸ ᱟᱴᱠᱟᱣ ᱫᱟᱲᱮᱭᱟᱜ ᱨᱮᱭᱟᱜ ᱫᱟᱣ ᱢᱮᱱᱟᱜ ᱛᱟᱭᱟ ᱾ ᱮᱴᱟᱜ ᱡᱚᱛᱚ ᱠᱷᱮᱞᱚᱸᱰᱤᱭᱟ. ᱠᱚᱫᱚ ᱠᱷᱟ.ᱞᱤ ᱦᱟᱯᱟ ᱛᱮᱜᱮ ᱵᱚᱞ ᱫᱚᱠᱚ ᱫᱟᱨᱟᱢ ᱫᱟᱲᱮᱭᱟᱜ-ᱟ ᱾ 

ᱮᱱᱮᱡ ᱨᱮ ᱢᱤᱫᱴᱟ.ᱝ ᱠᱷᱮᱞᱚᱸᱰᱤᱭᱟ. ᱟᱡᱤᱡ ᱟᱨ ᱢᱤᱫᱴᱟ.ᱝ ᱠᱷᱮᱞᱚᱸᱰᱤᱭᱟ. ᱥᱮᱫ ᱵᱚᱞ ᱮ ᱫᱟᱞ ᱯᱟᱨᱚᱢᱟ ᱾ 

==ᱯᱩᱲᱤᱭᱟ.==
ᱦᱚᱠᱤ ᱫᱚ ᱯᱩᱱ ᱠᱚᱪᱟ ᱯᱩᱲᱤᱭᱟ. ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ ᱑᱑ ᱠᱷᱮᱞᱚᱸᱰᱤᱭᱟ. ᱠᱚᱣᱟᱜ ᱵᱟᱨ ᱜᱟᱫᱮᱞ ᱛᱟᱞᱟᱨᱮ ᱱᱚᱶᱟ ᱠᱷᱮᱞᱚᱸᱰ ᱫᱚ ᱦᱩᱭᱩᱜ-ᱟ ᱾ ᱱᱚᱶᱟ ᱯᱩᱲᱤᱭᱟ. ᱫᱚ ᱙᱑.᱔ ᱢᱤᱴᱚᱨ ᱡᱤᱞᱤᱧ ᱟᱨ ᱕᱕ ᱢᱤᱴᱚᱨ ᱚᱥᱟᱨ ᱛᱟᱦᱮᱸᱱᱟ ᱾ ᱱᱚᱶᱟ ᱛᱟᱞᱟᱨᱮ ᱢᱤᱫ ᱛᱟᱞᱟᱢᱟᱞᱟ ᱜᱟᱨ ᱟᱨ ᱒᱒.᱘ ᱢᱤᱴᱚᱨ ᱨᱮᱭᱟᱜ ᱮᱴᱟᱜ ᱵᱟᱨᱭᱟ ᱜᱟᱨ ᱴᱟᱱᱟᱣ ᱛᱟᱦᱮᱸᱱᱟ ᱾ ᱜᱳᱞ ᱨᱮᱭᱟᱜ ᱚᱥᱟᱨ ᱫᱚ ᱓.᱖᱖ ᱢᱤᱴᱚᱨ ᱟᱨ ᱩᱥᱩᱞ ᱫᱚ ᱒.᱑᱓ ᱢᱤᱴᱚᱨ ᱛᱟᱦᱮᱸᱱᱟ ᱾ 

==ᱥᱟᱹᱠᱷᱭᱟᱹᱛ==

https://en.m.wikipedia.org/wiki/Hockey

[[Category:!Main category]]
