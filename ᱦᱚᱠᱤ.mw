[[File: Field hockey.jpg|thumb|ᱦᱚᱠᱤ]]

'''ᱦᱚᱠᱤ''' ᱫᱚ ᱵᱷᱟᱨᱚᱛᱤᱭᱟᱹ ᱡᱟᱹᱛᱤᱭᱟᱹᱨᱤ ᱠᱷᱮᱞᱚᱸᱰ ᱠᱟᱱᱟ ᱾ '''ᱦᱚᱠᱤ''' ᱫᱚ ᱢᱤᱫ ᱱᱚᱝᱠᱟᱱ ᱠᱷᱮᱞ ᱠᱟᱱᱟ, ᱡᱟᱦᱟᱸ ᱫᱚ ᱵᱟᱨᱭᱟ ᱜᱟᱫᱮᱞ ᱦᱟᱯᱟ ᱟᱨᱵᱟᱝ ᱠᱮᱴᱮᱡ ᱡᱤᱱᱤᱥ ᱟᱨᱵᱟᱝ ᱨᱚᱵᱚᱞ ᱛᱮ ᱵᱮᱱᱟᱣ ᱠᱚᱜ ᱢᱤᱫ ᱞᱮᱠᱟᱱ ᱦᱟᱯᱟ ᱨᱮᱭᱟᱜ ᱜᱚᱲᱚ ᱛᱮ ᱨᱚᱵᱚᱞ ᱟᱨᱵᱟᱝ ᱠᱮᱴᱮᱡ ᱯᱞᱟᱥᱴᱤᱠ ᱨᱮᱭᱟᱜ ᱵᱚᱞ ᱫᱚ ᱟᱯᱱᱟᱨᱤᱡ ᱵᱤᱨᱩᱫᱽ ᱫᱚᱞ ᱯᱟᱦᱴᱟ ᱜᱳᱞ ᱟᱨ ᱡᱟᱞᱟᱢ ᱥᱮᱫ ᱠᱚ ᱫᱟᱞ ᱠᱷᱟᱹᱲᱟ ᱾ ᱦᱚᱠᱤ ᱨᱮᱭᱟᱜ ᱮᱛᱚᱦᱚᱵ ᱫᱚ ᱵᱚᱨᱥᱚ ᱒᱐᱑᱐ ᱠᱷᱚᱱ ᱔,᱐᱐᱐ ᱵᱚᱨᱥᱚ ᱢᱟᱲᱟᱝ ᱢᱤᱥᱨᱚ ᱨᱮ ᱦᱩᱭ ᱞᱮᱱᱟ ᱾ 

ᱚᱱᱟ ᱥᱟᱶᱛᱮ ᱟᱹᱰᱤᱜᱟᱱ ᱫᱤᱥᱚᱢᱨᱮ ᱱᱚᱶᱟ ᱞᱟᱦᱟ ᱤᱫᱤᱭᱮᱱᱟ, ᱤᱠᱷᱟᱹᱱ ᱚᱠᱟ ᱨᱮᱦᱚᱸ ᱞᱟᱹᱠᱛᱤ ᱞᱮᱠᱟᱱ ᱴᱷᱟᱶ ᱜᱮ ᱵᱟᱭ ᱧᱟᱢ ᱞᱮᱜ-ᱟ ᱾ ᱵᱷᱟᱨᱚᱛ ᱨᱮ ᱱᱚᱶᱟ ᱠᱷᱮᱞᱚᱸᱰ ᱨᱮᱭᱟᱜ ᱮᱛᱚᱦᱚᱦ ᱫᱚ ᱑᱕᱐ ᱵᱚᱨᱥᱚ ᱢᱟᱬᱟᱝ ᱨᱮ ᱮᱛᱚᱦᱚᱵ ᱞᱮᱱᱟ ᱾ ᱜᱮᱢᱤᱫ ᱠᱷᱮᱞᱚᱸᱰᱤᱭᱟᱹ ᱠᱚᱣᱟᱜ ᱵᱟᱨᱭᱟ ᱵᱤᱨᱳᱫᱷᱤ ᱜᱟᱫᱮᱞ ᱛᱟᱞᱟᱨᱮ ᱢᱤᱜ ᱢᱟᱴᱨᱮ ᱮᱱᱮᱡ ᱦᱩᱭᱩᱜ ᱱᱚᱶᱟ ᱠᱷᱮᱞᱨᱮ ᱢᱤᱢᱤᱫᱠᱷᱮᱞᱚᱸᱰᱤᱭᱟᱹ ᱢᱤᱫ ᱢᱩᱪᱟᱹᱫ ᱠᱟᱹᱲᱵᱩᱝ ᱟᱠᱟᱱ ᱦᱟᱯᱟ ᱨᱮᱭᱟᱜ ᱵᱮᱵᱷᱟᱨ ᱛᱮ ᱢᱤᱫ ᱦᱩᱰᱤᱧ ᱥᱟᱺᱦᱤᱡ ᱠᱮᱴᱮᱡ ᱵᱚᱞ ᱵᱤᱨᱳᱫᱷᱤ ᱜᱟᱫᱮᱞ ᱯᱟᱦᱴᱟ ᱜᱚᱞ ᱨᱮ ᱫᱟᱞ ᱠᱷᱟᱹᱲ ᱞᱟ.ᱜᱤᱫ ᱠᱚ ᱨᱤᱠᱟᱹᱭᱟ ᱾ ᱵᱚᱨᱚᱯᱷ ᱨᱮ ᱮᱱᱮᱡ ᱦᱩᱭᱩᱜ ᱱᱚᱝᱠᱟ ᱱᱟᱜ ᱜᱮ ᱢᱤᱫ ᱮᱱᱮᱡ ᱫᱚ ᱵᱚᱨᱚᱯᱷ ᱦᱳᱠᱤ ᱠᱷᱚᱱ ᱱᱟᱥᱮ ᱵᱷᱮᱜᱟᱨ ᱮᱱᱮᱡ ᱥᱚᱫᱚᱨ ᱞᱟᱹᱜᱤᱫ ᱛᱮ ᱯᱩᱲᱤᱭᱟᱹ ᱢᱟᱴ ᱦᱚᱠᱤ ᱠᱚ ᱢᱮᱛᱟᱜ-ᱟ ᱾ ᱮᱥᱮᱫ ᱚᱲᱟᱜ ᱨᱮ ᱮᱱᱮᱡ ᱦᱩᱭᱩᱜ ᱦᱚᱠᱤ ᱨᱮᱫᱚ ᱛᱩᱨᱩᱭ ᱦᱚᱲ ᱠᱷᱮᱞᱚᱸᱰᱤᱭᱟᱹ ᱠᱚ ᱮᱱᱮᱡ-ᱟ ᱟᱨ ᱛᱩᱨᱩᱭ ᱦᱚᱲ ᱫᱚ ᱛᱟᱞᱟ ᱛᱟᱞᱟ ᱨᱮ ᱠᱷᱮᱞᱚᱸᱰᱤᱭᱟᱹ ᱵᱚᱫᱚᱞᱚᱜ ᱞᱟᱹᱜᱤᱫ ᱠᱚ ᱫᱚᱦᱚ ᱠᱚᱜ-ᱟ ᱾ 

ᱦᱚᱠᱤ ᱮᱱᱮᱡ ᱯᱟᱥᱱᱟᱣ ᱨᱮᱭᱟᱜ ᱥᱟᱨᱦᱟᱣ ᱫᱚ ᱵᱟᱹᱲᱛᱤ ᱞᱮᱠᱟᱛᱮ ᱵᱷᱟᱨᱚᱛ ᱟᱨ ᱱᱟᱥᱮ ᱢᱟᱬᱟᱝ ᱨᱮ ᱵᱨᱤᱴᱮᱱ ᱨᱤᱱ ᱥᱮᱱᱟ ᱠᱚ ᱧᱟᱢᱟ ᱾ ᱟᱹᱰᱤᱜᱟᱱ ᱡᱮᱜᱮᱛᱟᱹᱨᱤ ᱠᱷᱮᱞᱚᱸᱰᱤᱭᱟᱹ ᱠᱚᱣᱟᱜ ᱡᱩᱨ ᱨᱮᱭᱟᱜ ᱚᱨᱡᱚ ᱞᱮᱠᱟᱛᱮ ᱑᱙᱗᱑ ᱥᱟᱞᱮᱨᱮ ᱵᱤᱥᱣᱚ ᱠᱚᱯ ᱨᱮᱭᱟᱜ ᱮᱛᱚᱦᱚᱵ ᱦᱩᱭ ᱮᱱᱟ ᱾ ᱦᱚᱠᱤ ᱨᱮᱭᱟᱜ ᱟᱨ ᱮᱴᱟᱜ ᱡᱮᱜᱮᱛᱟᱹᱨᱤ ᱢᱩᱲᱩᱛ ᱦᱮᱯᱨᱟᱣ ᱫᱚ - ᱚᱞᱤᱢᱯᱤᱠ, ᱮᱥᱤᱭᱟᱱ ᱠᱚᱯ, ᱮᱥᱤᱭᱟᱭᱤ ᱠᱚᱯ, ᱭᱩᱨᱚᱯᱤᱭᱟᱱ ᱠᱚᱯ ᱟᱨ ᱯᱮᱱ-ᱟᱢᱮᱨᱤᱠᱤ ᱠᱷᱮᱞ ᱾ ᱫᱩᱱᱤᱭᱟᱹ ᱨᱮ ᱦᱚᱠᱤ ᱞᱟᱛᱟᱨ ᱨᱮ ᱮᱢ ᱮᱱ ᱞᱮᱠᱟᱛᱮ ᱮᱱᱮᱡ ᱦᱩᱭᱩᱜ-ᱟ :- 

'''ᱯᱤᱞᱰ ᱦᱚᱠᱤ'''

'''ᱵᱚᱨᱚᱯᱷ ᱦᱚᱠᱤ'''

'''ᱨᱳᱞᱚᱨ ᱦᱚᱠᱤ'''

'''ᱥᱞᱮᱡᱽ ᱦᱚᱠᱤ'''

'''ᱜᱚᱞᱤ ᱦᱚᱠᱤ'''

==ᱱᱟᱜᱟᱢ==
ᱦᱚᱠᱤ ᱮᱱᱮᱡ ᱞᱟᱦᱟᱱᱛᱤ ᱨᱮ ᱞᱮᱛᱟᱲ ᱜᱮ ᱵᱤᱵᱟᱹᱫᱽ ᱨᱮᱭᱟᱜ ᱥᱟᱛᱟᱢ ᱞᱮᱠᱟᱛᱮ ᱛᱟᱦᱮᱸ ᱟᱹᱜᱩ ᱟᱠᱟᱱᱟ ᱾ ᱢᱤᱫ ᱞᱮᱠᱟᱱ ᱢᱚᱱᱚᱛ ᱠᱷᱚᱱ ᱵᱟᱰᱟᱭᱚᱜ-ᱟ ᱦᱚᱠᱤ ᱮᱱᱮᱡ ᱫᱚ ᱵᱟᱨ ᱦᱟᱡᱟᱨ ᱥᱮᱨᱢᱟ ᱢᱟᱬᱟᱝ ᱯᱷᱟᱨᱚᱥ ᱨᱮ ᱮᱱᱮᱡ ᱦᱩᱭᱩᱜ ᱛᱟᱦᱮᱸᱫ ᱾ ᱚᱱᱟ ᱠᱷᱮᱞ ᱫᱚ ᱱᱤᱛᱚᱜᱟᱜ ᱮᱱᱮᱡ ᱠᱷᱚᱱ ᱫᱚ ᱵᱷᱮᱜᱟᱨ ᱜᱮ ᱛᱟᱦᱮᱸ ᱠᱟᱱᱟ ᱾ ᱛᱤᱱᱟᱹᱝ ᱚᱠᱛᱚ ᱛᱟᱭᱚᱢ ᱫᱚ ᱱᱚᱶᱟ ᱮᱱᱮᱡ ᱭᱩᱱᱟᱱ ᱨᱮ ᱥᱮᱴᱮᱨ ᱮᱱᱟ ᱡᱟᱦᱟᱸᱨᱮ ᱱᱚᱶᱟ ᱮᱱᱮᱡ ᱩᱱᱟᱹᱝ ᱪᱟᱞᱟᱣ ᱮᱱᱟ ᱫᱚ ᱱᱚᱶᱟ ᱭᱩᱱᱟᱱ ᱨᱮᱭᱟᱜ ᱚᱞᱤᱢᱯᱤᱠ ᱦᱮᱯᱨᱟᱣ ᱨᱮ ᱠᱷᱮᱞᱚᱸᱰ ᱮᱛᱚᱦᱚᱵ ᱮᱱᱟ ᱾ ᱵᱟᱹᱭ ᱵᱟᱹᱭ ᱛᱮ ᱨᱳᱢᱵᱟᱹᱥᱤᱭᱟᱹ ᱦᱚᱸ ᱱᱚᱶᱟ ᱮᱱᱮᱡ ᱞᱟᱹᱜᱤᱫ ᱟᱹᱰᱤ ᱜᱮ ᱠᱚ ᱨᱤᱡᱷᱟᱹᱣ ᱮᱱᱟ ᱾ ᱟᱨ ᱨᱳᱢ ᱦᱚᱸ ᱭᱩᱱᱟᱱ ᱚᱞᱤᱢᱯᱤᱠ ᱨᱮ ᱱᱚᱶᱟ ᱦᱮᱯᱨᱟᱣ ᱮᱱᱮᱡ ᱮ ᱮᱛᱚᱦᱚᱵ ᱠᱮᱜ-ᱟ ᱾

==ᱛᱤᱨᱞᱟᱹ ᱦᱚᱠᱤ==
ᱵᱷᱤᱠᱴᱚᱨᱤᱭᱟᱹ ᱡᱩᱜᱽᱨᱮ ᱠᱷᱮᱞᱚᱸᱰ ᱪᱮᱛᱟᱱ ᱨᱮ ᱛᱤᱨᱞᱟᱹ ᱠᱚᱣᱟᱜ ᱵᱟᱨᱚᱱ ᱛᱟᱦᱮᱸ ᱠᱟᱱ ᱨᱮᱦᱚᱸ ᱛᱤᱨᱞᱟᱹ ᱠᱚᱣᱟᱜ ᱦᱚᱠᱤ ᱮᱱᱮᱡ ᱨᱮ ᱦᱚᱲᱟᱜ ᱨᱟᱹᱥᱠᱟᱹ ᱵᱟᱹᱲᱛᱤ ᱮᱱᱟ ᱾ ᱡᱩᱫᱤ ᱦᱚᱸ ᱑᱘᱙᱕ ᱠᱷᱚᱱ ᱜᱮ ᱛᱤᱨᱞᱟᱹ ᱠᱚᱣᱟᱜ ᱫᱚᱞ ᱨᱤᱦᱤᱴ ᱥᱟᱺᱦᱤᱡ ᱢᱮᱭᱛᱨᱤ ᱦᱮᱯᱨᱟᱣ ᱨᱮ ᱴᱷᱟᱶ ᱠᱚ ᱦᱟᱛᱟᱣ ᱮᱫ ᱛᱟᱦᱮᱸᱫ, ᱤᱠᱷᱟᱹᱱ ᱡᱮᱜᱮᱛᱟᱹᱨᱤ ᱦᱮᱯᱨᱟᱣ ᱨᱮᱭᱟᱜ ᱮᱛᱚᱦᱚᱵ ᱫᱚ ᱑᱙᱗᱐ ᱫᱷᱟᱹᱵᱤᱡ ᱦᱚᱸ ᱵᱟᱝ ᱦᱩᱭ ᱟᱠᱟᱱ ᱛᱟᱦᱮᱸᱱ ᱾ ᱑᱙᱗᱔ ᱥᱟᱞᱮᱨᱮ ᱯᱩᱭᱞᱩ ᱛᱤᱨᱞᱟᱹ ᱦᱚᱠᱤ ᱡᱮᱜᱮᱛᱟᱹᱨᱤ ᱥᱤᱨᱯᱷᱟᱹ ᱦᱮᱯᱨᱟᱣ ᱥᱟᱯᱲᱟᱣ ᱦᱩᱭ ᱮᱱᱟ, ᱟᱨ ᱑᱙᱘᱐ ᱥᱟᱞᱮᱨᱮ ᱛᱤᱨᱞᱟᱹ ᱦᱚᱠᱤ ᱚᱞᱤᱢᱯᱤᱠ ᱨᱮ ᱥᱮᱞᱮᱫ ᱦᱩᱭ ᱮᱱᱟ ᱾ ᱑᱙᱒᱗ ᱨᱮ ᱚᱸᱛᱚᱨᱨᱟᱥᱴᱨᱤᱭᱚ ᱯᱷᱮᱰᱮᱨᱮᱥᱚᱱ ᱚᱯᱷ ᱚᱢᱮᱱᱥ ᱦᱚᱠᱤ ᱮᱥᱚᱥᱤᱭᱮᱥᱚᱱ ᱜᱚᱴᱷᱚᱱ ᱦᱩᱭ ᱮᱱᱟ ᱾ ᱑᱙᱐᱑ ᱨᱮ ᱟᱢᱮᱨᱤᱠᱟ ᱨᱮᱭᱟᱜ ᱠᱟᱸᱥᱴᱮᱸᱥ ᱮᱢ. ᱠᱮ. ᱮᱯᱯᱮᱞᱚᱵᱤ ᱦᱚᱛᱮᱛᱮ ᱱᱚᱶᱟ ᱠᱷᱮᱞᱚᱸᱰ ᱨᱮᱭᱟᱜ ᱮᱛᱚᱦᱚᱵ ᱦᱩᱭ ᱮᱱᱟ ᱟᱨ ᱢᱟᱴ ᱦᱚᱠᱤ ᱫᱚ ᱵᱟᱹᱭ ᱵᱟᱹᱭ ᱛᱮ ᱱᱚᱸᱰᱮᱱ ᱠᱚᱜ ᱛᱤᱨᱞᱟᱹ ᱠᱚᱣᱟᱜ ᱦᱚᱲ ᱠᱩᱥᱤᱭᱟᱜ ᱢᱤᱫ ᱜᱟᱫᱮᱞ ᱢᱟᱴ ᱠᱷᱮᱞᱚᱸᱰ ᱞᱮᱠᱟᱛᱮ ᱟᱯᱱᱟᱨ ᱦᱩᱭ ᱮᱱᱟ ᱟᱨ ᱟᱥᱲᱟ, ᱵᱤᱨᱫᱟᱹᱜᱟᱲ, ᱡᱮᱜᱮᱛ ᱵᱤᱨᱫᱟᱹᱜᱟᱲ, ᱠᱞᱚᱵᱽ ᱮᱢᱟᱱ ᱠᱚᱨᱮ ᱠᱷᱮᱞᱚᱸᱰ ᱦᱮᱯᱨᱟᱣ ᱦᱩᱭ ᱤᱫᱤ ᱮᱱᱟ ᱾

==ᱨᱤᱛ/ᱱᱤᱭᱟᱹᱢ==
ᱞᱚᱱᱰᱚᱱ ᱨᱮᱭᱟᱜ ᱢᱤᱫ ᱠᱞᱚᱵᱽ ᱴᱮᱱᱰᱤᱜᱽᱴᱚᱱ ᱫᱚ  ᱛᱤᱱᱟᱹᱝ ᱜᱟᱱ ᱢᱩᱬ ᱟᱹᱨᱩᱯᱷᱮᱨᱟᱣ ᱮ ᱮᱛᱚᱦᱚᱵ ᱠᱮᱜ-ᱟ, ᱡᱟᱦᱟᱸᱨᱮ ᱛᱤ ᱨᱮᱭᱟᱜ ᱵᱮᱵᱷᱟᱨ ᱟᱨᱵᱟᱝ ᱫᱚ ᱛᱟᱨᱮᱱ ᱠᱷᱚᱱ ᱪᱮᱛᱟᱱ ᱨᱟᱠᱟᱵ ᱠᱚ ᱵᱟᱨᱚᱱ ᱠᱮᱜ-ᱟ ᱾ ᱨᱚᱵᱚᱞ ᱨᱮᱭᱟᱜ ᱱᱤᱫᱟᱹ ᱵᱚᱞ ᱴᱷᱟᱶᱨᱮ ᱜᱩᱞᱟᱹᱭ ᱵᱚᱞ ᱵᱮᱵᱷᱟᱨ ᱨᱮᱭᱟᱜ ᱴᱷᱟᱹᱣᱠᱟᱹ ᱮᱱᱟ ᱾ ᱡᱚᱛᱚ ᱠᱷᱚᱱ ᱞᱟᱹᱠᱛᱤᱭᱟᱱ ᱠᱟᱛᱷᱟ ᱫᱚ ᱛᱟᱦᱮᱸ ᱠᱟᱱᱟ, ᱢᱟᱨᱚᱠᱪᱚᱠᱨᱚ ᱟᱯᱱᱟᱨ, ᱡᱟᱦᱟᱸ ᱫᱚ ᱑᱘᱘᱖ ᱨᱮ ᱞᱚᱱᱰᱚᱱ ᱨᱮ ᱛᱷᱟᱯᱚᱱ ᱟᱠᱟᱱ ᱩᱱ ᱡᱚᱦᱚᱜᱟᱜ ᱦᱚᱠᱤ ᱮᱥᱚᱥᱤᱭᱮᱥᱚᱱ ᱫᱚ ᱟᱡᱟᱜ ᱱᱤᱭᱟᱹᱢ ᱨᱮᱭ ᱥᱮᱞᱮᱫ ᱠᱟᱫ-ᱟ ᱾ 

ᱢᱤᱫᱴᱟᱹᱝ ᱠᱷᱮᱞᱚᱸᱰ ᱨᱮ ᱓᱕ ᱴᱤᱲᱤᱡ ᱜᱮ ᱵᱟᱨ ᱦᱟᱹᱴᱤᱧᱚᱜ ᱠᱟᱱᱟ ᱾ ᱡᱟᱦᱟᱸᱨᱮ ᱕ ᱠᱷᱚᱱ ᱑᱐ ᱴᱤᱲᱤᱡ ᱫᱚ ᱡᱤᱨᱟᱹᱣ ᱦᱩᱭᱩᱜ-ᱟ ᱾ ᱢᱤᱫ ᱠᱷᱮᱞᱚᱸᱰᱤᱭᱟᱹᱭ ᱵᱟᱡᱟᱣ ᱮᱱ ᱠᱷᱟᱹᱛᱤᱨ ᱠᱷᱮᱞᱚᱸᱰ ᱦᱟᱹᱯᱤᱫ ᱦᱩᱭ ᱫᱟᱲᱮᱭᱟᱜ-ᱟ ᱾ ᱜᱩᱞᱠᱤᱯᱚᱨ ᱢᱳᱴᱟ ᱤᱠᱷᱟᱱ ᱨᱟᱣᱟᱞ ᱯᱮᱰ ᱮ ᱦᱚᱨᱚᱜ ᱠᱟᱜ-ᱟ ᱟᱨ ᱩᱱᱤ ᱫᱚ ᱓᱐ ᱜᱚᱡᱽ ᱜᱷᱮᱨᱟᱣ ᱥᱟᱺᱜᱤᱧ ᱫᱷᱟᱹᱵᱤᱡ ᱵᱚᱞ ᱡᱟᱸᱜᱟ ᱛᱮᱭ ᱫᱟᱨᱟᱢ ᱫᱟᱲᱮᱭᱟᱜ-ᱟ ᱾ ᱟᱨ ᱵᱟᱝ ᱠᱷᱟᱱ ᱚᱱᱟ ᱡᱟᱸᱜᱟ ᱥᱮ ᱦᱚᱲᱢᱚ ᱛᱮᱦᱚᱸ ᱟᱴᱠᱟᱣ ᱫᱟᱲᱮᱭᱟᱜ ᱨᱮᱭᱟᱜ ᱫᱟᱣ ᱢᱮᱱᱟᱜ ᱛᱟᱭᱟ ᱾ ᱮᱴᱟᱜ ᱡᱚᱛᱚ ᱠᱷᱮᱞᱚᱸᱰᱤᱭᱟᱹ ᱠᱚᱫᱚ ᱠᱷᱟᱹᱞᱤ ᱦᱟᱯᱟ ᱛᱮᱜᱮ ᱵᱚᱞ ᱫᱚᱠᱚ ᱫᱟᱨᱟᱢ ᱫᱟᱲᱮᱭᱟᱜ-ᱟ ᱾ 

ᱮᱱᱮᱡ ᱨᱮ ᱢᱤᱫᱴᱟᱹᱝ ᱠᱷᱮᱞᱚᱸᱰᱤᱭᱟᱹ ᱟᱡᱤᱡ ᱟᱨ ᱢᱤᱫᱴᱟᱹᱝ ᱠᱷᱮᱞᱚᱸᱰᱤᱭᱟᱹ ᱥᱮᱫ ᱵᱚᱞ ᱮ ᱫᱟᱞ ᱯᱟᱨᱚᱢᱟ ᱾

==ᱯᱩᱲᱤᱭᱟᱹ==
ᱦᱚᱠᱤ ᱫᱚ ᱯᱩᱱ ᱠᱚᱪᱟ ᱯᱩᱲᱤᱭᱟᱹ ᱨᱮ ᱮᱱᱮᱡ ᱦᱩᱭᱩᱜ-ᱟ ᱾ ᱑᱑ ᱠᱷᱮᱞᱚᱸᱰᱤᱭᱟᱹ ᱠᱚᱣᱟᱜ ᱵᱟᱨ ᱜᱟᱫᱮᱞ ᱛᱟᱞᱟᱨᱮ ᱱᱚᱶᱟ ᱠᱷᱮᱞᱚᱸᱰ ᱫᱚ ᱦᱩᱭᱩᱜ-ᱟ ᱾ ᱱᱚᱶᱟ ᱯᱩᱲᱤᱭᱟᱹ ᱫᱚ ᱙᱑.᱔ ᱢᱤᱴᱚᱨ ᱡᱤᱞᱤᱧ ᱟᱨ ᱕᱕ ᱢᱤᱴᱚᱨ ᱚᱥᱟᱨ ᱛᱟᱦᱮᱸᱱᱟ ᱾ ᱱᱚᱶᱟ ᱛᱟᱞᱟᱨᱮ ᱢᱤᱫ ᱛᱟᱞᱟᱢᱟᱞᱟ ᱜᱟᱨ ᱟᱨ ᱒᱒.᱘ ᱢᱤᱴᱚᱨ ᱨᱮᱭᱟᱜ ᱮᱴᱟᱜ ᱵᱟᱨᱭᱟ ᱜᱟᱨ ᱴᱟᱱᱟᱣ ᱛᱟᱦᱮᱸᱱᱟ ᱾ ᱜᱳᱞ ᱨᱮᱭᱟᱜ ᱚᱥᱟᱨ ᱫᱚ ᱓.᱖᱖ ᱢᱤᱴᱚᱨ ᱟᱨ ᱩᱥᱩᱞ ᱫᱚ ᱒.᱑᱓ ᱢᱤᱴᱚᱨ ᱛᱟᱦᱮᱸᱱᱟ ᱾

==ᱥᱟᱹᱠᱷᱭᱟᱹᱛ==

https://en.m.wikipedia.org/wiki/Hockey

[[Category:!Main category]]
