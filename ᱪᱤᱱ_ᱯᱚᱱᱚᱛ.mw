'''ᱪᱤᱱ ᱯᱚᱱᱚᱛ''' ([[ᱵᱚᱨᱢᱤ ᱯᱟᱹᱨᱥᱤ|ᱵᱚᱨᱢᱤᱥ]] ᱺ ချင်းပြည်နယ်) [[ᱢᱤᱭᱟᱱᱢᱟᱨ]] ᱨᱮᱱᱟᱜ ᱯᱟᱪᱮ ᱥᱮᱱᱟᱜ ᱢᱤᱫ ᱯᱚᱱᱚᱛ ᱠᱟᱱᱟ᱾ ᱓᱖,᱐᱑᱙ ᱪᱟᱹᱣᱠᱟᱹ ᱠᱤᱢᱤ ᱛᱮ ᱯᱟᱥᱱᱟᱣ ᱢᱮᱱᱟᱜ ᱱᱚᱣᱟ ᱯᱚᱱᱚᱛ ᱨᱮᱱᱟᱜ ᱮᱛᱚᱢ ᱥᱮᱫ [[ᱥᱟᱜᱟᱤᱝ ᱴᱚᱴᱷᱟ]] ᱟᱨ [[ᱢᱟᱜᱣᱟᱭ ᱴᱚᱴᱷᱟ]], ᱠᱚᱧᱮ ᱥᱮᱫ [[ᱨᱟᱠᱷᱟᱤᱱ ᱯᱚᱱᱚᱛ]], ᱠᱚᱧᱮᱼᱯᱟᱪᱮ ᱥᱮᱫ [[ᱵᱟᱝᱞᱟᱫᱮᱥ]], ᱯᱟᱪᱮ ᱥᱮᱫ ᱥᱤᱧᱚᱛᱤᱭᱟᱹ ᱯᱚᱱᱚᱛ [[ᱢᱤᱡᱚᱨᱟᱢ]] ᱟᱨ ᱮᱛᱚᱢ ᱥᱮᱫ [[ᱢᱟᱱᱤᱯᱩᱨ]] ᱯᱚᱱᱚᱛ ᱢᱮᱱᱟᱜᱼᱟ ᱾ ᱒᱐᱑᱔ ᱥᱮᱨᱢᱟ ᱦᱚᱲᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱪᱤᱱ ᱯᱚᱱᱚᱛ ᱨᱮ ᱔᱗᱘,᱘᱐᱑ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱱᱟᱜᱟᱨ [[ᱦᱟᱠᱷᱟ]] ᱾ ᱵᱩᱨᱩ ᱵᱮᱨᱦᱟᱭ ᱛᱮ ᱢᱮᱱᱟᱜ ᱠᱷᱟᱹᱛᱤᱨ ᱯᱚᱱᱚᱛ ᱨᱮᱱᱟᱜ ᱦᱚᱨᱰᱟᱦᱟᱨ ᱠᱚ ᱵᱟᱝ ᱵᱷᱟᱜᱮᱭᱟ ᱾ ᱪᱤᱱ ᱯᱚᱱᱚᱛ ᱨᱮᱱ ᱦᱚᱲ ᱮᱞ ᱟᱹᱰᱤ ᱠᱚᱢ ᱜᱮᱭᱟ ᱟᱨ ᱫᱤᱥᱚᱢ ᱨᱮᱱᱟᱜ ᱛᱟᱭᱚᱢ ᱩᱛᱷᱱᱟᱹᱣ ᱯᱚᱱᱚᱛ ᱠᱚ ᱢᱩᱫ ᱨᱮ ᱢᱤᱫ ᱯᱚᱱᱚᱛ ᱠᱟᱱᱟ ᱾ ᱯᱩᱭᱞᱩ ᱦᱚᱲ ᱥᱚᱝ ᱞᱮᱠᱟᱛᱮ ᱯᱚᱱᱚᱛ ᱨᱮᱱ ᱗᱓% ᱦᱚᱲ ᱨᱮᱜᱮᱡᱽ ᱥᱤᱢᱟᱹᱱᱟ ᱛᱟᱞᱟᱨ ᱨᱮ ᱢᱮᱱᱟᱜ ᱠᱚᱣᱟ ᱾ ᱪᱤᱱ ᱨᱮᱱᱟᱜ ᱥᱚᱨᱠᱟᱨᱤ ᱨᱮᱰᱤᱭᱳ ᱩᱪᱷᱟᱹᱱ ᱯᱟᱹᱨᱥᱤ ᱦᱩᱭᱩᱜ ᱠᱟᱱᱟ ᱯᱷᱟᱞᱢᱟ ᱾ ᱪᱤᱱ ᱯᱚᱱᱚᱛ ᱨᱮ  ᱕᱓ ᱜᱟᱱ ᱠᱷᱚᱱ ᱦᱚᱸ ᱡᱟᱹᱥᱛᱤ ᱟᱹᱫᱤᱵᱟᱹᱥᱤ ᱯᱟᱹᱨᱥᱤ ᱢᱮᱱᱟᱜᱼᱟ ᱾
