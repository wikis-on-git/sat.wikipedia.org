'''ᱵᱟᱞᱚᱫᱽ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ [[ᱪᱷᱚᱛᱤᱥᱜᱚᱰ]] ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱫᱚ ᱨᱟᱭᱯᱩᱨ ᱠᱷᱚᱸᱰ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱵᱟᱞᱚᱫᱽ ᱱᱟᱜᱽᱨᱟᱦᱟ ᱨᱮ ᱢᱮᱱᱟᱜᱼᱟ ᱾<ref>"[https://books.google.com/books?id=X6XNCwAAQBAJ Inde du Nord - Madhya Pradesh et Chhattisgarh]," Lonely Planet, 2016, ISBN 9782816159172</ref>

ᱵᱟᱞᱚᱫᱽ ᱦᱚᱱᱚᱛ ᱨᱮᱱᱟᱜᱮᱨᱤᱭᱟ ᱫᱚ ᱓,᱕᱒᱗ ᱜᱟᱺᱴ ᱠᱤᱞᱚᱢᱤᱛᱚᱨ, ᱟᱨ ᱒᱐᱑᱑ ᱥᱟᱹᱦᱤᱛ ᱥᱤᱧᱚᱛ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱘᱒᱖,᱑᱖᱕ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ ᱾ ᱦᱚᱱᱚᱛ ᱨᱮᱱᱟᱜ ᱥᱮᱪᱮᱫ ᱫᱚᱨ ᱫᱚ ᱗᱔ᱹ᱑᱖% ᱢᱮᱱᱟᱜᱼᱟ ᱾ ᱡᱟᱱᱟᱝ ᱡᱟᱹᱱᱤ ᱫᱚ ᱑᱐᱐᱐ ᱠᱚᱲᱟ ᱨᱮ ᱑᱐᱒᱒ ᱜᱚᱴᱟᱝ ᱠᱩᱲᱤ ᱢᱮᱟᱱᱟᱜ ᱠᱚᱣᱟ ᱾ ᱦᱚᱲ ᱵᱟᱹᱰᱚᱜ ᱠᱟᱱ ᱫᱚᱨ ᱫᱚ ᱑ᱹ᱙% ᱛᱟᱦᱮᱸᱠᱟᱱᱟ ᱒᱐᱐᱑ ᱠᱷᱚᱱ ᱒᱐᱑᱑ ᱥᱟᱹᱦᱤᱛ ᱢᱟᱹᱫᱽ ᱨᱮ ᱾

==ᱠᱟᱹᱣᱰᱤᱭᱟᱹᱨᱤ==
᱗᱘% ᱜᱷᱟᱨᱚᱡᱽ ᱫᱚ ᱵᱤᱨ ᱯᱟᱠᱟᱣᱲᱮ ᱥᱟᱦᱟᱱ ᱥᱟᱠᱟᱢ ᱛᱮ ᱪᱚᱲᱟᱣ ᱠᱟᱱᱟ ᱾ ᱚᱱᱟ ᱥᱟᱶᱛᱮ ᱪᱟᱥᱵᱟᱥ ᱦᱚᱸ ᱠᱚ ᱛᱚᱨᱟᱣᱮᱫ ᱜᱮᱭᱟ ᱾ ᱪᱟᱥᱵᱟᱥ ᱠᱚ ᱢᱟᱹᱫᱽ ᱨᱮ ᱦᱩᱲᱩ, ᱜᱩᱦᱩᱢ, ᱟᱺᱠ ᱮᱢᱟᱱ ᱠᱚ ᱪᱟᱥ ᱦᱩᱭᱩᱜ ᱠᱟᱱᱟ ᱾ ᱫᱟᱱᱫᱩᱞᱟ ᱰᱮᱢ (Dandula Reservoir), ᱠᱟᱨᱜᱟᱨᱟ ᱰᱮᱢ (Kargara Reservoir) ᱟᱨ ᱜᱚᱱᱰᱞᱤ  ᱰᱮᱢ (Gondli Reservoir) ᱨᱮᱱᱟᱜ ᱫᱟᱜ ᱪᱟᱥᱵᱟᱥ ᱠᱟᱹᱢᱤ ᱨᱮ ᱵᱮᱵᱷᱟᱨᱚᱜ ᱠᱟᱱᱟ ᱾

== ᱞᱚᱠᱮᱥᱚᱱ ==
ᱵᱟᱞᱚᱫᱽ ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱠᱚᱧᱮ-ᱥᱟᱢᱟᱝ ᱥᱮᱦᱮᱫ ᱨᱮᱱᱟᱜ ᱵᱷᱤᱛᱟᱹᱨ ᱨᱮ ᱢᱮᱱᱟᱜ ᱪᱷᱚᱛᱤᱥᱜᱚᱰ ᱯᱚᱱᱚᱛ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱪᱷᱚᱛᱤᱜᱚᱰ ᱨᱮᱱᱟᱜ ᱠᱚᱧᱮ ᱚᱱᱛᱚᱨ ᱨᱮᱱᱟᱜ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱮᱛᱚᱢ ᱞᱟᱴᱤᱪᱩᱰ 22 ° 73’25 ” ᱟᱨ ᱥᱟᱢᱟᱝ ᱞᱚᱝᱜᱤᱪᱩᱰ 81 ° 02’40 ᱛᱟᱞᱟ ᱨᱮ ᱢᱮᱱᱟᱜᱼᱟ ᱾ ᱵᱟᱞᱚᱫ ᱫᱚ ᱥᱟᱹᱢᱩᱸᱫᱽ ᱚᱛ ᱠᱷᱚᱱ ᱓᱒᱔ ᱢᱤᱴᱚᱨ ᱪᱮᱛᱟᱱ ᱨᱮ ᱢᱮᱱᱟᱜᱼᱟ ᱾ ᱨᱟᱭᱯᱩᱨ ᱠᱷᱚᱱ ᱙᱙ ᱠᱤᱞᱚᱢᱤᱴᱚᱨ ᱠᱚᱧᱮ ᱟᱨ ᱫᱤᱥᱚᱢ ᱨᱟᱡᱽᱜᱟᱲ ᱫᱤᱞᱞᱤ ᱠᱷᱚᱱᱟᱜ ᱑᱒᱕᱕ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾  

ᱵᱟᱞᱚᱫᱽ ᱦᱚᱱᱚᱛ ᱨᱮᱱᱟᱜ ᱮᱛᱚᱢ ᱨᱮ ᱫᱩᱨᱜᱽ ᱦᱚᱱᱚᱛ ᱢᱮᱱᱟᱜᱼᱟ, ᱮᱛᱚᱢ-ᱥᱟᱢᱟᱝ ᱥᱮᱦᱮᱫ ᱨᱮ ᱫᱷᱚᱢᱛᱚᱨᱤ ᱦᱚᱱᱚᱛ, ᱠᱚᱧᱮ ᱥᱮᱦᱮᱫ ᱨᱮ ᱠᱟᱝᱠᱤᱨ ᱦᱚᱱᱚᱛ, ᱠᱚᱧᱮ-ᱯᱟᱪᱮ ᱥᱮᱦᱮᱫ ᱨᱮ ᱮᱛᱚᱢ ᱯᱟᱪᱮ ᱦᱟᱹᱵᱤᱡ ᱨᱟᱡᱽᱱᱟᱱᱫᱽᱜᱟᱶ ᱦᱚᱱᱚᱛ ᱢᱮᱱᱟᱜᱼᱟ ᱾

==ᱠᱷᱟᱨᱩᱱ ᱜᱟᱰᱟ==
ᱠᱷᱟᱨᱩᱱ ᱜᱟᱰᱟ ᱫᱚ ᱵᱟᱞᱚᱫᱽ ᱦᱚᱱᱚᱛ ᱨᱮᱱᱟᱜ ᱥᱚᱝᱡᱟᱨᱤ ᱮᱞᱮᱠᱟ ᱥᱮᱫ ᱠᱷᱚᱱ ᱞᱤᱸᱡᱤ ᱚᱰᱚᱠ ᱠᱟᱛᱮ ᱯᱚᱱᱚᱛ ᱨᱟᱡᱽᱜᱟᱲ ᱨᱟᱭᱯᱩᱨ ᱨᱮᱱᱟᱜ ᱥᱤᱢᱟᱹ ᱥᱮᱫ ᱛᱮ ᱞᱤᱸᱡᱤ ᱠᱟᱛᱮ ᱥᱤᱢᱜᱟ ᱨᱮᱱᱟᱜ ᱥᱚᱢᱱᱟᱛᱷ ᱥᱩᱨ ᱥᱤᱵᱽᱱᱟᱛᱷ ᱜᱟᱰᱟ ᱨᱮ ᱢᱮᱥᱟ ᱦᱟᱠᱟᱱᱟ ᱾ ᱱᱚᱸᱰᱮ ᱜᱮ ᱵᱤᱢᱮᱛᱚᱨᱟ ᱟᱨ ᱵᱟᱞᱚᱣᱫᱟᱵᱟᱡᱟᱨ ᱛᱚᱥᱤᱞ ᱮ ᱦᱟᱹᱴᱤᱧᱮᱫᱼᱟ ᱾ ᱵᱟᱞᱚᱣᱫᱟᱵᱟᱡᱟᱨ ᱨᱮᱱᱟᱜ ᱮᱛᱚᱨ ᱨᱮ ᱟᱨᱯᱟ ᱜᱟᱰᱟ, ᱡᱟᱦᱟᱸ ᱫᱚ ᱵᱤᱞᱟᱥᱯᱩᱨ ᱦᱚᱱᱚᱛ ᱠᱷᱚᱱ ᱚᱰᱚᱠᱚᱜ ᱠᱟᱱᱟ, ᱥᱤᱵᱱᱟᱛᱷ ᱥᱮᱫ ᱛᱮ ᱦᱮᱡ ᱠᱟᱛᱮ ᱢᱮᱥᱟᱜ ᱠᱟᱱᱟ ᱾ ᱦᱟᱣᱲᱟ ᱱᱟᱜᱽᱯᱩᱨ ᱨᱮᱞ ᱰᱟᱦᱟᱨ ᱱᱚᱶᱟ ᱠᱷᱟᱨᱩᱱ  ᱜᱟᱰᱟ ᱪᱮᱛᱟᱱ ᱛᱮ ᱯᱟᱨᱚᱢ ᱟᱠᱟᱱᱟᱱ ᱾ ᱠᱷᱟᱨᱩᱱ ᱜᱟᱰᱟ ᱨᱮᱱᱟᱜ ᱱᱟᱯᱟᱭ ᱥᱤᱨᱡᱚᱢ ᱥᱟᱪᱟᱨᱦᱮ ᱧᱮᱧᱮᱞᱤᱭᱟᱹ ᱠᱚᱣᱟᱜ ᱢᱚᱱᱮ ᱠᱤᱨᱤᱧᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
