ᱠᱟᱞᱤ ᱜᱟᱰᱟ, ᱡᱟᱦᱟᱸ ᱫᱚ ᱢᱟᱦᱟᱠᱟᱞᱤ, ᱠᱟᱞᱤᱜᱟᱸᱜᱟ ᱥᱮ ᱥᱟᱨᱫᱟ ᱠᱚ ᱧᱩᱛᱩᱢ ᱛᱮᱦᱚᱸ
ᱵᱟᱰᱟᱭᱚᱜ ᱠᱟᱱᱟ, ᱥᱤᱧᱚᱛ ᱨᱮᱱᱟᱜ [[ᱩᱛᱛᱨᱟᱠᱷᱟᱸᱰ]] ᱟᱨ [[ᱩᱛᱛᱟᱨᱯᱨᱚᱫᱮᱥ]] ᱯᱚᱱᱚᱛ ᱨᱮ ᱟᱹᱛᱩᱜ ᱠᱟᱱ ᱢᱤᱫ ᱜᱟᱰᱟ ᱠᱟᱱᱟ᱾ ᱱᱚᱶᱟ ᱜᱟᱰᱟ ᱨᱮᱱᱟᱜ ᱩᱫᱽᱜᱟᱢ ᱡᱟᱭᱜᱟ ᱢᱟᱨᱟᱝ ᱵᱩᱨᱩ ᱦᱤᱢᱚᱞᱟᱭ ᱨᱮ ᱓᱖᱐᱐ ᱢᱤᱴᱚᱨ ᱨᱮᱱᱟᱜ ᱪᱮᱛᱟᱱᱨᱮ ᱢᱮᱱᱟᱜ ᱠᱟᱞᱟ ᱯᱟᱱᱤ ᱱᱟᱢᱚᱠ ᱡᱟᱭᱜᱟ ᱨᱮ ᱢᱮᱱᱟᱜ-ᱟ, ᱱᱚᱶᱟ ᱜᱟᱰᱟ ᱨᱮᱱᱟᱜ ᱧᱩᱛᱩᱢ ᱠᱟᱞᱤ ᱢᱟᱛᱟ(ᱠᱟᱞᱤ ᱟᱭᱚ) ᱧᱩᱛᱩᱢ ᱛᱮ ᱯᱟᱲᱟᱣ ᱮᱱᱟ ᱡᱟᱦᱟᱸ ᱫᱚ ᱱᱚᱶᱟ ᱨᱮᱱᱟᱜ ᱢᱚᱸᱫᱤᱨ ᱠᱟᱞᱟᱯᱟᱱᱤ ᱨᱮ ᱞᱤᱯ-ᱞᱤᱠᱷ ᱫᱚᱨᱨᱮ ᱠᱷᱚᱱ ᱥᱩᱨ ᱧᱚᱜ ᱥᱤᱧᱚᱛ ᱟᱨ ᱛᱤᱵᱽᱵᱚᱛ ᱨᱮᱱᱟᱜ ᱥᱤᱢᱟ ᱨᱮ ᱢᱮᱱᱟᱜ-ᱟ᱾ ᱚᱸᱰᱮ ᱱᱟᱜ ᱪᱮᱛᱟᱱ ᱦᱚᱨ ᱨᱮ ᱱᱚᱶᱟ ᱜᱟᱰᱟ ᱱᱮᱯᱟᱞ ᱥᱟᱶ ᱥᱤᱧᱚᱛ ᱨᱮᱱᱟᱜ ᱱᱤᱨᱚᱸᱛᱚᱨ ᱥᱟᱢᱟᱝ ᱥᱤᱢᱟ ᱵᱟᱱᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱱᱚᱶᱟ ᱢᱟᱦᱟ ᱠᱟᱞᱤ ᱠᱚ ᱢᱮᱛᱟᱣᱟᱜ ᱠᱟᱱᱟ᱾ ᱱᱚᱶᱟ ᱜᱟᱰᱟ ᱩᱛᱛᱨᱟᱠᱷᱟᱸᱰ ᱟᱨ ᱩᱛᱛᱟᱨᱯᱨᱚᱫᱮᱥ ᱨᱮᱱᱟᱜ ᱴᱟᱺᱰᱤ ᱴᱚᱴᱷᱟ ᱨᱮ ᱥᱮᱴᱮᱨᱚᱜ ᱨᱮ ᱥᱟᱨᱫᱟ ᱜᱟᱰᱟ ᱧᱩᱛᱩᱢ ᱛᱮᱦᱚᱸ ᱵᱟᱰᱟᱭᱚᱜ ᱠᱟᱱᱟ᱾ ᱠᱟᱞᱤ ᱜᱟᱰᱟ ᱨᱮᱱᱟᱜ ᱛᱩᱢᱵᱩᱜ ᱴᱚᱴᱷᱟ ᱞᱚᱜᱽᱵᱷᱚᱜᱽ ᱑᱕᱒᱖᱐ ᱣᱚᱨᱜᱽ ᱠᱤᱞᱚᱢᱤᱴᱚᱨ  ᱢᱮᱱᱟᱜ-ᱟ᱾ ᱡᱟᱦᱟᱸ ᱫᱚ ᱢᱤᱫ ᱢᱟᱨᱟᱝ ᱦᱟᱹᱴᱤᱧ (ᱞᱚᱜᱽᱵᱷᱚᱜᱽ ᱙᱙᱔᱓ ᱣᱚᱨᱜᱽ ᱠᱤᱞᱳᱢᱤᱴᱟᱨ) ᱩᱛᱛᱨᱟᱠᱷᱟᱸᱰ ᱨᱮ ᱢᱮᱱᱟᱜ-ᱟ, ᱟᱨ ᱥᱟᱨᱮᱡ ᱱᱮᱯᱟᱞ ᱨᱮ ᱢᱮᱱᱟᱜ-ᱟ᱾
