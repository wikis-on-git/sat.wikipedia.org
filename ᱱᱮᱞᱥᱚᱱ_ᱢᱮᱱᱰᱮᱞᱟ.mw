[[File:Nelson Mandela-2008 (edit).jpg|thumb|Nelson Mandela-2008 (edit)]]'''ᱱᱮᱞᱥᱚᱱ ᱨᱚᱞᱤᱦᱞᱞᱟ ᱢᱟᱱᱰᱮᱞᱟ''' (ᱠᱷᱳᱥᱟᱺ ᱱᱮᱞᱥᱚᱱ ᱨᱚᱞᱤᱦᱞᱟ ᱢᱟᱱᱰᱮᱞᱟ, ᱑᱘ ᱡᱩᱞᱟᱭ ᱑᱙᱑᱘, ᱕ ᱰᱤᱥᱮᱢᱵᱚᱨ ᱒᱐᱑᱓ ) <ref>cite web| title=Mandela| url=http://www.collinsdictionary.com/dictionary/english/mandela| publisher=''Collins English Dictionary''| accessdate=17 December 2013 |archiveurl=https://web.archive.org/web/20160405011219/http://www.collinsdictionary.com/dictionary/english/mandela |archivedate=5 April 2016 |dead-url=no</ref>ᱫᱚ ᱫᱩᱠᱷᱤᱱ ᱟᱯᱨᱤᱠᱟ ᱨᱤᱱᱤᱡ ᱯᱩᱭᱞᱩ ᱨᱟᱥᱴᱨᱚᱯᱚᱛᱤᱭ ᱛᱟᱦᱮᱸ ᱠᱟᱱᱟ ᱾ ᱨᱟᱥᱴᱨᱚᱯᱚᱛᱤᱭ ᱵᱮᱱᱟᱣᱜ ᱢᱟᱬᱟᱝ ᱨᱮᱫᱚ ᱩᱱᱤ ᱫᱩᱠᱷᱤᱱ ᱟᱯᱨᱤᱠᱟ ᱨᱮ ᱡᱩᱜᱽ ᱡᱩᱜᱽ ᱠᱷᱚᱱ ᱦᱮᱡ ᱟ.ᱜᱩ ᱞᱮᱱ ᱨᱚᱝ ᱵᱷᱮᱫᱽ ᱨᱮᱭᱟᱜ ᱵᱤᱨᱩᱫᱷ ᱮᱫᱤᱡ ᱟᱯᱨᱤᱠᱟ ᱱᱮᱥᱱᱟᱞ ᱠᱚᱸᱜᱽᱨᱮᱥ ᱟᱨ ᱚᱱᱟ ᱥᱣᱚᱛᱚᱱᱛᱨᱚ ᱜᱟᱫᱮᱞ '''ᱩᱢᱠᱷᱳᱱᱛᱳ ᱣᱮ ᱥᱤᱡᱽᱣᱮ''' ᱨᱤᱱᱤᱡ ᱢᱩᱲᱩᱛ ᱦᱚᱲ ᱮ ᱛᱟᱦᱮᱸ ᱮᱱᱟ ᱾ ᱨᱚᱝ ᱵᱷᱮᱫᱽ ᱵᱤᱨᱩᱫᱷᱤ ᱠᱷᱟ.ᱛᱤᱨ ᱩᱱᱤ ᱫᱚ ᱒᱗ ᱵᱚᱨᱥᱚ ᱨᱟᱸᱵᱮᱱ ᱫᱤᱯ ᱡᱤᱦᱚᱞ ᱠᱷᱟᱱᱟ ᱨᱮ ᱚᱠᱛᱚᱭ ᱠᱷᱮᱢᱟᱣ ᱟᱠᱟᱜᱼᱟ ᱾ ᱡᱟᱦᱟᱸᱧᱮ ᱩᱱᱤ ᱠᱩᱭᱞᱟ. ᱠᱷᱟᱫᱟᱱ ᱨᱮ ᱠᱟ.ᱢᱤ ᱯᱟᱲᱟᱣ ᱟᱫᱮ ᱛᱟᱦᱮᱸᱱ ᱾ ᱑᱙᱙᱐ ᱨᱮ ᱮᱥᱮᱞ ᱥᱚᱨᱠᱟᱨ ᱥᱟᱶ ᱦᱩᱭ ᱮᱱ ᱢᱤᱫ ᱵᱩᱯᱩᱡᱷᱟ.ᱣ ᱛᱟᱭᱚᱢ ᱩᱱᱤ ᱱᱟᱣᱟ ᱫᱩᱠᱷᱤᱱ ᱟᱯᱨᱤᱠᱟᱭ ᱵᱮᱱᱟᱣ ᱠᱮᱜᱼᱟ ᱾ ᱩᱱᱤ ᱫᱩᱠᱷᱤᱱ ᱟᱯᱨᱤᱠᱟ ᱟᱨ ᱯᱩᱨᱟ. ᱡᱮᱜᱮᱛ ᱨᱮ ᱨᱚᱝ ᱵᱷᱮᱫᱽ ᱵᱤᱨᱚᱫᱷ ᱨᱤᱱᱤᱡ ᱪᱤᱱᱦᱟ.ᱭ ᱵᱮᱱᱟᱣ ᱮᱱᱟ ᱾ ᱭᱩᱱᱟᱭᱤᱴᱮᱰ ᱱᱮᱥᱳᱱᱥ ᱳᱨᱜᱟᱱᱟᱭᱤᱡᱮᱥᱳᱱ ᱫᱚ ᱟᱡᱟᱜ ᱡᱟᱱᱟᱢ ᱫᱤᱱ ᱫᱚ ᱱᱮᱞᱥᱚᱱ ᱢᱟᱱᱰᱮᱞᱟ ᱡᱟ.ᱛᱤᱭᱟ.ᱨᱤ ᱢᱟᱦᱟ ᱞᱮᱠᱟᱛᱮ ᱢᱟᱱᱟᱣ ᱞᱟ.ᱜᱤᱫ ᱠᱚ ᱴᱷᱟ.ᱣᱠᱟ. ᱠᱮᱜᱼᱟ ᱾

==ᱡᱟᱱᱟᱢ==

'''ᱡᱟᱱᱟᱢ''' :- ᱑᱘ ᱡᱩᱞᱟᱭ ᱑᱘᱑᱙, ᱢᱣᱮᱡᱚ, ᱠᱮᱯ ᱥᱩᱨ, ᱫᱩᱠᱷᱤᱱ ᱟᱯᱨᱤᱠᱟ ᱾

'''ᱜᱩᱨ''' :-  ᱕ ᱰᱤᱥᱮᱢᱵᱚᱨ ᱒᱐᱑᱓, (ᱵᱚᱭᱚᱥ ᱙᱕) ᱦᱭᱩᱴᱚᱱ, ᱡᱳᱦᱟᱱᱥᱵᱚᱨᱜᱽ, ᱫᱩᱠᱷᱤᱱ ᱟᱯᱨᱤᱠᱟ ᱾ 

'''ᱡᱟ.ᱛᱤᱭᱟ.ᱨᱤ''' :-  ᱫᱩᱠᱷᱤᱱ ᱟᱯᱨᱤᱠᱤᱭᱟ. ᱾

'''ᱨᱟᱡᱽᱟ.ᱨᱤ ᱜᱟᱫᱮᱞ''' ᱺ-  ᱟᱯᱨᱤᱠᱤᱭᱟ. ᱱᱮᱥᱱᱟᱞ ᱠᱚᱸᱜᱽᱨᱮᱥ ᱾

'''ᱡᱤᱣᱤᱡᱩᱨᱤ''' :-  ᱮᱵᱽᱞᱤᱱ ᱱᱚᱴᱳᱠᱳ ᱢᱮᱥ (ᱵᱤ ᱑᱙᱔᱔  -  ᱑᱙᱕᱗  ᱵᱟᱯᱟᱜᱽ ), 
ᱵᱤᱱᱤ ᱢᱳᱫᱤᱠᱤᱡᱮᱞᱟ (ᱵᱤ ᱑᱙᱕᱘  -  ᱑᱙᱙᱖ ᱵᱟᱯᱟᱜᱽ ) 
ᱜᱨᱟᱥᱟ ᱢᱮᱪᱚᱞ (ᱵᱤ ᱑᱙᱙᱘  -  ᱒᱐᱑᱓ ᱜᱩᱨ ᱫᱷᱟ.ᱵᱤᱡ) 

'''ᱜᱤᱫᱽᱨᱟ.''' : - ᱢᱮᱰᱤᱠᱟ ᱛᱷᱮᱢᱵᱮᱠᱚᱞ ᱢᱟᱱᱰᱮᱞᱟ, ᱢᱮᱠᱡᱤᱵᱽ ᱢᱟᱱᱰᱮᱞᱟ, ᱢᱮᱠᱜᱟᱛᱷᱳ ᱞᱮᱵᱽᱱᱤᱠᱟ ᱢᱟᱱᱰᱮᱞᱟ, ᱢᱮᱠᱡᱤᱵᱽ ᱢᱟᱱᱰᱮᱞᱟ, ᱡᱮᱱᱟᱱᱤ ᱢᱟᱱᱰᱮᱞᱟ, ᱡᱤᱱᱡᱤᱥᱣᱟ ᱢᱟᱱᱰᱮᱞᱟ ᱾ 

'''ᱵᱟᱥᱟ''' ᱺ-  ᱦᱣᱩᱴᱳᱱ ᱮᱥᱴᱮᱴ ᱡᱚᱦᱟᱱᱚᱥᱵᱚᱨᱜᱽ ᱜᱚᱣᱴᱮᱸᱝ, ᱫᱩᱠᱷᱤᱱ ᱟᱯᱨᱤᱠᱟ ᱾ 

'''Educational affiliation''' :- University of  Fort Her Universities of London External system University of South Africa University of the Waterwaters.

'''ᱫᱷᱚᱨᱚᱢ''' :-  ᱠᱮᱨᱮᱥᱛᱟᱱ (ᱢᱮᱛᱷᱳᱰᱤᱡᱽᱢ) 

'''ᱥᱩᱦᱤ''' :-[[File: Nelson Mandela Signature.svg|thumb|]]  

'''Web site''' :-  nelsonmandela.org

==ᱮᱛᱚᱦᱚᱵ ᱡᱤᱭᱚᱱ==

ᱢᱟᱱᱰᱮᱞᱟ ᱦᱟᱜ ᱡᱟᱱᱟᱢ ᱑᱘ ᱡᱩᱞᱟᱭ ᱑᱙᱑᱘ ᱨᱮ ᱢᱣᱮᱡᱚ ᱤᱥᱴᱚᱨᱱ ᱠᱮᱯ,  ᱫᱩᱠᱷᱤᱱ ᱟᱯᱨᱤᱠᱟᱨᱮ ᱜᱮᱰᱞᱟ ᱦᱮᱱᱨᱤ ᱢᱯᱷᱟᱠᱮᱱᱤᱥᱣᱟ ᱟᱨ ᱟᱡᱤᱡ ᱛᱮᱥᱟᱨ ᱮᱨᱟ ᱱᱮᱠᱭᱩᱯᱷᱤ ᱱᱳᱥᱠᱮᱱᱤ ᱛᱤᱠᱤᱱ ᱴᱷᱮᱱ ᱦᱩᱭ ᱞᱮᱱᱟ ᱾ ᱩᱱᱤ ᱟᱡ ᱟᱭᱳ ᱱᱳᱥᱠᱮᱱᱤ ᱭᱤᱡ ᱫᱚ ᱯᱩᱭᱞᱩ ᱟᱨ ᱟᱡ ᱵᱟᱵᱟᱭᱤᱡ ᱫᱚ ᱡᱚᱛᱚ ᱜᱤᱫᱽᱨᱟ. ᱠᱷᱚᱱ ᱑᱓ ᱵᱚᱭᱦᱟ ᱠᱷᱚᱱ ᱛᱮᱥᱟᱨᱤᱡ ᱮ ᱛᱟᱦᱮᱸ ᱠᱟᱱᱟ ᱾ ᱢᱟᱱᱰᱮᱞᱟᱭᱤᱡ ᱵᱟᱵᱟ ᱦᱮᱱᱨᱤ ᱢᱣᱮᱡᱚ ᱠᱚᱥᱵᱮ ᱨᱤᱱᱤᱡ ᱡᱚᱱᱡᱟ.ᱛᱤ ᱥᱚᱨᱫᱟᱨ ᱮ ᱛᱟᱦᱮᱸ ᱠᱟᱱᱟ ᱾ ᱤᱱᱟ. ᱴᱚᱴᱷᱟ ᱨᱮᱭᱟᱜ ᱯᱟ.ᱨᱥᱤ ᱛᱮ ᱥᱚᱨᱫᱟᱨᱤᱡ ᱦᱚᱯᱚᱱ ᱫᱚ ᱢᱟᱱᱰᱮᱞᱟ ᱢᱮᱱᱛᱮ ᱠᱚ ᱢᱮᱛᱟ ᱠᱚ ᱛᱟᱦᱮᱸᱫ ᱾ ᱡᱟᱦᱟᱸ ᱫᱟᱨᱟᱭ ᱛᱮ ᱩᱱᱤ ᱟᱡᱟᱜ ᱧᱩᱛᱩᱢ ᱮ ᱧᱟᱢ ᱠᱮᱜᱼᱟ ᱾ ᱟᱡᱟᱡ ᱵᱟᱵᱟ ᱫᱚ ᱩᱱᱤ "ᱨᱳᱞᱤᱦᱟᱞᱟ" ᱯᱩᱭᱞᱩ ᱧᱩᱛᱩᱢ ᱫᱚᱭ ᱧᱩᱢ ᱞᱮᱫᱮᱭᱟ ᱾ ᱟᱡ ᱟᱭᱳ ᱫᱚ ᱢᱮᱛᱷᱳᱰᱤᱥᱴ ᱮ ᱛᱟᱦᱮᱸ ᱠᱟᱱᱟ ᱾ ᱢᱟᱱᱰᱮᱞᱟ ᱫᱚ ᱟᱡᱟᱜ ᱯᱩᱭᱞᱩ ᱥᱮᱪᱮᱫ ᱫᱚ ᱠᱞᱟᱨᱠᱵᱮᱨᱤ ᱢᱤᱥᱚᱱᱟᱨᱤ ᱟᱥᱲᱟ ᱠᱷᱚᱱ ᱮ ᱥᱟ.ᱛ ᱠᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱟᱜ ᱟᱥᱲᱟ ᱥᱮᱪᱮᱫ ᱫᱚ ᱢᱮᱛᱷᱳᱰᱤᱥᱴ ᱢᱤᱥᱚᱱᱟᱨᱤ ᱟᱥᱲᱟ ᱠᱷᱚᱱ ᱮ ᱟᱢᱮᱴ ᱠᱮᱜᱼᱟ ᱾ ᱢᱟᱱᱰᱮᱞᱟ ᱛᱤᱱ ᱡᱚᱦᱚᱜ ᱑᱒ ᱵᱚᱪᱷᱚᱨ ᱮ ᱛᱟᱦᱮᱸ ᱠᱟᱱᱟ ᱩᱱ ᱡᱚᱦᱚᱜ ᱨᱮᱜᱮ ᱟᱡ ᱵᱟᱵᱟ ᱫᱚᱭ ᱵᱚᱸᱜᱟ ᱫᱤᱥᱚᱢ ᱞᱮᱱᱟ ᱾ 

==ᱨᱟᱡᱽᱟ.ᱨᱤ ᱞᱟ.ᱰᱷᱟ.ᱭ==

᱑᱙᱔᱑ ᱨᱮ ᱢᱟᱱᱰᱮᱞᱟ ᱡᱚᱦᱟᱱᱥᱵᱚᱨᱜᱽ ᱮ ᱪᱟᱞᱟᱣ ᱮᱱᱟ ᱾ ᱡᱟᱦᱟᱸᱨᱮ ᱩᱱᱤ ᱣᱟᱞᱴᱚᱨ ᱥᱤᱥᱩᱞᱩ ᱟᱨ ᱣᱟᱞᱴᱚᱨ ᱟᱞᱵᱚᱨᱴᱟᱭᱤᱴ ᱥᱟᱞᱟᱜ ᱧᱟᱯᱟᱢ ᱮᱱᱟ ᱾ ᱩᱱᱠᱤᱱ ᱵᱟᱱᱟ ᱦᱚᱲ ᱨᱟᱡᱽᱟ.ᱨᱤ ᱛᱮ ᱟ.ᱰᱤ ᱡᱩᱨ ᱠᱤᱱ ᱠᱩᱥᱤ ᱦᱚᱪᱚ ᱠᱮᱫᱮᱭᱟ ᱾ ᱡᱤᱣᱤ ᱠᱷᱮᱢᱟᱣ ᱞᱟ.ᱜᱤᱫ ᱩᱱᱤ ᱢᱤᱫ ᱠᱟᱱᱩᱱᱤ ᱯᱷᱟᱨᱟᱢ ᱨᱮ ᱠᱞᱟᱨᱠ ᱮ ᱵᱮᱱᱟᱣ ᱮᱱᱟ ᱾ ᱤᱠᱷᱟ.ᱱ ᱵᱟ.ᱭ ᱵᱟ.ᱭ ᱛᱮ ᱩᱱᱤᱭᱟᱜ ᱪᱩᱦᱩᱞ ᱨᱟᱡᱽᱟ.ᱨᱤ ᱥᱮᱫ ᱵᱟ.ᱲᱛᱤ ᱤᱫᱤᱭᱮᱱᱟ ᱾ ᱦᱚᱲᱢᱚ ᱨᱚᱝ ᱪᱮᱛᱟᱱ ᱨᱮ ᱦᱩᱭᱩᱜ ᱠᱟᱱ ᱵᱷᱮᱫᱽᱵᱷᱟᱣ ᱥᱟᱦᱟᱭ ᱞᱟ.ᱜᱤᱫ ᱛᱮ ᱩᱱᱤ ᱨᱟᱡᱽᱟ.ᱨᱤ ᱨᱮ ᱡᱟᱸᱜᱟᱭ ᱫᱚᱦᱚ ᱠᱮᱜᱼᱟ ᱾ ᱑᱙᱔᱔ ᱨᱮ ᱩᱱᱤ ᱟᱯᱨᱤᱠᱟᱱ ᱱᱮᱥᱱᱟᱞ ᱠᱚᱝᱜᱽᱨᱮᱥ ᱨᱮᱭ ᱥᱮᱞᱮᱫ ᱮᱱᱟ ᱾ ᱡᱟᱦᱟᱸᱭ ᱨᱚᱝᱵᱷᱮᱫᱽ ᱵᱤᱨᱩᱫᱷ ᱟᱱᱫᱚᱲᱚᱱ ᱮ ᱪᱟ.ᱞᱩ ᱟᱠᱟᱫ ᱛᱟᱦᱮᱸᱫ ᱾ ᱱᱚᱶᱟ ᱥᱮᱨᱢᱟ ᱜᱮ ᱩᱱᱤ ᱟᱡᱤᱡ ᱡᱚᱴᱟᱣ ᱟᱨ ᱥᱚᱦᱚᱫᱤᱭᱟ. ᱠᱚ ᱥᱟᱶ ᱢᱮᱥᱟ ᱠᱟᱛᱮ ᱟᱯᱨᱤᱠᱚᱱ ᱱᱮᱥᱱᱟᱞ ᱠᱚᱸᱜᱽᱨᱮᱥ ᱭᱩᱛᱷ ᱞᱤᱜᱽ ᱠᱚ ᱛᱷᱟᱯᱚᱱ ᱠᱮᱜᱼᱟ ᱾ ᱑᱙᱔᱗ ᱨᱮ ᱱᱩᱭ ᱫᱚ ᱚᱱᱟ ᱞᱤᱜᱽ ᱞᱟ.ᱜᱤᱫ ᱥᱚᱪᱤᱵᱽ ᱞᱮᱠᱟᱛᱮ ᱠᱚ ᱵᱟᱪᱷᱚᱱ ᱠᱮᱫᱮᱭᱟ ᱾ ᱑᱙᱖᱑ ᱨᱮ ᱢᱟᱱᱰᱮᱞᱟ ᱟᱨ ᱟᱡ ᱨᱤᱱ ᱡᱚᱴᱟᱣ ᱠᱚ ᱵᱤᱨᱩᱫᱷ ᱫᱮᱥᱫᱨᱚᱦᱤ ᱨᱮᱭᱟᱜ ᱢᱚᱠᱚᱨᱫᱚᱢᱟ ᱠᱚ ᱨᱟᱞᱟᱣ ᱠᱮᱜᱼᱟ ᱤᱠᱷᱟ.ᱱ ᱵᱤᱱ ᱫᱚᱥ ᱛᱮᱠᱚ ᱨᱟᱲᱟ ᱫᱩᱜ ᱮᱱᱟ ᱾ 

==ᱵᱟᱦᱨᱮ ᱡᱚᱱᱚᱲ==
* [http://archive.nelsonmandela.org/ Nelson Mandela Centre of Memory]
* [http://www.nelsonmandelachildrensfund.com/ Nelson Mandela Children's Fund]
* [http://www.nelsonmandela.org/ Nelson Mandela Foundation]
* [http://www.mandelarhodes.org/ Mandela Rhodes Foundation]
* [http://www.theelders.org/ The Elders]
* [http://www.nelsonmandelamuseum.org.za/ Nelson Mandela Museum]
* [http://www.mandeladay.com/ Nelson Mandela Day]
* [https://web.archive.org/web/20171212084520/https://southafrica-info.com/nelson-mandela-genealogy-family-tree/ Nelson Mandela's family tree]

==ᱥᱟᱹᱠᱷᱭᱟᱹᱛ==


[[Category:!Main category]]
