"ᱡᱚᱫᱤ ᱛᱚᱨ ᱰᱟᱠ ᱥᱩᱱᱮ ᱠᱮᱣ ᱱᱟ ᱟᱥᱮ ᱛᱚᱵᱮ ᱮᱠᱞᱟ ᱪᱚᱞᱚ ᱨᱮ", ᱚᱠᱟ ᱥᱮᱨᱮᱧ ᱫᱚ '''ᱮᱠᱞᱟ ᱪᱚᱞᱚ ᱨᱮ''' ᱢᱮᱱᱛᱮ ᱯᱷᱩᱨᱜᱟᱹᱞᱟᱛᱮ ᱩᱯᱨᱩᱢ ᱜᱮ, ᱨᱚᱵᱤᱱᱫᱽᱨᱚᱱᱟᱛᱷ ᱦᱚᱛᱮ ᱛᱮ ᱥᱤᱨᱡᱟᱹᱣ ᱟᱠᱟᱱ ᱱᱚᱣᱟ ᱫᱚ ᱢᱤᱫᱴᱮᱱ ᱵᱟᱝᱞᱟ ᱫᱤᱥᱚᱢ ᱫᱩᱞᱟᱹᱲ ᱥᱮᱨᱮᱧ ᱠᱟᱱᱟ| 

᱑᱙᱐᱕ ᱥᱮᱨᱢᱟ ᱨᱮᱭᱟᱜ ᱥᱮᱯᱴᱮᱢᱵᱚᱨ ᱪᱟᱱᱫᱚ ᱵᱷᱟᱱᱰᱟᱨ ᱧᱩᱛᱩᱢᱟᱱ ᱯᱟᱟᱛᱷᱟᱢ ᱨᱮ ᱱᱚᱣᱟ ᱥᱮᱨᱮᱧ ᱫᱚ ᱯᱟᱹᱦᱤᱞ ᱩᱪᱷᱟᱹᱱ ᱥᱚᱫᱚᱨ ᱞᱮᱱᱟ| ᱱᱚᱣᱟ ᱥᱮᱨᱮᱧ ᱫᱚ '''ᱦᱚᱨᱤᱱᱟᱢ ᱫᱤᱭᱮ ᱡᱚᱜᱚᱛ ᱢᱟᱛᱮᱞᱮ ᱟᱢᱟᱨ ᱮᱠᱞᱟ ᱱᱤᱛᱟᱭ ᱨᱮ''' ᱧᱩᱛᱩᱢᱟᱱ ᱫᱷᱟᱯᱠᱤᱨᱛᱚᱱ ᱥᱮ ᱢᱟᱱᱚᱦᱚᱨᱥᱟᱦᱤ ᱜᱷᱟᱨᱟᱱᱟ ᱵᱮᱱᱟᱣ ᱟᱠᱟᱫ ᱢᱤᱫᱴᱮᱱ ᱱᱟᱢᱰᱟᱠ ᱵᱟᱝᱞᱟ ᱠᱤᱨᱛᱚᱱ ᱥᱮᱨᱮᱧ ᱛᱮ ᱮᱞᱟᱝ ᱚᱨᱥᱚᱝ ᱟᱠᱟᱱᱟ|   

ᱱᱚᱣᱟ ᱥᱮᱨᱮᱧ ᱟᱜᱡ-ᱟᱧᱡᱚᱢ ᱠᱚ ᱮᱴᱟᱜ ᱦᱚᱲ ᱠᱚᱣᱟᱜ ᱜᱚᱯᱚᱲᱚ ᱵᱟᱝ ᱧᱟᱢᱚᱜ ᱨᱮᱦᱚᱸ ᱮᱥᱠᱟᱨ ᱥᱮᱱᱚᱜ ᱟᱞᱚᱠᱚ ᱛᱷᱤᱨᱚᱜ ᱢᱟ ᱟᱨ ᱩᱫᱽᱜᱟᱹᱣᱱᱟ ᱠᱚ ᱧᱟᱢ ᱢᱟ ᱢᱮᱱᱛᱮ ᱚᱞ ᱞᱮᱫᱟ| ᱢᱚᱦᱟᱛᱢᱟ ᱜᱟᱱᱫᱦᱤ ᱦᱚᱸ ᱱᱚᱣᱟ ᱥᱮᱨᱮᱧ ᱦᱚᱛᱮ ᱛᱮ ᱟᱹᱰᱤ ᱟᱸᱴᱮ ᱮᱞᱟᱝ ᱚᱨᱥᱚᱝ ᱞᱮᱱᱟ| ᱟᱨ ᱚᱱᱟ ᱤᱭᱟᱹᱛᱮ ᱩᱱᱤ ᱫᱚ ᱱᱚᱣᱟ ᱥᱮᱨᱮᱧ ᱨᱚᱵᱤᱱᱫᱽᱨᱚᱱᱟᱛᱷ ᱟᱜ ᱥᱚᱨᱚᱥ ᱥᱮᱨᱮᱧ ᱠᱚ ᱢᱩᱫᱽ ᱨᱮ ᱢᱤᱫᱴᱮᱱ ᱥᱮᱨᱮᱧ ᱢᱮᱱᱛᱮᱭᱮ ᱞᱮᱠᱷᱟ ᱭᱟᱠᱟᱫᱟ|
