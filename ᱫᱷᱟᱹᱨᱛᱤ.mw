[[File:The Earth seen from Apollo 17.jpg|thumb|ᱫᱷᱟ.ᱨᱛᱤ]]ᱥᱟᱺᱜᱤᱧ ᱦᱤᱥᱟ.ᱵᱽ ᱛᱮᱫᱚ ᱟᱵᱚ ᱫᱷᱟ.ᱨᱛᱤ ᱟᱜ ᱴᱷᱟᱶ ᱫᱚ ᱛᱮᱥᱟᱨ ᱴᱷᱟᱶ ᱨᱮ ᱾ ᱱᱚᱶᱟ ᱫᱷᱟ.ᱨᱛᱤ ᱫᱚ ᱢᱤᱫ ᱜᱨᱚᱦᱚ (planet) ᱠᱟᱱᱟ, ᱱᱚᱶᱟ ᱫᱚ ᱜᱩᱞᱟ.ᱭ ᱜᱮᱭᱟ ᱾ ᱱᱚᱶᱟ ᱨᱮᱱᱟᱜ ᱮᱛᱚᱢ ᱟᱨ ᱠᱚᱧᱮ ᱯᱟᱦᱴᱟ ᱱᱟᱥᱮ ᱪᱚᱯᱚᱫ ᱜᱮᱭᱟ ᱾ ᱱᱚᱶᱟ ᱜᱩᱞᱟ.ᱭ ᱫᱷᱟ.ᱨᱛᱤ ᱫᱚ ᱟᱵᱚ ᱜᱚᱴᱟᱯᱟᱲᱟ ᱥᱚᱱᱟᱱ ᱜᱮᱵᱚᱱ ᱧᱮᱞ ᱧᱟᱢᱟ ᱾ ᱪᱮᱫᱟᱜ ᱥᱮ ᱟ.ᱰᱤ ᱢᱟᱨᱟᱝ ᱜᱮ ᱠᱷᱟ.ᱛᱤᱨ ᱟᱵᱚ ᱫᱷᱟ.ᱨᱛᱤ ᱨᱮᱱᱟᱜ ᱟ.ᱰᱤ ᱠᱟ.ᱡ ᱚᱝᱜᱚᱥ ᱵᱚᱱ ᱧᱮᱞ ᱧᱟᱢᱟ ᱾ ᱚᱱᱟᱛᱮ ᱫᱷᱟ.ᱨᱛᱤ ᱪᱮ ᱚᱛ ᱨᱮᱱᱟᱜ ᱡᱟᱦᱟᱸ ᱛᱤᱱᱟ.ᱜ ᱵᱷᱟᱜᱽ ᱟᱵᱚ ᱢᱤᱫ ᱫᱷᱟᱣ ᱛᱮᱵᱚ ᱧᱮᱞᱟ, ᱚᱱᱟ ᱫᱚ ᱥᱚᱢᱟᱱ ᱜᱮᱵᱚ ᱧᱮᱞᱟ ᱾

ᱥᱮᱫᱟᱭ ᱦᱟᱯᱲᱟᱢ ᱠᱚᱫᱚ ᱫᱷᱟ.ᱨᱛᱤ ᱥᱚᱢᱟᱱ ᱜᱮᱭᱟ ᱢᱮᱱᱛᱮ ᱠᱚ ᱵᱷᱟ.ᱵᱤ ᱞᱮᱜ-ᱟ ᱾ ᱢᱮᱱᱠᱷᱟᱱ ᱚᱱᱟ ᱛᱟᱭᱚᱢ ᱟ.ᱰᱤ ᱜᱟᱱ ᱥᱟᱬᱮᱥᱤᱭᱟ. ᱠᱚ ᱫᱟ.ᱭᱠᱟ. ᱮᱢ ᱠᱟᱛᱮ ᱫᱷᱟ.ᱨᱛᱤ ᱫᱚ ᱜᱩᱞᱟ.ᱭ ᱜᱮᱭᱟ ᱢᱮᱱᱛᱮ ᱠᱚ ᱞᱟ.ᱭ ᱠᱮᱜ-ᱟ ᱾ ᱚᱱᱟ ᱛᱟᱭᱚᱢ ᱥᱮᱨᱢᱟ ᱥᱟᱬᱮᱥᱤᱭᱟ. ᱠᱚ ᱥᱮᱨᱢᱟ ᱠᱷᱚᱱ ᱫᱷᱟ.ᱨᱛᱤ ᱠᱚ ᱯᱷᱚᱴᱚ ᱠᱮᱫ ᱛᱮ ᱥᱟ.ᱠᱷᱤ ᱠᱚ ᱮᱢ ᱠᱮᱜ-ᱟ ᱡᱮ ᱫᱷᱟ.ᱨᱛᱤ ᱫᱚ ᱜᱩᱞᱟ.ᱭ ᱜᱮᱭᱟ ᱾ 

ᱱᱤᱛ ᱫᱷᱟ.ᱵᱤᱡ ᱡᱟᱦᱟᱸ ᱵᱟᱰᱟᱭ ᱟᱠᱟᱱᱟ, ᱫᱫᱷᱟ.ᱨᱛᱤ ᱨᱮ ᱥᱩᱢᱩᱝ ᱜᱮ ᱢᱟ.ᱱᱢᱤ, ᱡᱟᱱᱣᱟ, ᱡᱤᱵᱽ ᱡᱤᱭᱟ.ᱞᱤ, ᱫᱟᱨᱮ ᱱᱟᱺᱬᱤ ᱮᱢᱟᱱ ᱫᱚ ᱢᱮᱱᱟᱜ-ᱟ ᱾ ᱚᱱᱟᱛᱮ ᱱᱚᱶᱟ ᱚᱣᱟᱝᱨᱮ ᱫᱷᱟ.ᱨᱛᱤ ᱨᱮᱱᱟᱜ ᱫᱚ ᱟ.ᱰᱤ ᱢᱟᱨᱟᱝ ᱴᱷᱟᱶ ᱢᱮᱱᱟᱜ-ᱟ ᱾ 

ᱱᱚᱶᱟ ᱫᱷᱟ.ᱨᱛᱤ ᱨᱮᱱᱟᱜ ᱥᱤᱨᱡᱚᱱ ᱤᱫᱤ ᱠᱟᱛᱮ ᱥᱟᱬᱮᱥᱤᱭᱟ. ᱠᱚ ᱟ.ᱰᱤ ᱞᱮᱠᱟᱱ ᱢᱚᱱᱚᱛ ᱠᱚ ᱮᱢ ᱟᱠᱟᱜ-ᱟ ᱾ ᱡᱮᱢᱚᱱ ᱡᱚᱨᱢᱟᱱ ᱥᱟᱬᱮᱥᱤᱭᱟ. ᱠᱮᱸᱴ ᱟᱨ ᱯᱨᱟᱱᱥ ᱥᱟᱬᱮᱥᱤᱭᱟ. ᱞᱟᱯᱞᱟᱥ ᱛᱤᱠᱤᱱᱟᱜ ᱢᱚᱱᱚᱛ ᱛᱮ ᱱᱚᱶᱟ ᱚᱶᱟᱝᱨᱮ ᱢᱤᱫᱴᱟ.ᱝ ᱟ.ᱰᱤ ᱢᱟᱨᱟᱝ ᱡᱩᱞᱩᱜ ᱠᱟᱱ ᱠᱮᱴᱮᱡ ᱡᱤᱱᱤᱥ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱟ.ᱰᱤ ᱢᱟᱨᱟᱝ ᱟᱨ ᱟ.ᱰᱤ ᱡᱩᱨ ᱛᱮ ᱟ.ᱪᱩᱨᱚᱜ ᱠᱟᱱ ᱛᱟᱦᱮᱸᱱ ᱾ ᱟ.ᱰᱤ ᱥᱮᱨᱢᱟ ᱟ.ᱪᱩᱨ ᱛᱟᱭᱚᱢ ᱱᱚᱶᱟ ᱨᱮᱱᱟᱜ ᱵᱟᱦᱨᱮ ᱯᱟᱦᱴᱟ ᱵᱟ.ᱭ-ᱵᱟ.ᱭ ᱛᱮ ᱨᱮᱭᱟᱲ ᱮᱱᱛᱮ ᱠᱮᱴᱮᱡ ᱮᱱᱟ ᱾ ᱛᱟᱭᱚᱢ ᱚᱸᱰᱮ ᱠᱷᱚᱱ ᱚᱱᱟ ᱠᱷᱚᱱ ᱵᱷᱮᱜᱟᱨ ᱮᱱᱛᱮ ᱛᱟᱭᱚᱢ ᱵᱤᱫᱟ.ᱞ ᱢᱤᱫ ᱠᱮᱴᱮᱡ ᱚᱝᱜᱚᱥ ᱵᱮᱱᱟᱣ ᱮᱱᱟ ᱾ ᱚᱱᱟ ᱢᱟᱺᱫᱽ ᱠᱷᱚᱱ ᱫᱷᱟ.ᱨᱛᱤ ᱫᱚ ᱢᱤᱫᱴᱟ.ᱝ ᱾ 

ᱟᱨ ᱟᱫᱷᱟᱱ ᱥᱟᱬᱮᱥᱤᱭᱟ. ᱠᱚᱣᱟᱜ ᱢᱚᱱᱚᱛ ᱛᱮ ᱱᱚᱶᱟ ᱚᱣᱟᱝᱨᱮ ᱵᱟᱨᱭᱟ ᱠᱮᱴᱮᱡ ᱡᱩᱞᱩᱜ ᱰᱷᱤᱯ ᱛᱟᱦᱮᱸ ᱠᱟᱱᱟ ᱾ ᱚᱱᱠᱟ ᱚᱱᱠᱟ ᱛᱮ ᱢᱤᱫᱴᱟ.ᱝ ᱫᱚ ᱯᱚᱥᱟᱜ ᱮᱱᱛᱮ ᱠᱷᱟᱺᱰᱤᱡ ᱪᱟᱵᱟ ᱮᱱᱟ ᱾ ᱟᱨ ᱚᱱᱟ ᱴᱩᱠᱨᱟ. ᱠᱚ ᱦᱟᱱᱟ ᱢᱟᱬᱟᱝ ᱟᱜ ᱴᱷᱮᱱ ᱟ.ᱪᱩᱨ ᱮᱱᱟ ᱾ ᱛᱟᱭᱚᱢ ᱵᱤᱫᱟ.ᱞ ᱱᱚᱶᱟ ᱠᱚ ᱨᱮᱭᱟᱲ ᱮᱱᱛᱮ ᱢᱤ-ᱢᱤᱫᱴᱟ.ᱝ ᱠᱚ ᱵᱮᱱᱟᱣ ᱮᱱᱟ, ᱟᱵᱚ ᱫᱷᱟ.ᱨᱛᱤ ᱫᱚ ᱚᱱᱟ ᱠᱚ ᱢᱟᱺᱫᱽᱨᱮ ᱢᱤᱫᱴᱟ.ᱝ ᱾

==ᱫᱷᱟ.ᱨᱛᱤ ᱨᱮᱭᱟᱜ ᱞᱟᱲᱟᱣᱱᱟ==
ᱱᱚᱶᱟ ᱫᱷᱟ.ᱨᱛᱤ ᱫᱚ ᱛᱤᱸᱜᱩ ᱛᱷᱤᱨ ᱟᱠᱟᱱ ᱞᱮᱠᱟ ᱵᱚᱱ ᱟ.ᱭᱠᱟ.ᱣᱟ ᱾ ᱢᱮᱱᱠᱷᱟᱱ ᱱᱚᱶᱟ ᱫᱷᱟ.ᱨᱛᱤ ᱫᱚ ᱢᱤᱫ ᱞᱮᱛᱟᱲ ᱞᱟᱲᱟᱣ ᱟᱠᱟ ᱢᱮᱱᱟᱜ-ᱟ ᱾ ᱚᱱᱟ ᱞᱟᱲᱟᱣᱱᱟ ᱫᱚ ᱵᱟᱨ ᱞᱮᱠᱟᱱᱟ ᱾ ᱢᱤᱫ ᱫᱚ ᱜᱩᱞᱟ.ᱭᱟ.ᱪᱩᱨ (Rotation) ᱟᱨ ᱢᱤᱫ ᱫᱚ ᱵᱮᱲᱦᱟᱭᱟ.ᱪᱩᱨ (Revolution).

==ᱜᱩᱞᱟ.ᱭᱟ.ᱪᱩᱨ (Rotation)==
ᱡᱟᱣ ᱜᱮ ᱥᱤᱧ ᱛᱟᱭᱚᱢ ᱧᱤᱸᱫᱟ. ᱟᱨ ᱧᱤᱸᱫᱟ. ᱛᱟᱭᱚᱢ ᱥᱤᱧ ᱦᱩᱭᱩᱜ-ᱟ ᱾ ᱫᱤᱱᱟ.ᱢ ᱜᱮ ᱯᱩᱨᱩᱵᱽ ᱥᱮᱦᱮᱫ ᱨᱮ ᱪᱟᱸᱫᱚᱭ ᱨᱟᱠᱟᱵ-ᱟ ᱟᱨ ᱯᱟᱪᱷᱮ ᱥᱮᱦᱮᱜ ᱨᱮᱭ ᱦᱟᱺᱥᱩᱨᱚᱜ-ᱟ ᱾ ᱫᱷᱟ.ᱨᱛᱤ ᱨᱮᱱᱟᱜ ᱜᱩᱞᱟ.ᱪᱩᱨ (rotation) ᱠᱷᱟ.ᱛᱤᱨ ᱱᱚᱝᱠᱟ ᱫᱚ ᱦᱩᱭᱩᱜ-ᱟ ᱾ ᱢᱮᱱᱠᱷᱟᱱ ᱟᱵᱚ ᱵᱚ ᱵᱷᱟ.ᱵᱤᱭᱟ ᱡᱮ ᱫᱷᱟ.ᱨᱛᱤ ᱫᱚ ᱛᱤᱸᱜᱩ ᱛᱷᱤᱨ ᱢᱮᱱᱟᱜ-ᱟ ᱟᱨ ᱥᱤᱧ ᱪᱟᱸᱫᱚ ᱜᱮᱭ ᱟ.ᱪᱩᱨᱚᱜ ᱠᱟᱱᱟ ᱾ ᱱᱚᱶᱟ ᱫᱷᱟ.ᱨᱛᱤ ᱫᱚ ᱟᱡᱟᱜ ᱢᱤᱫᱴᱟ.ᱝ ᱯᱟ.ᱴᱨᱤ (axis) ᱢᱮᱱᱟᱜ-ᱟ ᱾ ᱡᱮᱢᱚᱱ ᱞᱩᱴᱷᱩ ᱟ.ᱪᱩᱨᱚᱜ-ᱟ ᱚᱱᱠᱟ ᱜᱮ ᱫᱷᱟ.ᱨᱛᱤ ᱦᱚᱸ ᱞᱩᱴᱷᱩ ᱞᱮᱠᱟ ᱜᱮ ᱟᱡ ᱛᱮᱜᱮ ᱟᱡ ᱴᱷᱮᱱ ᱟ.ᱪᱩᱨᱚᱜ-ᱟ ᱾ ᱱᱚᱶᱟ axis ᱫᱚ ᱦᱚᱲ ᱩᱭᱦᱟ.ᱨ ᱜᱟᱨ ᱞᱮᱠᱟᱱᱟᱜ ᱠᱟᱱᱟ ᱾ ᱱᱚᱶᱟ ᱯᱟ.ᱴᱨᱤ ᱟ.ᱪᱩᱨ ᱯᱩᱨᱟ.ᱣ ᱵᱟᱠᱷᱨᱟ ᱫᱚ ᱫᱷᱟ.ᱨᱛᱤ ᱫᱚ ᱒᱔ ᱴᱟᱲᱟᱝ ᱚᱠᱛᱚᱭ ᱤᱫᱤᱭᱟ ᱾ ᱚᱱᱟᱛᱮ ᱟᱵᱚ ᱒᱔ ᱴᱟᱲᱟᱝ ᱨᱮ ᱢᱤᱫ ᱥᱤᱧ ᱟᱨ ᱢᱤᱫ ᱧᱤᱸᱫᱟ. ᱵᱚ ᱧᱟᱢᱟ ᱾ ᱱᱚᱜ ᱱᱚᱶᱟ ᱜᱮ rotation ᱫᱚᱵᱚᱱ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱫᱷᱟ.ᱨᱛᱤ ᱫᱚ ᱟᱡᱟᱜ axis ᱨᱮᱱᱟᱜ ᱵᱮᱲᱦᱟᱭ ᱪᱟᱸᱫᱚ ᱦᱟᱺᱥᱩᱨ ᱠᱷᱚᱱ ᱪᱟᱸᱫᱚ ᱨᱟᱠᱟᱵ ᱥᱮᱫ ᱟ.ᱪᱩᱨᱚᱜ ᱠᱟᱱᱟ ᱾ ᱚᱱᱟᱛᱮ ᱟᱵᱚ ᱯᱩᱨᱩᱵᱽ ᱥᱮᱫ ᱨᱮ ᱥᱤᱧ ᱪᱟᱸᱫᱚ ᱨᱟᱠᱟᱵ ᱟᱨ ᱯᱩᱪᱷᱤᱢ ᱥᱮᱫ ᱨᱮ ᱥᱤᱧ ᱪᱟᱸᱫᱚ ᱦᱟᱺᱥᱩᱨᱚᱜ ᱵᱚᱱ ᱧᱮᱞᱮᱜ-ᱟ᱾

==ᱵᱮᱲᱦᱟᱭᱟ.ᱪᱩᱨ (Revolution)==
ᱫᱷᱟ.ᱨᱛᱤ ᱫᱚ ᱟᱡᱟᱜ ᱦᱚᱨ ᱨᱮ ᱟ.ᱪᱩᱨᱚᱜ ᱛᱩᱞᱩᱡ ᱜᱮ ᱥᱤᱧ ᱪᱟᱸᱫᱚ ᱨᱮᱭᱟᱜ ᱵᱮᱲᱦᱟᱭ ᱮ ᱟ.ᱪᱩᱨᱚᱜ ᱠᱟᱱᱟ ᱾ ᱱᱚᱶᱟ ᱜᱮ ᱵᱮᱲᱦᱟᱭᱟ.ᱪᱩᱨ (Revolution) ᱵᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱟ.ᱪᱩᱨᱚᱜ ᱨᱮ ᱫᱷᱟ.ᱨᱛᱤ ᱫᱚ ᱓᱖᱕ ᱢᱟᱸᱦᱟ ᱖ ᱴᱟᱲᱟᱝ ᱚᱠᱛᱚ ᱞᱟᱜᱟᱣ ᱟᱭᱟ ᱾ ᱟᱨ ᱱᱚᱶᱟ revolution ᱠᱷᱟ.ᱛᱤᱨ ᱜᱮ ᱨᱤᱛᱩ ᱠᱚ ᱵᱚᱫᱚᱞᱚᱜ ᱠᱟᱱᱟ ᱾ ᱡᱮᱢᱚᱱ ᱥᱤᱛᱤᱝ ᱠᱷᱚᱱ ᱡᱟ.ᱯᱩᱫ ᱟᱨ ᱡᱟ.ᱯᱩᱫ ᱠᱷᱚᱱ ᱨᱟᱵᱟᱝ ᱮᱢᱟᱱ ᱾

==ᱵᱟᱨᱦᱮ ᱡᱚᱱᱚᱲ==

* [http://education.nationalgeographic.com/education/encyclopedia/earth/?ar_a=1 ''National Geographic'' encyclopedic entry about Earth]
* [https://www.webcitation.org/6GVr8TSgV?url=http://solarsystem.nasa.gov/planets/profile.cfm?Object=Earth Earth&nbsp;– Profile]&nbsp;– [http://solarsystem.nasa.gov/ Solar System Exploration]&nbsp;– '''NASA'''
* [http://www.nasa.gov/centers/goddard/earthandsun/earthshape.html Earth&nbsp;– Climate Changes Cause Shape to Change]&nbsp;– '''NASA'''
* [http://www.usgs.gov/ United States Geological Survey]&nbsp;– '''United States Geological Survey|USGS'''
* [https://web.archive.org/web/20090430041323/http://eol.jsc.nasa.gov/Coll/weekly.htm Earth&nbsp;– Astronaut Photography Gateway]&nbsp;– '''NASA'''
* [http://earthobservatory.nasa.gov/ Earth Observatory]&nbsp;– '''NASA'''
* [http://www.astronomycast.com/stars/episode-51-earth/ Earth&nbsp;– Audio (29:28)&nbsp;– Cain/Gay&nbsp;– Astronomy Cast (2007)]
* Earth&nbsp;– Videos&nbsp;– International Space Station:
** [https://www.youtube.com/watch?v=74mhQyuyELQ Video (01:02)]&nbsp;– Earth (time-lapse)
** [https://www.youtube.com/watch?v=l6ahFFFQBZY Video (00:27)]&nbsp;– Earth and '''Aurora (astronomy)|Auroras''' (time-lapse)





[[Category:ᱚᱛᱱᱚ]]
