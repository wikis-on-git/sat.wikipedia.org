'''ᱥᱠᱚᱴᱞᱮᱱᱰ''' ([[ᱥᱠᱚᱴᱥ ᱯᱟᱹᱨᱥᱤ|ᱥᱠᱚᱴᱥ]]: Scotland) ᱫᱚ [[ᱥᱮᱞᱮᱫ ᱫᱤᱥᱟᱹᱢ|ᱥᱮᱞᱮᱫ ᱫᱤᱥᱚᱢ]] ᱨᱮ ᱢᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱥᱠᱚᱴᱞᱮᱱᱰ [[ᱜᱽᱨᱮᱴ‌ ᱵᱨᱤᱴᱮᱱ]] ᱫᱤᱯ ᱨᱮᱱᱟᱜ ᱮᱛᱚᱢ ᱥᱮᱫ ᱯᱮ ᱦᱟᱹᱴᱤᱧ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱴᱚᱴᱷᱟ ᱤᱫᱤ ᱠᱟᱛᱮ ᱵᱮᱱᱟᱣ ᱟᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱥᱟᱢᱟᱝᱼᱠᱚᱧᱮ ᱥᱮᱫ [[ᱤᱝᱞᱮᱱᱰ]] ᱥᱟᱶ ᱙᱖ ᱢᱟᱭᱤᱞ (᱑᱕᱔ ᱠᱤᱢᱤ) ᱡᱤᱞᱤᱝ ᱥᱤᱢᱟᱹᱱᱟ ᱢᱮᱱᱟᱜᱼᱟ, ᱮᱛᱚᱢ ᱟᱨ ᱯᱟᱪᱮ ᱥᱮᱫ [[ᱟᱴᱞᱟᱱᱴᱤᱠ ᱢᱟᱦᱟᱫᱚᱨᱭᱟ]], ᱮᱛᱚᱢᱼᱥᱟᱢᱟᱝ ᱥᱮᱫ [[ᱮᱛᱚᱢ ᱫᱚᱨᱮᱭᱟ]] ᱟᱨ ᱠᱚᱧᱮ ᱥᱮᱫ [[ᱟᱭᱨᱤᱥ ᱫᱚᱨᱮᱭᱟ]] ᱢᱮᱱᱟᱜᱼᱟ ᱾ ᱢᱩᱬᱩᱛ ᱫᱤᱯ ᱥᱟᱶ ᱥᱟᱶ ᱛᱮ ᱥᱠᱚᱴᱞᱮᱱᱰ ᱨᱮ ᱗᱙᱐ ᱜᱚᱴᱟᱱ ᱠᱷᱚᱱ ᱦᱚᱸ ᱡᱟᱹᱥᱛᱤ ᱫᱤᱯ ᱢᱮᱱᱟᱜᱼᱟ ᱾ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱫᱚ [[ᱮᱰᱤᱱᱵᱟᱨᱜ]] ᱠᱟᱱᱟ ᱾
