<div class="thumb tright">
<div class="thumbinner" style="width: 262px;">
[[File:Animexample3edit.png]]
<div class="thumbcaption">ᱫᱚᱫᱚᱱ ᱠᱟᱱ ᱵᱚᱞ ᱫᱚ ᱮᱱᱤᱢᱮᱥᱚᱱ ᱛᱮ, (ᱞᱟᱛᱟᱨ ᱨᱮᱭᱟᱜ ᱪᱤᱛᱟᱹᱨ) ᱱᱤᱭᱟᱹ ᱮᱱᱤᱢᱮᱥᱚᱱ ᱪᱮᱛᱟᱵᱱ ᱨᱮ ᱛᱩᱨᱩᱭ ᱜᱚᱴᱟᱝ ᱮᱴᱟᱜ ᱮᱴᱟᱜ ᱯᱷᱨᱮᱢ ᱨᱮ ᱥᱮᱞᱮᱫ ᱠᱟᱛᱮ ᱥᱤᱨᱡᱟᱹᱣ ᱟᱠᱟᱱᱟ᱾</div>
[[File:Animexample.gif]]
<div class="thumbcaption">ᱱᱤᱭᱟᱹ ᱮᱱᱤᱢᱮᱥᱚᱱ ᱨᱮ ᱫᱚ ᱢᱤᱫ ᱴᱤᱸᱲ ᱾ ᱪ ᱨᱮ ᱜᱮᱞ ᱜᱚᱴᱟᱝ ᱯᱷᱨᱮᱢ ᱩᱫᱩᱜ ᱟᱠᱟᱱᱟ᱾ </div>
</div>
</div>
ᱮᱱᱤᱢᱮᱥᱚᱱ (ᱤᱝᱨᱟᱹᱡᱤ: Animation) ᱫᱚ ᱦᱚᱭᱚᱜ ᱠᱟᱱᱟ ᱛᱷᱤᱨ ᱛᱟᱦᱮᱱ ᱪᱤᱛᱟᱹᱨ ᱨᱮᱭᱟᱜ ᱢᱤᱫ ᱞᱮᱛᱟᱲ ᱦᱚᱨᱟ, ᱚᱠᱟ ᱫᱚ ᱢᱤᱫ  ᱠᱷᱟᱥ ᱦᱚᱨᱟ ᱨᱟᱞᱟ ᱛᱮ ᱧᱮᱞ ᱞᱮᱠᱷᱟᱱ ᱢᱤᱫ ᱥᱮᱱᱚᱜ ᱞᱮᱠᱟ ᱜᱮ ᱧᱮᱞᱚᱜ-ᱟ᱾ ᱟᱞᱜᱟ ᱠᱟᱛᱷᱟ ᱛᱮ ᱱᱤᱭᱟᱹ ᱨᱮᱭᱟᱜ ᱢᱮᱱᱮᱛ ᱫᱚ "ᱥᱮᱱᱚᱜ ᱪᱤᱛᱟᱹᱨ" ᱠᱚ ᱢᱮᱛᱟᱣᱟᱜ-ᱟ᱾ ᱥᱤᱱᱮᱢᱟ ᱨᱮᱭᱟᱜ ᱟᱨ ᱮᱱᱤᱢᱮᱥᱚᱱ ᱨᱮᱭᱟᱜ ᱩᱱᱩᱨᱩᱢ ᱟᱨ ᱠᱟᱨᱤᱜᱚᱨ ᱟᱹᱨᱤ ᱫᱚ ᱢᱤᱫ ᱜᱮᱭᱟ᱾ ᱪᱤᱱᱮᱢᱟ ᱨᱮᱭᱟᱜ ᱩᱱᱩᱨᱩᱢ  ᱮᱱᱤᱢᱮᱥᱚᱱ ᱨᱮ ᱦᱚᱸ ᱴᱚᱯᱟᱨ ᱮᱥᱫᱚᱜ ᱠᱟᱱᱟ᱾ ᱵᱮᱜ ᱵᱮᱱᱟᱜ ᱦᱚᱨᱟ ᱛᱮ ᱟᱭᱢᱟ ᱪᱤᱱᱮᱢᱟ ᱢᱟ ᱫᱚ ᱡᱤᱣᱤᱫ ᱠᱟᱹᱢᱤ (live action), ᱥᱮ ᱮᱱᱤᱢᱮᱥᱚᱱ ᱵᱟᱨᱭᱟ ᱯᱷᱟᱭᱞᱟᱣ ᱦᱟᱹᱴᱤᱧ ᱨᱮ ᱵᱚᱱ ᱦᱟᱹᱴᱤᱧ ᱫᱟᱲᱮᱭᱟᱜ-ᱟ᱾ ᱡᱤᱣᱮᱫ ᱥᱮᱱᱚᱜ ᱥᱤᱱᱮᱢᱟ ᱵᱮᱱᱟᱣ ᱞᱟᱹᱜᱤᱫ ᱪᱟᱞᱟᱣ ᱡᱤᱱᱤᱥ ᱢᱤᱫᱴᱮᱱ ᱠᱮᱢᱮᱨᱟ ᱨᱮᱭᱟᱜ ᱜᱚᱜ-ᱲᱚ ᱛᱮ ᱚᱠᱛᱮ ᱨᱮᱭᱟᱜ ᱯᱤᱞᱤᱧ ᱯᱤᱩᱞᱤᱧ (ᱥᱩᱨ ᱥᱩᱯᱩᱨ ᱛᱮ ᱥᱮᱠᱮᱱᱰ ᱨᱮ ᱒᱔ ᱜᱚᱴᱟᱝ) ᱯᱷᱩᱴᱚ ᱠᱚ ᱨᱟᱠᱟᱵᱟ᱾ ᱱᱚᱣᱟ ᱪᱤᱛᱟᱹᱨ ᱨᱮ ᱪᱟᱞᱟᱜ ᱟᱭᱢᱟ ᱡᱤᱱᱤᱥ ᱟᱭᱢᱟ ᱚᱠᱛᱮ ᱨᱮᱭᱟᱜ ᱯᱷᱚᱴᱚ ᱛᱦᱤᱨ ᱠᱟᱛᱮ ᱥᱤᱱᱮᱢᱟ ᱠᱚ ᱵᱮᱱᱟᱣᱟ᱾ ᱟᱭᱢᱟ ᱪᱤᱛᱟᱹᱨ ᱜᱮ ᱢᱤᱢᱤᱫ ᱜᱚᱴᱟᱝ 'ᱯᱷᱨᱟᱢ' ᱠᱚ ᱢᱮᱛᱟᱣᱟᱜ-ᱟ᱾ ᱛᱟᱭᱚᱢ ᱛᱮ ᱯᱨᱚᱡᱮᱠᱴᱨᱚᱨ ᱨᱮᱭᱟᱜ ᱜᱚᱜ-ᱲᱚ ᱛᱮ ᱱᱤᱭᱟᱹ ᱯᱦᱨᱮᱢ ᱠᱚ ᱫᱚ ᱢᱤᱫ ᱞᱮᱛᱟᱲ ᱫᱚᱦᱚ ᱠᱟᱛᱮ ᱯᱚᱨᱫᱟ ᱨᱮ ᱠᱚ ᱩᱫᱩᱜ ᱥᱚᱫᱚᱨᱟ᱾

==ᱮᱱᱤᱢᱮᱥᱚᱱ ᱟᱹᱲᱟᱹ ᱚᱢᱚᱱ==
[[ᱞᱟᱴᱤᱱ ᱯᱟᱹᱨᱥᱤ]] ᱨᱮᱭᱟᱜ ᱟᱹᱲᱟᱹ anima (ᱡᱤᱣᱤ/soul), ᱱᱤᱭᱟᱹ ᱨᱮᱭᱟᱜ ᱠᱟᱱᱣᱟ ᱟᱹᱲᱟᱹ ᱫᱚ ᱦᱚᱭᱚᱜ ᱠᱟᱱᱟ Animate᱾ Animate ᱟᱹᱲᱟᱹ ᱨᱮᱭᱟᱜ ᱢᱮᱱᱮᱛ ᱫᱚ ᱦᱚᱭᱚᱜ ᱠᱟᱱᱟ ᱡᱤᱣᱤ ᱮᱢ᱾ ᱛᱟᱦᱟᱸ ᱢᱤᱫ ᱵᱤᱱ ᱡᱤᱣᱤᱭᱟᱱ ᱟᱜ ᱡᱤᱱᱤᱥ ᱡᱤᱣᱤ ᱮᱢ ᱜᱮ ᱵᱩᱡᱷᱟᱹᱣᱚᱜ ᱠᱟᱱᱟ᱾ ᱮᱱᱤᱢᱮᱥᱚᱱ ᱫᱚ ᱵᱤᱱ ᱡᱤᱣᱤ ᱥᱮ ᱛᱷᱤᱨ ᱦᱟᱯᱮ ᱪᱤᱛᱟᱹᱨ ᱥᱮᱱ ᱚᱪᱚ ᱠᱟᱛᱮ "ᱡᱤᱣᱤ ᱮᱢ ᱦᱚᱭᱚᱜ ᱠᱟᱱᱟ" ᱛᱮ ᱜᱮ ᱱᱤᱭᱟᱹ ᱫᱚ ᱮᱱᱤᱢᱮᱥᱚᱱ ᱠᱚ ᱢᱮᱛᱟᱣᱟᱜ ᱠᱟᱱᱟ᱾

==ᱮᱱᱤᱢᱮᱥᱚᱱ ᱨᱮᱭᱟᱜ ᱱᱟᱜᱟᱢ==
ᱛᱷᱤᱨ ᱪᱤᱛᱟᱹᱨ ᱥᱮᱱ ᱚᱪᱚᱭ ᱨᱮᱭᱟᱜ ᱠᱩᱨᱩᱢᱩᱴᱩ ᱫᱚ ᱱᱟᱜᱟᱢ ᱵᱟᱭ ᱴᱚᱯᱟᱨ ᱥᱮᱫᱽ ᱡᱩᱜᱽ ᱠᱷᱚᱱ ᱜᱮ ᱦᱮᱡ ᱟᱹᱜᱩ ᱟᱠᱟᱱᱟ| ᱓᱕,᱐᱐᱐ ᱥᱮᱨᱢᱟ ᱢᱟᱲᱟᱝ ᱠᱷᱚᱱ ᱜᱮ ᱰᱚᱱᱰᱷᱚᱨ ᱨᱮ ᱯᱚᱱ ᱡᱟᱝᱜᱟ ᱡᱟᱱᱣᱟᱨ ᱟᱜ ᱡᱟᱭᱜᱟ ᱨᱮ ᱤᱨᱟᱹᱞ ᱜᱚᱴᱟᱝ ᱡᱟᱝᱜᱟ ᱠᱨᱮᱭᱟᱜ ᱪᱤᱛᱟᱹᱨ ᱵᱮᱱᱟᱣ ᱠᱟᱛᱮ ᱚᱱᱟ ᱪᱤᱛᱟᱹᱨ ᱥᱮᱱ ᱚᱪᱚᱭ ᱨᱮᱭᱟᱜ ᱠᱩᱨᱩᱢᱩᱴᱩ ᱦᱚᱭ ᱟᱠᱟᱱᱟ| ᱢᱟᱹᱥᱤ ᱢᱟᱲᱟᱝ ᱑,᱖᱐᱐ ᱥᱟᱭᱟᱱᱟᱜ ᱥᱮᱨᱢᱟ ᱚᱠᱛᱮ ᱨᱮ ᱢᱤᱥᱚᱨ ᱫᱤᱥᱚᱢ ᱨᱮᱱ ᱯᱷᱟᱨᱟᱣ ᱨᱟᱢᱥᱮᱥ-ᱮ ᱵᱮᱱᱟᱣ ᱚᱪᱚ ᱞᱮᱫ ᱫᱮᱵᱤ ᱟᱭᱥᱤᱥ ᱭᱟᱜ ᱢᱩᱱᱫᱤᱞ ᱨᱮ ᱦᱚᱸ ᱑᱑᱐ ᱜᱚᱴᱟᱝ ᱠᱷᱟᱢ ᱠᱦᱩᱱᱴᱤ ᱛᱟᱦᱮᱸ ᱠᱟᱱᱟ|  ᱢᱤᱢᱤᱫ ᱜᱚᱴᱟᱝ ᱠᱷᱟᱢ ᱠᱷᱩᱱᱴᱤ ᱨᱮ ᱢᱤᱫ ᱴᱮᱱ ᱫᱮᱵᱤ ᱭᱟᱜ ᱥᱮᱱ ᱱᱟᱝ ᱵᱚᱫᱚᱞ ᱞᱟᱹᱜᱤᱫ ᱱᱟᱥᱮ ᱱᱟᱥᱮ ᱯᱷᱮᱨᱟᱣ ᱦᱚᱭ ᱟᱠᱟᱱᱟ| ᱢᱮᱟ ᱠᱚ ᱟᱹᱰᱤ ᱯᱷᱩᱨᱛᱤ ᱥᱟᱜᱟᱲ ᱤᱫᱤ ᱨᱮᱭᱟᱜ ᱪᱤᱛᱟᱹᱨ ᱩᱫᱩᱜ ᱠᱩᱨᱩᱢᱩᱴᱩ ᱦᱚᱭ ᱟᱠᱟᱱᱟ|  ᱥᱮᱫᱟᱭ ᱜᱽᱨᱤᱠ ᱠᱚ ᱦᱚᱸ ᱦᱟᱥᱟ ᱨᱮᱭᱟᱜ ᱵᱟᱡᱟᱱ ᱵᱮᱱᱟᱣ ᱠᱟᱛᱮ ᱵᱮᱲᱦᱟᱭ ᱛᱮ ᱦᱚᱲᱟᱜ ᱪᱤᱛᱟᱹᱨ ᱵᱚᱫᱚᱞ ᱥᱮᱱᱚᱜ ᱨᱮᱭᱟᱜ ᱠᱚ ᱠᱩᱨᱩᱢᱩᱴᱩ ᱟᱠᱟᱫᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱦᱩᱱᱟᱹᱨ]]
