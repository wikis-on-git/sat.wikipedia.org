'''ᱥᱤᱛᱟ ᱫᱚᱨᱟᱭ ᱥᱣᱟᱢᱤ''' (ᱛᱟᱹᱢᱤᱞ: துரைசாமி; ᱒᱗ ᱡᱟᱱᱩᱣᱟᱨᱤ ᱑᱙᱒᱖- ᱑᱔ ᱢᱟᱨᱪ ᱒᱐᱑᱓) ᱫᱚ ᱟᱥᱚᱠᱟᱭ ᱛᱮ ᱢᱟᱫᱤᱥᱟᱨ ᱮᱝᱜᱟᱛ ᱞᱮᱠᱟᱛᱮᱭᱮ ᱵᱟᱰᱟᱭᱚᱜ ᱠᱟᱱᱟ, ᱚᱠᱚᱭ ᱫᱚ ᱜᱟᱹᱠᱦᱩᱲ ᱠᱟᱱᱱᱲᱟ ᱟᱭᱢᱟ ᱨᱩ ᱚᱨᱚᱝᱤᱡ-ᱮ ᱴᱟᱸᱦᱮᱸ ᱠᱟᱱ| ᱩᱱᱤ ᱫᱚ ᱢ,ᱤᱫᱴᱮᱱ ᱜᱩᱡᱩᱜ ᱦᱚᱨ ᱨᱮᱱᱟᱜ ᱚᱨᱚᱝ ᱵᱟᱡᱟᱱ, '''ᱡᱟᱞ ᱛᱟᱨᱟᱝ''' ᱨᱮᱱ ᱢᱩᱪᱟᱹᱫ ᱢᱟᱱᱚᱛ ᱧᱟᱢᱤᱡ ᱢᱟᱹᱭᱡᱤᱣ ᱚᱨᱚᱝᱤᱡ-ᱮ ᱛᱟᱦᱮᱸ ᱠᱟᱱᱟ| ᱩᱱᱤ ᱫᱚ ᱯᱟᱹᱦᱤᱞ ᱢᱟᱹᱭᱡᱤᱣᱮ ᱛᱟᱦᱮᱸᱠᱟᱱᱟ ᱚᱠᱚᱭ ᱫᱚ ᱢᱤᱣᱡᱤᱠ ᱮᱠᱟᱫᱮᱢᱤ ᱠᱷᱚᱱ ᱯᱟᱹᱦᱤᱞ ᱛᱭᱚ ᱜᱚᱞᱰ ᱢᱮᱰᱮᱞ ᱚᱯᱷ ᱚᱱᱟᱨ''' ᱥᱤᱨᱯᱟᱹ ᱛᱮ ᱠᱚ ᱢᱟᱱᱚᱛ ᱞᱮᱫᱮᱭᱟ| ᱩᱱᱤ ᱫᱚ ᱢᱤᱫ ᱮᱥᱠᱟᱨ ᱡᱟᱞ ᱛᱟᱨᱟᱝ ᱨᱩ-ᱚᱨᱚᱝᱤᱡ ᱠᱟᱱᱟᱭ, ᱚᱠᱚᱭ ᱫᱚ ᱵᱦᱟᱨᱚᱛ ᱥᱚᱨᱠᱟᱨ ᱟᱜ ᱯᱚᱱᱟᱜ ᱥᱚᱨᱮᱥ ᱢᱟᱱᱚᱛ ᱠᱟᱞᱤᱢᱟᱹᱱᱤ ᱥᱤᱨᱯᱟᱹ ᱛᱮ ᱒᱐᱐᱑ ᱥᱮᱨᱢᱟ ᱨᱮ ᱠᱚ ᱢᱟᱱᱚᱛ ᱞᱮᱫᱮᱭᱟ| ᱡᱟᱦᱟ ᱨᱮᱭᱟᱜ ᱫᱟᱹᱠᱟᱹ ᱫᱚ ᱒᱐᱐᱑ ᱥᱮᱨᱢᱟ ᱨᱮ ᱥᱤᱛᱟ ᱫᱚ ᱵᱤᱱ ᱛᱷᱟᱠᱟᱣ ᱛᱮ ᱚᱱᱟ ᱡᱚᱜᱟᱲ ᱡᱚᱛᱚᱱ ᱨᱮᱭᱟᱜ-ᱮ ᱠᱩᱨᱩᱢᱩᱴᱩ ᱞᱮᱫ ᱛᱮ, ᱚᱱᱟ ᱧᱩᱛᱩᱢ ᱛᱮᱭᱮ ᱵᱟᱰᱟᱭᱚᱜ ᱠᱟᱱᱟ| ᱱᱤᱭᱟᱹ ᱰᱚᱜᱚᱨ ᱫᱤᱥᱟᱹᱭ ᱦᱩᱭᱩᱜ-ᱟ ᱡᱮ, ᱢᱤᱫ ᱚᱠᱛᱮ ᱵᱟᱨᱟᱵᱟᱹᱨᱤ ᱢᱟᱹᱭᱡᱤᱣ ᱯᱨᱚᱛᱤᱱᱤᱫᱷᱤ ᱧᱩᱛᱩᱢ ᱛᱮ ᱪᱟᱢᱯᱤᱭᱚᱱᱮ ᱵᱮᱟᱣ ᱞᱮᱱᱟ| ᱚᱱᱟ ᱵᱮᱜᱚᱨ ᱦᱚᱸ ᱩᱱᱤᱭᱟᱜ ᱟᱹᱠᱤᱞ ᱫᱚ ᱠᱱᱱᱟᱲᱟ ᱥᱮᱨᱮᱧ ᱨᱮᱭᱟᱜ ᱦᱟᱦᱟᱲᱟ ᱢᱤᱥᱟ ᱛᱟᱷᱮᱸᱠᱟᱱ ᱛᱟᱭᱟ|
==ᱮᱛᱚᱦᱚᱵ ᱡᱤᱭᱚᱱ==
ᱥᱤᱛᱟ (ᱟᱠᱚ ᱯᱟᱹᱨᱥᱤ ᱛᱮ ᱫᱚ ᱥᱤᱛᱷᱟ ᱟᱨ ᱟᱠᱚ ᱜᱷᱟᱨᱚᱧᱡᱽ ᱨᱮ ᱫᱚ ᱥᱤᱛᱷᱟᱢᱢᱟ) ᱫᱚ ᱵᱽᱨᱤᱴᱤᱥ ᱤᱱᱤᱭᱟ ᱚᱠᱛᱮ ᱨᱮᱱᱟᱜ ᱢᱟᱫᱽᱨᱟᱥ ᱯᱨᱮᱥᱤᱰᱮᱱᱥᱤ ᱨᱮᱭᱟᱜ ᱛᱮᱨᱩᱱᱮᱣᱮᱞᱤ ᱦᱚᱱᱚᱛ ᱨᱮᱟᱭᱜ ᱟᱫᱟᱪᱟᱱᱤ ᱟᱛᱚ ᱨᱮ ᱡᱟᱱᱟᱢ ᱞᱮᱱᱟ| ᱜᱤᱛᱟ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱯᱩᱢᱯᱩ ᱜᱟᱱᱟᱯᱟᱛᱤ ᱟᱭᱭᱟᱨ ᱟᱨ ᱮᱝᱜᱟᱛ ᱛᱮᱫ ᱟᱝ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱢᱤᱱᱟᱠᱥᱤ ᱟᱭᱭᱟᱨ| 

ᱟᱡ ᱨᱮᱱ ᱜᱚᱜᱚ ᱵᱟᱵᱟ ᱟᱣᱜ ᱩᱫᱽᱜᱟᱹᱣᱱᱟ ᱛᱮ, ᱩᱱᱤ ᱫᱚ ᱠᱟᱱᱱᱟᱲᱟ ᱥᱮᱨᱮᱧ ᱪᱮᱪᱮᱫ-ᱮ ᱮᱛᱚᱦᱚᱵ ᱮᱱᱟ| ᱟᱹᱰᱤ ᱠᱟᱹᱴᱤᱡ ᱩᱢᱮᱨ ᱠᱷᱚᱱ ᱜᱮ ᱟᱠᱚ ᱥᱩᱨ ᱨᱮᱱ ᱠᱚᱲᱟᱜᱟᱱᱟᱞᱞᱩᱨ ᱥᱩᱵᱵᱤᱥ ᱵᱷᱟᱜᱟᱣᱟᱛᱟᱨ ᱟᱨ ᱴᱟᱭᱚᱢ ᱛᱮ ᱫᱚ  ᱜᱩᱴᱴᱩᱣᱟ ᱫᱷᱭᱟᱢ ᱵᱤᱫᱷᱣᱟᱱ ᱥᱤᱛᱷᱟᱨᱟᱢ ᱵᱷᱟᱜᱟᱣᱟᱛᱟᱨ ᱴᱷᱮᱱ ᱠᱷᱚᱱ ᱥᱮᱨᱮᱧᱮ ᱪᱮᱫ ᱡᱚᱝ ᱠᱟᱱ ᱛᱟᱦᱮᱸ ᱠᱟᱱᱟ| ᱯᱨᱚᱯᱷᱮᱥᱟᱨ ᱯᱤᱹ  ᱥᱟᱢᱵᱟ ᱢᱩᱨᱛᱤ ᱦᱚᱛᱮ ᱛᱮ ᱛᱟᱢᱤᱞ ᱱᱟᱰᱩ ᱨᱮ ᱛᱷᱟᱯᱚᱱ ᱞᱮᱱ ᱯᱟᱹᱦᱤᱞ ᱥᱮᱨᱮᱧ ᱰᱤᱯᱟᱹᱴ ᱨᱮᱱ ᱨᱟᱹᱥᱤᱭᱟᱹ ᱦᱩᱭ ᱞᱮᱱᱟ, ᱑᱐ ᱥᱮᱨᱢᱟ ᱩᱢᱮᱨᱟᱱ ᱛᱟᱦᱮᱸ ᱠᱟᱱ ᱨᱮᱦᱚᱸ ᱚᱱᱟ ᱨᱮ ᱥᱮᱞᱮᱫᱚᱜ ᱨᱮᱱᱟᱜ ᱫᱟᱣᱮ ᱧᱟᱢ ᱞᱮᱫᱟ| ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱪᱮᱱᱱᱟᱭᱮ ᱥᱮᱱ ᱮᱱᱟ ᱟᱨ ᱰᱤᱹ ᱠᱮᱹ ᱯᱟᱴᱴᱟᱢᱟᱞ ᱴᱷᱮᱱ ᱠᱷᱚᱱ ᱥᱮᱨᱮᱧ ᱪᱮᱪᱮᱫ-ᱮ ᱮᱦᱚᱵ ᱮᱱᱟ| ᱚᱠᱟ ᱨᱮ ᱩᱱᱤ ᱫᱚ ᱯᱟᱹᱦᱤᱞ ᱢᱟᱭᱡᱤᱣᱮ ᱜᱚᱞᱰ ᱢᱮᱰᱮᱞ ᱦᱟᱢᱮᱴᱤᱡ ᱠᱟᱱᱮ|  ᱩᱱᱤᱭᱟᱜ ᱚᱱᱟ ᱦᱩᱰᱤᱧ ᱩᱢᱮᱨ ᱨᱮᱭᱟᱜ ᱨᱤᱠᱚᱨᱰ ᱫᱚ  ᱱᱤᱛ ᱦᱟᱹᱵᱤᱡ ᱛᱮ ᱚᱠᱚᱭ ᱦᱳᱱ ᱵᱟᱠᱚ ᱨᱟᱹᱯᱩᱫ ᱫᱟᱲᱮᱭᱟᱠᱟᱣᱫᱟ|  
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱥᱮᱨᱮᱧ ᱵᱟᱰᱚᱦᱤ]]
[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱥᱟᱣᱛᱷ ᱮᱥᱤᱭᱟ ᱒᱐᱒᱐]]
