'''ᱦᱟ.ᱭᱡᱟ''' (Cholera)

'''ᱦᱟ.ᱭᱡᱟ''' ᱫᱚ ᱟ.ᱰᱤ ᱵᱚᱛᱚᱨ ᱟᱱ ᱟᱡᱟᱨ ᱠᱟᱱᱟ  ᱾ ᱱᱚᱣᱟ ᱟᱡᱟᱨ ᱧᱮᱞᱮᱱ ᱥᱚᱸᱜᱮ ᱥᱚᱸᱜᱮ ᱛᱤᱠᱪᱷᱟ. ᱵᱟᱝ ᱠᱷᱟᱱ ᱨᱩᱜᱤ ᱜᱚᱡ ᱫᱟᱲᱮᱭᱟᱜᱼᱟᱭ ᱾ ᱱᱚᱣᱟ ᱨᱩᱣᱟ. ᱮᱛᱚᱦᱚᱵ ᱨᱮᱱᱟᱜ ᱓-᱔ ᱴᱟᱲᱟᱝ ᱵᱷᱤᱛᱨᱤ ᱨᱮ ᱜᱚᱡ ᱫᱟᱲᱮᱭᱟᱜᱼᱟᱭ ᱾ 

ᱱᱚᱣᱟ ᱟᱡᱟᱨ ᱫᱚ virus ᱦᱚᱛᱮᱛᱮ ᱦᱩᱭᱩᱜᱼᱟ ᱾ ᱱᱩᱠᱩ virus ᱠᱚᱫᱚ ᱟ.ᱰᱤ ᱠᱟ.ᱴᱤᱡ ᱠᱟ.ᱴᱤᱡ ᱠᱚ ᱧᱮᱞᱚᱜᱼᱟ ᱾ ᱱᱚᱣᱟ ᱟᱡᱟᱨ ᱦᱩᱭ ᱞᱮᱱ ᱠᱷᱟᱱ ᱨᱩᱜᱤ ᱢᱟᱬᱟᱝ ᱮ ᱡᱷᱟᱲᱟᱜᱼᱟ ᱾ ᱚᱱᱟ ᱥᱟᱶᱛᱮ ᱩᱞᱟ. ᱦᱚᱸᱭ ᱩᱞᱟ.ᱭᱟ ᱾ ᱱᱚᱣᱟ ᱛᱮ ᱟᱡᱟᱜ ᱦᱚᱲᱢᱚ ᱨᱮᱱᱟᱜ ᱫᱟᱜ ᱟᱨ ᱵᱩᱞᱩᱞ ᱚᱝᱜᱚᱥ ᱠᱚᱢᱚᱜᱼᱟ ᱾ ᱨᱩᱜᱤ ᱟ.ᱰᱤ ᱞᱟᱜᱮᱭ ᱞᱟᱸᱜᱟ ᱜᱚᱫᱚᱜᱼᱟ ᱾ ᱟ.ᱠᱩᱞ ᱵᱟ.ᱠᱩᱞ ᱜᱮᱭ ᱵᱩᱡᱷᱟ.ᱣᱟ, ᱛᱮᱛᱟᱝ ᱮᱭᱟ, ᱱᱟ.ᱨᱲᱤ ᱠᱚ ᱨᱚᱦᱚᱲᱚᱜᱼᱟ ᱾ ᱢᱮᱫ ᱠᱚ ᱵᱚᱞᱚ ᱪᱟᱵᱟᱜᱼᱟ ᱾ ᱨᱟᱪᱟ ᱠᱚ ᱵᱟᱝ ᱦᱩᱭᱩᱜᱼᱟ ᱾ ᱟᱨ ᱱᱟᱥᱮ ᱜᱷᱟ.ᱲᱤᱠ ᱠᱷᱟᱱ ᱨᱩᱜᱤᱭ ᱜᱩᱡᱩᱜᱼᱟ ᱾
