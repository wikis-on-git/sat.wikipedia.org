'''ᱥᱟᱶᱛᱟ ᱫᱚᱨᱵᱟᱨ'''

ᱡᱟᱦᱟᱸ ᱛᱤᱥ ᱢᱤᱫ ᱮᱴᱠᱮᱴᱚᱬᱮ ᱥᱚᱞᱦᱮ ᱞᱟ.ᱜᱤᱫ ᱛᱮ ᱟ.ᱰᱤ ᱦᱚᱲ ᱠᱚ ᱫᱩᱲᱩᱵᱼᱟ ᱟᱨ ᱚᱱᱟ ᱜᱷᱚᱴᱚᱱ ᱥᱚᱞᱦᱮ ᱞᱟ.ᱜᱤᱫ ᱛᱮ ᱠᱟᱛᱷᱟ ᱠᱚᱠᱚ ᱛᱩᱞᱟ. ᱯᱟ.ᱭᱞᱟ.ᱭᱟ ᱾ ᱟᱨ ᱚᱱᱟ ᱫᱩᱯᱲᱩᱵ ᱨᱮ ᱫᱚᱥ ᱵᱤᱥ ᱯᱟᱱᱛᱮ ᱧᱟᱢ ᱜᱮ '''ᱫᱚᱨᱵᱟᱨ''' ᱫᱚᱵᱚ ᱢᱮᱛᱟ ᱟᱜ ᱠᱟᱱᱟ ᱾

ᱟᱵᱚ ᱥᱟᱶᱛᱟ ᱨᱮᱫᱚ ᱢᱚᱬᱮ (᱕) ᱜᱚᱴᱟᱝ ᱫᱚᱨᱵᱟᱨ ᱢᱮᱱᱟᱜᱼᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ  :- 
==ᱟ.ᱛᱩ ᱫᱚᱨᱵᱟᱨ==
ᱡᱟᱦᱟᱸ ᱫᱚᱨᱵᱟᱨ ᱨᱮ ᱟ.ᱛᱩ ᱦᱚᱲ ᱥᱩᱢᱩᱝ ᱫᱩᱲᱩᱵ ᱠᱟᱛᱮ ᱠᱚ ᱵᱤᱪᱟ.ᱨ ᱟᱪᱟᱨᱟ ᱟᱨ ᱢᱩᱲᱩᱛ ᱵᱤᱪᱟ.ᱨᱤᱭᱟ. ᱫᱚ ᱟ.ᱛᱩ ᱢᱟᱺᱡᱷᱤᱭ ᱛᱟᱦᱮᱸᱱᱟ ᱾ ᱚᱱᱟ ᱫᱚᱨᱵᱟᱨ ᱫᱚ ᱟ.ᱛᱩ ᱛᱟᱞᱟᱨᱮ ᱦᱩᱭᱩᱜᱼᱟ ᱾ ᱱᱚᱶᱟ ᱫᱚᱨᱵᱟᱨ ᱜᱮ ᱟ.ᱛᱩ ᱫᱚᱨᱵᱟᱨ ᱫᱚ ᱵᱚᱱ ᱢᱮᱛᱟᱜ ᱠᱟᱱᱟ ᱾

==ᱵᱟᱦᱨᱮ ᱫᱚᱨᱵᱟᱨ==

ᱟ.ᱛᱩ ᱠᱷᱚᱱ ᱵᱟᱦᱨᱮ ᱨᱮ ᱡᱟᱦᱟᱸ ᱫᱚᱨᱵᱟᱨ ᱨᱮ ᱵᱤᱪᱟ.ᱨ ᱟᱪᱟᱨ ᱞᱟ.ᱜᱤᱫ ᱠᱚ ᱫᱩᱲᱩᱵᱼᱟ, ᱚᱱᱟ ᱫᱚ ᱵᱟᱦᱨᱮ ᱫᱚᱨᱵᱟᱨ ᱵᱚ ᱢᱮᱛᱟᱜ ᱠᱟᱱᱟ ᱾ ᱚᱱᱟ ᱫᱚᱨᱵᱟᱨ ᱨᱤᱱᱤᱠ ᱢᱩᱲᱩᱛ ᱵᱤᱪᱟ.ᱨᱤᱭᱟ. ᱫᱚ ᱯᱤᱲ ᱯᱟᱨᱜᱟᱱᱟᱭ ᱛᱟᱦᱮᱸᱱᱟ ᱾ ᱥᱟᱶᱛᱮ ᱵᱤᱪᱟ.ᱨ ᱨᱮᱠᱚ ᱜᱚᱲᱚ ᱟᱭᱟ, ᱟ.ᱛᱩ ᱢᱟᱺᱡᱷᱤ, ᱟᱨ ᱜᱚᱰᱮᱛ, ᱯᱟᱨᱟᱱᱤᱠ ᱮᱢᱟᱱ ᱠᱚ ᱾ ᱟᱨ ᱤᱱᱟ. ᱥᱩᱨ ᱥᱩᱯᱩᱨ ᱨᱤᱱ ᱦᱮᱡ ᱥᱮᱴᱮᱨ ᱟᱠᱟᱱ ᱢᱟᱱᱚᱛᱟᱱ ᱜᱩᱱᱢᱟ.ᱱ ᱜᱟ.ᱠᱷᱩᱲ ᱜᱚᱢᱠᱮ ᱠᱚ ᱾ ᱡᱚᱛᱚ ᱠᱚᱛᱮ ᱵᱟᱦᱨᱮ ᱫᱚᱨᱵᱟᱨ ᱨᱮ ᱩᱪᱷᱟ.ᱱ ᱟᱠᱟᱱ ᱮᱴᱠᱮᱴᱚᱬᱮ ᱠᱚ ᱥᱚᱞᱦᱮ ᱥᱟ.ᱛᱼᱟ ᱾

==ᱜᱷᱟᱴ ᱫᱚᱨᱵᱟᱨ ==
ᱱᱚᱶᱟ ᱫᱚᱨᱵᱟᱨ ᱫᱚ ᱛᱩᱯᱩᱱᱟᱺᱭ ᱜᱷᱟᱴ ᱨᱮᱠᱚ ᱫᱚᱨᱵᱟᱨᱟ ᱾ ᱱᱚᱶᱟ ᱜᱮ ᱜᱷᱟᱴ ᱫᱚᱨᱵᱟᱨ ᱫᱚᱵᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱫᱚᱨᱵᱟᱨ ᱨᱮ ᱵᱤᱪᱟᱹᱨ ᱞᱟ.ᱜᱤᱫ ᱛᱮ ᱫᱚ ᱢᱩᱲᱩᱛ ᱵᱤᱪᱟ.ᱨᱤᱭᱟ. ᱞᱮᱠᱟᱛᱮ ᱜᱷᱟᱴ ᱯᱟᱨᱜᱟᱱᱟᱭ ᱛᱟᱦᱮᱸᱱᱟ ᱾ ᱟᱨ ᱚᱱᱟ ᱥᱟᱶᱛᱮ ᱠᱚ ᱜᱚᱲᱚ ᱟᱭᱟ ᱢᱟᱺᱡᱷᱤ, ᱡᱚᱜᱽ ᱢᱟᱺᱡᱷᱤ, ᱜᱚᱰᱮᱛ ᱟᱨ ᱚᱱᱟ ᱜᱷᱟᱴ ᱨᱮᱠᱚ ᱦᱮᱡ ᱥᱮᱴᱮᱨ ᱟᱠᱟᱱ ᱡᱮᱛᱮ ᱞᱮᱠᱟᱱ ᱜᱟ.ᱠᱷᱩᱲ ᱜᱚᱢᱠᱮ, ᱵᱩᱫᱽ ᱜᱮᱭᱟᱱ ᱟᱱ ᱦᱚᱲ ᱠᱚ ᱾ 

==ᱫᱤᱥᱚᱢ ᱫᱚᱨᱵᱟᱨ ==
ᱫᱤᱥᱚᱢ ᱫᱚᱨᱵᱟᱨ ᱨᱤᱱᱤᱡ ᱢᱩᱲᱩᱛ ᱫᱚᱨᱵᱟᱨᱤᱭᱟ. ᱫᱮᱥ ᱯᱟᱨᱜᱟᱱᱟᱭ ᱛᱟᱦᱮᱸᱱᱟ ᱾ ᱟᱨ ᱚᱱᱟ ᱫᱚᱨᱵᱟᱨ ᱜᱮ ᱫᱮᱥ ᱫᱚᱨᱵᱟᱨ ᱫᱚᱵᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱵᱤᱪᱟᱹᱨ ᱟᱠᱷᱲᱟ ᱨᱮᱫᱚ ᱠᱟᱛᱷᱟ ᱥᱚᱞᱦᱮ ᱞᱮᱠᱟᱛᱮ  ᱠᱚ ᱜᱚᱲᱚ ᱟᱭᱟ ᱜᱷᱟᱴ ᱯᱟᱨᱜᱟᱱᱟ, ᱯᱤᱲ ᱯᱟᱨᱜᱟᱱᱟ ᱟᱨ ᱦᱮᱡ ᱥᱮᱴᱮᱨ ᱟᱠᱟᱱ ᱯᱟᱨᱟᱱᱤᱠ, ᱜᱚᱰᱮᱛ ᱥᱟᱶᱛᱮ ᱥᱩᱨ ᱥᱩᱯᱩᱨ ᱨᱤᱱ ᱦᱮᱡ ᱥᱮᱴᱮᱨ ᱟᱠᱟᱱ ᱜᱟ.ᱠᱷᱩᱲ ᱜᱚᱢᱠᱮ ᱠᱚ ᱾ ᱱᱚᱶᱟ ᱫᱚᱨᱵᱟᱨ ᱫᱚ ᱧᱮᱞ ᱴᱷᱤᱠ ᱠᱟᱛᱮ ᱢᱤᱫ ᱱᱟᱯᱟᱭ ᱴᱷᱟᱶ ᱠᱚ ᱵᱟᱪᱷᱚᱱᱟ ᱟᱨ ᱚᱱᱟ ᱴᱷᱟᱶ ᱨᱮ ᱫᱩᱲᱩᱵ ᱠᱟᱛᱮ ᱠᱚ ᱵᱤᱪᱟᱹᱨ ᱟᱪᱟᱨᱟ ᱾

==ᱞᱳ ᱵᱤᱨ ᱫᱚᱨᱵᱟᱨ==
( Suprem court of Santals ) ᱱᱚᱶᱟ ᱫᱚᱨᱵᱟᱨ ᱫᱚ ᱥᱮᱸᱫᱽᱨᱟ ᱴᱟᱺᱰᱤ ᱟᱨ ᱵᱟᱝ ᱱᱤᱪᱚᱞ ᱡᱟᱭᱜᱟ ᱠᱚᱨᱮ ᱠᱚ ᱵᱤᱪᱟ.ᱨᱟ ᱾ ᱱᱚᱶᱟ ᱫᱚᱨᱵᱟᱨ ᱫᱚ ᱟᱵᱚ ᱥᱟᱶᱛᱟ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱟᱨ ᱢᱩᱪᱟ.ᱫ ᱫᱚᱨᱵᱟᱨ ᱠᱟᱱᱟ ᱾ ᱱᱚᱶᱟ ᱫᱚᱨᱵᱟᱨ ᱦᱤᱞᱚᱜ ᱫᱚ ᱫᱮᱥ ᱯᱟᱨᱜᱟᱱᱟ ᱠᱚ ᱢᱟ.ᱫᱽ ᱨᱮ ᱱᱚᱶᱟ ᱫᱚᱨᱵᱟᱨ ᱞᱟ.ᱜᱤᱫ ᱛᱮ ᱢᱤᱫ ᱟ.ᱠᱤᱞᱟᱱ ᱯᱩᱨᱩᱫᱷᱩᱞ ᱠᱚ ᱵᱟᱪᱷᱚᱱ ᱮᱭᱟ ᱾ ᱩᱱᱤ ᱛᱮ ᱱᱚᱶᱟ ᱫᱚᱨᱵᱟᱨ ᱨᱤᱱᱤᱡ ᱢᱩᱲᱩᱛ ᱵᱤᱪᱟ.ᱨᱤᱭᱟ. ᱞᱮᱠᱟ ᱛᱮᱫᱚᱭ ᱛᱟᱦᱮᱸᱱᱟ ᱾ ᱵᱤᱪᱟ.ᱨ ᱞᱟ.ᱜᱤᱫ ᱫᱚᱠᱚ ᱜᱚᱲᱚ ᱟᱭᱟ ᱫᱮᱥ ᱯᱟᱨᱜᱟᱱᱟ, ᱜᱷᱟᱴ ᱯᱟᱨᱜᱟᱱᱟ ᱟᱨ ᱯᱤᱲ ᱯᱟᱨᱜᱟᱱᱟ ᱾ 

ᱟᱵᱚ ᱥᱟᱶᱛᱟ ᱨᱮᱦᱚᱸ ᱱᱩᱱᱟ.ᱜ ᱱᱟᱯᱟᱭᱼᱱᱟᱯᱟᱭ ᱫᱚᱨᱵᱟᱨ ᱠᱚ ᱢᱮᱱᱟᱜᱼᱟ ᱟᱵᱚᱣᱟᱜ ᱱᱟᱯᱟᱭ ᱞᱟ.ᱜᱤᱫ ᱛᱮ ᱾ ᱚᱱᱟᱛᱮ ᱟᱵᱚ ᱥᱟᱶᱛᱟ ᱨᱮᱭᱟᱜ ᱮᱴᱠᱮᱴᱚᱬᱮ ᱠᱚᱫᱚ ᱟᱵᱚᱣᱟᱜ ᱫᱚᱨᱵᱟᱨ ᱨᱮᱜᱮ ᱵᱚᱱ ᱵᱤᱪᱟ.ᱨ ᱢᱟ ᱾
[[Category:!Main category]]
[[Category:Tradition of Santal People]]
