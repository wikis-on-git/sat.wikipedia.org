{| class="wikitable floatright" style="width: 100px"
|-
| colspan="2" | <gallery caption="ᱴᱤᱢ ᱵᱚᱨᱱᱚᱨᱥ-ᱞᱤ" widths="365" heights="480">
File:Sir Tim Berners-Lee (cropped).jpg
</gallery>
|-
! ᱧᱩᱛᱩᱢ !! ᱴᱤᱢᱚᱛᱷᱤ ᱡᱚᱱ ᱵᱚᱨᱱᱚᱨᱥ-ᱞᱤ 
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ
| ᱘ ᱡᱩᱱ ᱑᱙᱕᱕
|-
! ᱮᱸᱜᱟᱛ !! ᱢᱮᱨᱤ ᱞᱤ ᱩᱰᱥ
|-
! ᱟᱯᱟᱛ !! ᱠᱚᱱᱣᱮ ᱵᱚᱨᱱᱚᱨᱥ-ᱞᱤ
|-
! colspan="4" style="background: #00FA1A;" |ᱢᱟᱺᱱ ᱥᱤᱨᱯᱷᱟᱹ
|-
! colspan="5" | •Turing Award (2016)
Queen Elizabeth Prize (2013)
OM (2007)
KBE (2004)
FRS (2001)[2]
FREng (2001)
FRSA (2001)
DFBCS (1995)
|-
! ᱣᱮᱵᱥᱟᱭᱤᱴ !! http://www.w3.org/People/Berners-Lee
|}

'''ᱥᱟᱨ ᱴᱤᱢᱚᱛᱷᱤ ᱡᱚᱱ ᱵᱚᱨᱱᱚᱨᱥ-ᱞᱤ''' ᱫᱚ ᱢᱤᱫ ᱤᱝᱜᱽᱞᱤᱥ [[ᱤᱧᱡᱤᱱᱤᱭᱟᱹᱨ]] ᱟᱨ ᱠᱚᱢᱯᱭᱩᱴᱚᱨ ᱥᱟᱬᱮᱥᱤᱭᱟᱹ ᱠᱟᱱᱟᱭ ᱾ ᱵᱟᱹᱲᱛᱤ ᱠᱟᱛᱮ ᱫᱚ ᱟᱡᱟᱜ '''ᱣᱟᱨᱞᱰ ᱣᱟᱭᱤᱰ ᱣᱮᱵᱽ''' (WWW) ᱨᱮᱱᱟᱜ ᱥᱤᱨᱤᱡᱤᱭᱟᱹ ᱞᱮᱠᱟᱛᱮ ᱵᱟᱰᱟᱭᱚᱜᱼᱟᱭ ᱾ ᱵᱚᱨᱱᱚᱨᱥ-ᱞᱤ ᱫᱚ '''ᱣᱟᱨᱞᱰ ᱣᱟᱭᱤᱰ ᱣᱮᱵᱽ ᱠᱚᱱᱥᱚᱨᱴᱤᱭᱚᱢ''' ᱨᱤᱱᱤᱡ ᱩᱱᱩᱫᱩᱜᱤᱡ ᱠᱟᱱᱟᱭ ᱾ ᱩᱱᱤᱫᱚ '''ᱣᱟᱨᱞᱰ ᱣᱟᱭᱤᱰ ᱣᱮᱵᱽ ᱯᱷᱟᱶᱩᱰᱮᱥᱚᱱ''' ᱵᱩᱱᱤᱭᱟᱹᱫᱤᱭᱟᱹ  (Founder) ᱠᱟᱱᱟᱭ ᱥᱟᱶᱛᱮ '''MIT ᱠᱚᱢᱯᱭᱩᱴᱚᱨ ᱥᱟᱬᱮᱥ ᱟᱨ ᱟᱨᱴᱤᱯᱷᱮᱥᱤᱭᱟᱞ ᱤᱱᱴᱮᱞᱤᱡᱮᱱᱥ ᱞᱟᱵᱽᱨᱚᱴᱚᱨᱤ''' (CSAIL) ᱨᱤᱱᱤᱡ ᱯᱩᱨᱩᱫᱷᱩᱞ ᱠᱷᱚᱸᱫᱽᱨᱚᱸᱫᱤᱭᱟᱹ ᱠᱟᱱᱟᱭ ᱾ ᱟᱡᱟᱜ ᱥᱤᱨᱤᱡᱽ '''ᱣᱟᱨᱞᱰ ᱣᱟᱭᱤᱰ ᱣᱮᱵᱽ ᱨᱤᱱᱤᱡ ᱥᱤᱨᱡᱚᱱᱤᱭᱟᱹ''' (Inventor of world wide web) ᱞᱮᱠᱟᱛᱮ ''᱒᱐᱑᱒ ᱥᱤᱛᱩᱝ ᱚᱞᱤᱢᱯᱤᱠ ᱩᱱᱩᱰᱷᱟᱹᱣ ᱯᱟᱨᱟᱵᱽ'' ᱨᱮ ᱠᱚ ᱢᱟᱺᱱ ᱥᱟᱨᱦᱟᱣ ᱞᱮᱫᱮᱭᱟ ᱾

==ᱡᱤᱭᱚᱱ==
'''ᱵᱚᱨᱱᱚᱨᱥ-ᱞᱤ''' ᱫᱚ ᱢᱤᱫ ᱘ ᱡᱩᱱ ᱑᱙᱕᱕ ᱥᱟᱞᱮᱨᱮ ᱞᱚᱱᱰᱚᱱ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱮᱸᱜᱟᱛ ᱫᱚ '''ᱢᱮᱨᱤ ᱞᱤ ᱩᱰᱥ''' ᱟᱨ ᱟᱯᱟᱛ ᱫᱚ '''ᱠᱚᱱᱣᱮ ᱵᱚᱨᱱᱚᱨᱥ-ᱞᱤ''' ᱧᱩᱛᱩᱢᱟᱹᱠᱤᱱ ᱛᱟᱦᱮᱸᱫ ᱾ ᱟᱡ ᱠᱤᱱ ᱮᱸᱜᱟᱛ ᱟᱯᱟᱛ ᱫᱚ '''ᱯᱷᱮᱨᱟᱱᱴᱤ ᱢᱟᱨᱠ ᱑''' ᱧᱩᱛᱩᱢᱟᱱ ᱠᱩᱢᱯᱩᱴᱚᱨ ᱨᱮ ᱠᱚ ᱠᱟᱹᱢᱤ ᱠᱟᱱ ᱛᱟᱦᱮᱸᱫ, ᱚᱱᱟ ᱫᱚ ᱡᱚᱛᱚᱠᱷᱚᱱ ᱮᱛᱚᱦᱚᱵ ᱠᱚᱢᱯᱩᱴᱚᱯ ᱛᱟᱦᱮᱸᱠᱟᱱᱟ ᱾ ᱩᱱᱤ ᱫᱚ ᱯᱩᱭᱞᱩ '''ᱥᱤᱱ ᱢᱚᱸᱴ ᱚᱛᱢᱚᱱ ᱟᱥᱲᱟ''', ᱚᱱᱟ ᱛᱟᱭᱚᱢ '''ᱤᱢᱟᱱᱩᱭᱮᱞ ᱟᱥᱲᱟ'''<sup>[https://en.wikipedia.org/wiki/Emanuel_School (2)]</sup> ᱨᱮ ᱥᱟᱞᱮ ᱑᱙᱖᱙ ᱠᱷᱚᱱ ᱑᱙᱗᱓ ᱥᱟᱞᱮ ᱫᱷᱟᱹᱵᱤᱡᱼᱮ ᱯᱟᱲᱦᱟᱣ ᱞᱮᱱᱟ ᱾ ᱚᱱᱟᱛᱟᱭᱚ '''ᱠᱣᱤᱱᱥ ᱠᱚᱞᱮᱡᱽ ᱚᱯᱷ ᱚᱠᱥᱯᱷᱚᱨᱰ''' <sup>[https://en.wikipedia.org/wiki/The_Queen%27s_College,_Oxford (3)]</sup> ᱨᱮ ᱑᱙᱗᱔ ᱠᱷᱚᱱ ᱑᱙᱗᱖ ᱥᱟᱞᱮ ᱫᱷᱟᱹᱵᱤᱡᱼᱮ ᱯᱟᱲᱦᱟᱣ ᱞᱮᱱᱟ ᱾ ᱚᱸᱰᱮ ᱡᱟᱜ ᱥᱟᱬᱮᱥ ᱨᱮ ᱰᱟᱺᱜᱽᱣᱟᱹ ᱥᱚᱱᱮᱨᱮ ᱥᱟᱹᱛ ᱞᱮᱫ ᱛᱟᱦᱮᱸᱫ ᱾ 

ᱥᱚᱱᱮᱨ ᱥᱟᱹᱛᱮᱱ ᱛᱟᱭᱚᱢ '''ᱵᱚᱨᱱᱚᱨᱥ-ᱞᱤ''' ᱫᱚ ᱢᱤᱫ ᱤᱧᱡᱤᱱᱤᱭᱟᱹᱨ ᱞᱮᱠᱟᱛᱮ ᱠᱟᱹᱢᱤ ᱠᱮᱜᱼᱟ ᱢᱤᱫ '''ᱴᱮᱞᱤᱠᱚᱢᱩᱱᱤᱠᱮᱥᱚᱱ''' ᱠᱚᱢᱯᱟᱹᱱᱤ  '''ᱯᱞᱤᱥᱮ''' ᱨᱮ ᱾ ᱥᱟᱞᱮ ᱑᱙᱗᱘ ᱨᱮ D G Nash ᱨᱮ ᱥᱮᱞᱮᱫ ᱠᱟᱛᱮ ᱪᱷᱟᱯᱭ ᱞᱟᱹᱜᱤᱫ ᱴᱟᱭᱤᱯ-ᱨᱟᱭᱴᱤᱝ ᱠᱟᱹᱢᱤ ᱨᱮ ᱜᱚᱲᱚᱭ ᱮᱢ ᱠᱮᱫᱟ  ᱾ ᱥᱟᱞᱮ ᱑᱙᱘᱐  ᱡᱩᱱ ᱠᱷᱚᱱ ᱰᱤᱥᱮᱢᱵᱚᱨ ᱫᱷᱟᱹᱵᱤᱡ ''ᱠᱚᱱᱴᱟᱠᱴᱚᱨ'' ᱞᱮᱠᱟᱛᱮ ᱠᱟᱹᱢᱤ ᱠᱮᱜᱼᱟ CERN ᱞᱟᱹᱜᱤᱫ ᱾ ᱡᱮᱱᱤᱵᱷᱟ ᱨᱮ '''ᱦᱟᱭᱯᱚᱨ-ᱴᱮᱠᱥᱴ''' ᱨᱮᱱᱟᱜ ᱪᱷᱟᱸᱪ ᱵᱟᱵᱚᱫᱽ ᱛᱮ ᱠᱟᱹᱢᱤ ᱮᱦᱚᱵ ᱞᱮᱫ ᱛᱟᱦᱮᱸᱫ, ᱡᱟᱦᱟᱸᱫᱚ ᱠᱟᱹᱢᱤ ᱟᱨ ᱠᱷᱚᱸᱫᱽᱨᱚᱸᱫ ᱨᱮᱱᱟᱜ ᱠᱟᱛᱷᱟ ᱠᱚ ᱦᱟᱹᱴᱤᱧ ᱟᱨ ᱥᱚᱫᱚᱨ ᱞᱟᱹᱜᱤᱫ ᱵᱮᱱᱟᱣ ᱞᱮᱜᱼᱟᱭ ᱾ ᱱᱚᱶᱟ ᱯᱩᱨᱤᱠᱷᱤᱭᱟᱹ ᱞᱟᱹᱜᱤᱫ ᱢᱤᱫ '''ᱯᱨᱚᱴᱚᱴᱟᱭᱤᱯ''' ᱥᱤᱥᱴᱚᱢᱮ ᱛᱮᱭᱟᱨ ᱞᱮᱜᱼᱟ ᱟᱨ ᱚᱱᱟᱨᱮᱱᱟᱜ ᱧᱩᱛᱩᱢ ᱫᱚ [[:en:ENQUIRE|ENQUIRE]] ᱧᱩᱛᱩᱢ ᱞᱮᱫ ᱛᱟᱦᱮᱸᱫ ᱾ CERN ᱵᱟᱹᱜᱤ ᱛᱟᱭᱚᱢ '''ᱡᱚᱱ ᱯᱩᱞ'''ᱟᱜ ''ᱤᱢᱮᱡᱽ ᱠᱚᱢᱯᱭᱩᱴᱚ ᱥᱤᱥᱴᱚᱢ ᱞᱤᱢᱩᱴᱮᱰ'' ᱨᱮ ᱠᱟᱹᱢᱤ ᱠᱮᱜᱼᱟᱭ ᱾ ᱩᱱᱤ ᱫᱚ ᱚᱸᱰᱮ ᱴᱮᱠᱱᱤᱠᱟᱱ ᱯᱟᱦᱴᱟᱭ ᱥᱟᱢᱵᱽᱲᱟᱣ ᱠᱮᱜᱼᱟ ᱯᱮ ᱥᱮᱨᱢᱟ ᱫᱷᱟᱹᱵᱤᱡ ᱾ ᱑᱙᱘᱔  ᱥᱟᱞᱮᱨᱮ CERN ᱛᱮ ᱨᱩᱣᱟᱹᱲ ᱦᱮᱡ ᱮᱱᱟ ᱾ ᱑᱙᱘᱙ ᱥᱟᱞᱮᱨᱮ CERN ᱫᱚ ᱟᱹᱰᱤ ᱢᱟᱨᱟᱝ ᱤᱱᱴᱟᱨᱱᱮᱴ ᱜᱟᱺᱴ (node) ᱛᱟᱦᱮᱸᱠᱟᱱᱟ ᱟᱨ ᱵᱚᱨᱱᱚᱨᱥ-ᱞᱤ  ᱫᱟᱣ ᱧᱮᱞ ᱞᱮᱜᱼᱟ ᱦᱟᱭᱯᱚᱨᱴᱮᱠᱥᱴ ᱥᱟᱶ ᱤᱱᱴᱟᱨᱱᱮᱴ ᱡᱚᱲᱟᱣ ᱞᱟᱹᱜᱤᱫ ᱾ ᱑᱙᱘᱙ ᱥᱟᱞᱮᱨᱮ ᱟᱨ ᱟᱡᱟᱜ ᱟᱨᱫᱟᱥᱮ ᱚᱞ ᱞᱮᱫ ᱛᱟᱦᱮᱸᱫ, ᱚᱱᱟ ᱛᱟᱭᱚᱢ ᱑᱙᱙᱐ ᱥᱟᱞᱮᱨᱮ ᱢᱮᱱᱮᱡᱚᱨ '''ᱢᱟᱭᱤᱠ ᱥᱮᱱᱰᱟᱞ'''ᱮ ᱵᱟᱛᱟᱣ ᱞᱮᱫ ᱛᱟᱦᱮᱸᱫ ᱾ ᱵᱚᱨᱱᱚᱨᱥ-ᱞᱤ ᱫᱚ ᱯᱩᱭᱞᱩ '''ᱣᱮᱵ ᱵᱨᱟᱣᱡᱚᱨ''' ᱮ ᱵᱮᱱᱟᱣᱞᱮᱫ ᱛᱟᱦᱮᱸᱫ ᱾

==ᱵᱟᱨᱦᱮ ᱡᱚᱲᱟᱣ==
* [http://www.w3.org/People/Berners-Lee/ Tim Berners-Lee] on the W3C site
* [http://www.w3.org/History/19921103-hypertext/hypertext/WWW/TheProject.html First World Wide Web page]
* [http://videolectures.net/iswc06_lee_itbl/ Interview with Tim Berners Lee]

[[Category:!Main category]]
