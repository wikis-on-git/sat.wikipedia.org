'''ᱭᱮᱨᱮᱵᱷᱟᱱ''' ([[ᱟᱢᱮᱱᱤᱭᱟᱱ ᱯᱟᱹᱨᱥᱤ|ᱟᱨᱢᱮᱱᱤᱭᱟᱱ]]: Երեւան ᱟᱨᱵᱟᱝ Երևան) ᱫᱚ [[ᱟᱨᱢᱮᱱᱤᱭᱟ]] ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱚᱸᱰᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱾ ᱒᱐᱐᱔ ᱥᱟᱞᱮ ᱨᱮ ᱱᱚᱸᱰᱮ ᱑,᱐᱘᱘,᱓᱐᱐ ᱦᱚᱲ ᱠᱚ ᱵᱟᱥᱟᱜ ᱠᱟᱱ ᱛᱟᱦᱮᱸᱫ ᱭᱮᱨᱮᱵᱷᱟᱱ ᱨᱮ ᱾ ᱛᱤᱢᱤᱱ ᱜᱟᱱ ᱦᱚᱲ ᱭᱮᱨᱮᱵᱷᱟᱱ ᱫᱚ '''ᱤᱭᱮᱨᱮᱵᱦᱟᱱ''' ᱟᱨᱵᱟᱝ '''ᱮᱨᱮᱵᱷᱟᱱ''' ᱦᱚᱸ ᱠᱚ ᱚᱞ ᱜᱮᱭᱟ ᱾

ᱱᱚᱶᱟ ᱫᱚ ᱦᱟᱨᱟᱡᱟᱱ (Hrazdan) ᱜᱟᱰᱟ ᱪᱮᱴᱟᱱ ᱨᱮ ᱢᱮᱱᱟᱜᱼᱟ  ᱟᱨ ᱢᱤᱫ ᱟᱰᱢᱤᱱᱤᱥᱴᱨᱮᱴᱤᱵᱽ, ᱞᱟᱠᱪᱟᱨ ᱟᱨ ᱠᱟᱹᱨᱜᱟᱹᱲ ᱛᱟᱞᱢᱟ ᱠᱟᱱᱟ, ᱚᱱᱟ ᱫᱤᱥᱚᱢ ᱨᱮᱱᱟᱜ ᱾

ᱭᱮᱨᱮᱵᱷᱟᱱ ᱨᱮᱱᱟᱜ ᱱᱟᱜᱟᱢ ᱫᱚ ᱘ ᱥᱟᱭᱟᱸᱫ ᱤᱥᱟᱹᱭ ᱞᱟᱦᱟ ᱨᱮᱱᱟᱜ ᱠᱟᱱᱟ ᱾ ᱗᱘᱒ ᱥᱮᱨᱢᱟ ᱤᱥᱟᱹᱭ ᱞᱟᱦᱟ ᱨᱮ ᱮᱨᱮᱵᱩᱱᱤ ᱨᱮ ᱩᱨᱟᱥᱤᱭᱟᱱ ᱯᱷᱚᱨᱴᱨᱮᱥ (fortress) ᱠᱚ ᱛᱷᱟᱚᱯᱚᱱ ᱞᱮᱫ ᱴᱟᱦᱮᱸᱫ ᱾<ref>{{cite book
  | last =Katsenelinboĭgen
  | first =Aron
  | title =The Soviet Union: empire, nation and systems
  | publisher =Transaction
  | date =1990
  | location =New Brunswick
  | pages =143
  | isbn=0-88738-332-7}}
</ref>
ᱢᱮᱱᱠᱷᱟᱱ ᱮᱨᱮᱵᱩᱱᱤ ᱠᱷᱚᱱ ᱧᱩᱢ ᱟᱹᱨᱩ ᱠᱟᱛᱮ ᱭᱮᱨᱮᱵᱷᱟᱱ ᱫᱚ ᱕ ᱥᱟᱭᱟᱸᱫ ᱟᱨᱵᱟᱝ ᱔ ᱥᱟᱭᱟᱸᱫ ᱤᱥᱟᱹᱭ ᱞᱟᱦᱟ ᱨᱮ ᱦᱩᱭ ᱟᱠᱟᱱᱟ ᱢᱮᱱᱛᱮ ᱛᱤᱢᱤᱱ ᱜᱟᱱ ᱥᱟᱹᱠᱷᱭᱟᱹᱛ ᱠᱷᱚᱱ ᱯᱟᱭᱛᱟᱨᱚᱜᱼᱟ ᱾<ref name="SAE">Baghdasaryan A., Simonyan A. et al. 1977. Երևան (Yerevan). The Soviet Armenian Encyclopedia. Yerevan, Armenian SSR, vol. III, 548-564</ref>

==ᱦᱚᱭ ᱦᱤᱥᱤᱫ==
ᱭᱮᱨᱮᱵᱷᱟᱱ ᱨᱮᱱᱟᱜ ᱦᱚᱭ ᱦᱚᱭ ᱦᱤᱥᱤᱫ ᱫᱚ ᱨᱚᱦᱚᱲ, ᱞᱚᱞᱚ ᱥᱤᱛᱩᱝ ᱨᱤᱛᱩ, ᱨᱮᱭᱟᱲ ᱟᱨ ᱠᱷᱟᱴᱚ ᱨᱟᱵᱟᱝ ᱨᱤᱛᱩ ᱥᱟᱶ ᱡᱚᱲᱟᱣᱟᱱᱟ ᱾ ᱚᱜᱚᱥᱴ ᱪᱟᱸᱫᱚ ᱨᱮ ᱫᱚ ᱞᱚᱞᱚᱥᱚᱝ  ᱔᱐°C ᱜᱟᱱ ᱨᱟᱠᱟᱵᱼᱟ , ᱢᱮᱱᱠᱷᱟᱱ ᱡᱟᱱᱩᱣᱟᱨᱤ ᱪᱟᱸᱫᱚ ᱨᱮ  ᱱᱚᱶᱟ ᱫᱚ -᱑᱕ °C (᱕ °F) ᱜᱟᱱ ᱟᱬᱜᱚᱱᱟ ᱾ ᱫᱟᱜ ᱡᱟᱹᱯᱩᱫ ᱠᱚ ᱫᱚ ᱠᱚᱢ ᱫᱦᱟᱨᱟ ᱜᱮ ᱦᱩᱭᱩᱜᱼᱟ, ᱜᱚᱴᱟ ᱜᱩᱴᱤ ᱡᱟᱦᱟᱸᱫᱚ ᱥᱮᱨᱢᱟ ᱨᱮ ᱓᱕᱐ ᱢᱤᱞᱤᱢᱤᱴᱚᱨ ᱜᱟᱱ  ᱦᱩᱭᱩᱜᱼᱟ ᱾

==ᱠᱟᱹᱣᱰᱤ ᱟᱹᱨᱤ ==

ᱭᱮᱨᱮᱵᱷᱟᱱ ᱫᱚ ᱟᱨᱢᱮᱱᱤᱭᱟ ᱨᱮᱱᱟᱜ ᱠᱟᱹᱨᱜᱟᱲ (industrial), ᱦᱮᱥᱮᱱ (transportation) ᱟᱨ ᱞᱟᱠᱪᱟᱨ (cultural) ᱨᱮᱱᱟᱜ ᱛᱟᱞᱢᱟ ᱠᱟᱱᱟ ᱾ ᱱᱚᱸᱰᱮ ᱠᱮᱢᱤᱠᱟᱞ, ᱢᱮᱴᱟᱞ, ᱢᱮᱥᱤᱱᱟᱨᱤ, ᱨᱚᱵᱚᱨ ᱥᱟᱢᱟᱱ, ᱯᱞᱟᱥᱴᱤᱠ ᱥᱟᱢᱟᱱ, ᱞᱩᱜᱽᱲᱤ ᱛᱮᱧ ᱮᱢᱟᱱ ᱠᱚ ᱨᱮᱱᱟᱜ ᱠᱟᱹᱨᱜᱟᱹᱲ ᱮᱢᱟᱱ ᱠᱚ ᱢᱮᱱᱟᱜ ᱛᱮ ᱠᱟᱹᱣᱰᱤ ᱟᱹᱨᱤ ᱨᱮᱱᱟᱜ ᱛᱟᱞᱢᱟ ᱞᱮᱠᱟᱛᱮ ᱦᱚᱸ ᱢᱮᱱ ᱜᱟᱱᱚᱜᱼᱟ ᱾ ᱥᱩᱢᱩᱝ ᱟᱨᱢᱮᱱᱤᱭᱟ ᱨᱮᱱᱟᱜ ᱫᱚ ᱡᱮᱡᱟᱹᱛᱤᱭᱟᱹᱨᱤ ᱠᱚᱢᱯᱟᱹᱱᱤ ᱠᱚᱣᱟᱜ ᱵᱮᱯᱟᱨ ᱪᱟᱞᱟᱜ ᱠᱟᱱᱟ ᱾


=== ᱩᱛᱱᱟᱹᱣ ===
ᱱᱮᱦᱟᱹᱞᱤ ᱜᱮ, ᱨᱮᱨᱮᱵᱷᱟᱱ ᱨᱮ ᱩᱛᱱᱟᱹᱣ ᱨᱩᱣᱟᱹᱲ ᱠᱟᱹᱢᱤ ᱛᱚᱨᱟᱣᱜ ᱠᱟᱱᱟ ᱾ ᱥᱚᱵᱷᱤᱭᱮᱛ ᱥᱴᱟᱭᱤᱞ ᱛᱮ ᱵᱮᱱᱟᱣ ᱟᱠᱟᱱ ᱚᱲᱟᱜ ᱫᱩᱣᱟᱹᱨ ᱠᱚᱨᱟᱹᱯᱩᱫ ᱨᱩᱣᱟᱹᱲ ᱠᱟᱛᱮ ᱱᱤᱛ ᱢᱚᱰᱚᱨᱱ ᱥᱴᱟᱭᱤᱞ ᱛᱮ ᱠᱚ ᱵᱮᱱᱟᱣ ᱨᱩᱣᱟᱹᱲᱮᱫᱼᱟ ᱾ ᱢᱮᱱᱠᱷᱟᱱ ᱱᱚᱶᱟ ᱟᱹᱨᱩ ᱨᱩᱣᱟᱹᱲ ᱯᱚᱨᱛᱚᱱ ᱫᱚ ᱟᱹᱰᱤ ᱜᱟᱱ ᱡᱟᱺᱜᱮ ᱫᱟᱨᱟᱢ ᱟᱨ  ᱟᱱᱟᱴ ᱥᱟᱢᱟᱝ ᱞᱮᱫ ᱛᱟᱦᱮᱸᱫ ᱾<ref>[http://www.armenianow.com/?action=viewArticle&CID=1258&IID=1042&AID=1054 http://www.armenianow.com/?action=viewArticle&CID=1258&IID=1042&AID=1054]</ref> ᱡᱮᱝᱨᱢᱟᱱᱤ ᱡᱮᱠᱥᱚᱱ ᱫᱚ ᱱᱟᱜᱟᱨ ᱨᱮᱱᱟᱜ ᱕-ᱤᱯᱤᱞ ᱦᱚᱴᱮᱞ ᱨᱮ ᱢᱤᱫ ᱢᱚᱱᱮᱵᱷᱩᱞᱟᱹᱣ ᱠᱚᱢᱯᱞᱮᱠᱥ ᱵᱮᱱᱟᱣ ᱞᱟᱹᱜᱤᱫ ᱮ ᱯᱚᱨᱛᱚᱱ ᱟᱠᱟᱫᱼᱟ ᱾
==ᱫᱷᱚᱨᱚᱢ==
ᱭᱮᱨᱮᱵᱷᱟᱱ ᱨᱤᱱ ᱙᱐-᱙᱕ % ᱦᱚᱲ ᱫᱚ ᱟᱨᱢᱮᱱᱤᱭᱟᱱ ᱟᱯᱚᱥᱴᱚᱞᱤᱠ ᱪᱚᱨᱪ ᱢᱮᱱᱫᱚ ᱠᱨᱤᱥᱛᱟᱱ ᱫᱷᱚᱨᱢ ᱠᱚ ᱯᱟᱧᱡᱟᱭᱮᱫᱼᱟ ᱾ ᱚᱸᱰᱮ ᱠᱟᱛᱷᱚᱞᱤᱠ ᱟᱨ ᱯᱨᱚᱴᱮᱥᱴᱟᱱᱴ, ᱛᱤᱢᱤᱱ ᱜᱟᱱ ᱜᱟᱶᱛᱟ ᱨᱩᱥᱤᱭᱟᱱ ᱚᱨᱛᱦᱚᱰᱚᱠᱥ ᱪᱚᱨᱪ ᱠᱚ ᱯᱟᱧᱡᱟᱭᱟ ᱾ ᱭᱮᱨᱮᱵᱷᱟᱱ ᱨᱮ ᱑᱕ ᱜᱚᱴᱟᱝ ᱪᱚᱨᱪ ᱢᱮᱱᱟᱜᱼᱟ ᱾
