[[File:TE-Collage Los Angeles.png|thumb|]]

'''ᱞᱚᱥ ᱮᱧᱡᱮᱞᱥ'''  (/lɒs ˈændʒələs/) ᱫᱚ ᱠᱚᱧᱮ [[ᱠᱟᱞᱤᱯᱷᱚᱨᱱᱤᱭᱟ]] ᱨᱮᱱᱟᱜ ᱱᱟᱜᱟᱨ ᱠᱟᱱᱟ ᱾ ᱱᱚᱸᱰᱮ ᱓,᱘᱔᱗,᱔᱐᱐ ᱜᱟᱱ ᱦᱚᱲ ᱠᱚ ᱛᱟᱦᱮᱸᱱ ᱠᱟᱱᱟ ᱟᱨ ᱱᱚᱶᱟ ᱱᱟᱜᱟᱨ ᱥᱩᱨᱥᱩᱯᱩᱨ ᱑᱘ ᱢᱤᱞᱤᱭᱚᱱ ᱜᱟᱱ ᱦᱚᱲ ᱠᱚ ᱛᱟᱦᱮᱸᱱ ᱠᱟᱱᱟ ᱾<ref>cite web|title=US Census 2016 city population estimates|url=https://factfinder.census.gov/faces/tableservices/jsf/pages/productview.xhtml?src=bkmk|accessdate=May 25, 2017</ref> ᱱᱟᱜᱟᱨ ᱫᱚ ᱑᱒᱐᱐<sup>᱒</sup> ᱠᱤᱞᱚᱢᱤᱴᱚᱨ ᱜᱟᱱ ᱚᱥᱟᱨ-ᱵᱤᱥᱟᱹᱨ ᱢᱮᱱᱟᱜᱼᱟ ᱾ ᱞᱚᱥ ᱮᱧᱡᱮᱞᱥ ᱫᱚ ᱡᱩᱢᱤᱫᱽ ᱯᱚᱱᱚᱛ (USA) ᱨᱮᱱᱟᱜ ᱫᱚᱥᱟᱨ ᱵᱟᱹᱲᱛᱤ ᱦᱚᱲ  ᱛᱟᱦᱮᱸᱱ ᱠᱟᱱᱟᱜ ᱱᱟᱜᱟᱨ ᱠᱟᱱᱟ, ᱡᱟᱦᱟᱸ ᱫᱚ [[ᱱᱤᱶ ᱭᱚᱨᱠ]] ᱠᱷᱚᱱ ᱯᱟᱹᱪᱷᱞᱟᱹ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱠᱟᱞᱤᱯᱷᱚᱨᱱᱤᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱦᱚᱸ ᱠᱟᱱᱟ ᱾

== ᱱᱟᱜᱟᱢ ==
ᱞᱚᱥ ᱮᱧᱡᱮᱞᱥ ᱧᱩᱛᱩᱢ ᱫᱚ [[ᱥᱯᱮᱱᱤᱥ ᱯᱟᱹᱨᱥᱤ]] ᱠᱷᱚᱱ ᱦᱮᱡ ᱟᱠᱟᱱᱟ ᱟᱴ ᱱᱚᱶᱟ ᱨᱮᱱᱟᱜ ᱢᱮᱱᱮᱛ ᱫᱚ "ᱵᱳᱝᱜᱟ ᱠᱩᱲᱤ" (The Angels) ᱾ ᱱᱚᱶᱟ ᱧᱩᱛᱩᱢ ᱫᱚ ᱚᱥᱚᱞ ᱴᱷᱟᱶ ᱧᱩᱛᱩᱢ ᱠᱷᱚᱱ ᱥᱤᱠᱩᱵ ᱟᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱚᱥᱚᱞ ᱧᱩᱛᱩᱢ ᱫᱚ "El Pueblo de Nuestra Señora la Reina de los Ángeles del Río Porciúncula" ᱡᱟᱦᱟᱸ ᱨᱮᱱᱟᱜ ᱢᱮᱱᱮᱛ ᱫᱚ ᱦᱩᱭᱜ ᱠᱟᱱᱟ "ᱯᱚᱨᱥᱤᱭᱩᱠᱩᱞᱟ ᱜᱟᱰᱟ ᱨᱤᱱᱤᱡ ᱵᱚᱝᱜᱟ ᱠᱩᱲᱤᱠᱚ ᱭᱤᱡ ᱨᱟᱹᱱᱤ ᱭᱟᱜ ᱱᱟᱜᱟᱨ" ᱾ ᱞᱚᱥ ᱮᱧᱡᱮᱞᱥ ᱫᱚ ᱑᱗᱘᱑ ᱥᱟᱞᱮ ᱨᱮ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱟᱹᱰᱤ ᱥᱮᱫᱟᱭ ᱨᱮᱱᱟᱜ ᱠᱟᱛᱷᱟ ᱪᱤ ᱱᱚᱶᱟ ᱮᱞᱟᱠᱟ ᱫᱚ ᱯᱷᱨᱟᱱᱥᱤᱥᱠᱟᱱ ᱨᱤᱱ ᱵᱟᱨᱭᱟ ᱱᱟᱭᱠᱮ ᱡᱩᱱᱤᱯᱮᱨᱚ ᱥᱮᱨᱟ ᱟᱨ ᱡᱩᱟᱱ ᱠᱨᱮᱥᱯᱤ ᱛᱤᱠᱤᱱ ᱠᱤᱧᱟᱢ ᱞᱮᱫ ᱛᱟᱦᱮᱸᱫ,<ref>cite web|url = http://pacificahistory.wikispaces.com/Portola+Expedition+1769+Diaries|title = Portola Expedition 1769 Diaries|accessdate = January 7, 2015|publisher = Pacifica Historical Society</ref> ᱩᱱ ᱚᱠᱛᱚ ᱫᱚ ᱥᱯᱟᱱ ᱥᱟᱶ ᱢᱮᱥᱟ ᱠᱟᱛᱮ ᱜᱮ ᱛᱟᱦᱮᱸ ᱠᱟᱱᱟ ᱾ ᱮᱯᱨᱤᱞ ᱔, ᱑᱘᱕᱐ ᱥᱟᱞᱮᱨᱮ ᱠᱟᱞᱤᱯᱷᱚᱨᱱᱤᱭᱟ ᱫᱚ ᱡᱩᱢᱤᱫᱽ ᱯᱚᱱᱚᱛ ᱟᱢᱮᱨᱤᱠᱟ (USA) ᱨᱮᱱᱟᱜ ᱢᱤᱫ ᱯᱚᱱᱚᱛ ᱞᱮᱠᱟᱛᱮ ᱵᱮᱱᱟᱶᱮᱱᱟ ᱾ ᱞᱚᱥ ᱮᱧᱡᱮᱞᱥ ᱫᱚ ᱚᱞᱤᱢᱯᱤᱠ ᱨᱮᱱᱟᱜ ᱜᱷᱟᱨᱚᱡᱽ ᱞᱮᱠᱟᱛᱮ ᱑᱙᱓᱐ - ᱑᱙᱔᱘ ᱥᱟᱞᱮ ᱦᱟᱹᱵᱤᱡ ᱛᱟᱦᱮᱸᱠᱟᱱᱟ ᱾ ᱫᱟᱨᱟᱭ ᱠᱟᱱᱟ ᱒᱐᱒᱘ ᱥᱟᱞᱮ ᱨᱮ ᱱᱚᱸᱰᱮ ᱜᱮ ᱚᱞᱤᱢᱯᱤᱠ ᱮᱱᱮᱡᱻᱮ ᱥᱟᱯᱲᱟᱶᱟ ᱱᱷᱟᱜ ᱾ ᱱᱚᱶᱟ ᱱᱟᱜᱟᱨ ᱫᱚ ᱯᱮ ᱫᱷᱟᱶ ᱨᱟᱹᱯᱩᱫ ᱞᱮᱱ ᱛᱟᱦᱮᱸᱫ ᱫᱚᱝᱜᱟ ᱠᱷᱟᱹᱛᱤᱨ ᱛᱮ ᱑᱙᱔᱓, ᱑᱙᱖᱕ ᱟᱨ ᱑᱙᱙᱒ ᱥᱟᱞᱮ ᱨᱮ, ᱡᱟᱦᱟᱸ ᱫᱚ ᱚᱸᱰᱮᱱᱠᱚ ᱟᱹᱫᱤᱵᱟᱹᱥᱤ ᱫᱟᱨᱟᱭ ᱛᱮ ᱥᱟᱟᱞᱟᱜᱟᱩ ᱞᱮᱱ ᱛᱟᱦᱮᱸᱫ ᱾ ᱑᱙᱙᱔ ᱥᱟᱞᱮ ᱨᱮᱱᱟᱜ ᱚᱛᱞᱟᱲᱟᱩ ᱛᱮ ᱗᱒ ᱦᱚᱲ ᱠᱚ ᱜᱚᱡ ᱞᱮᱱ ᱛᱟᱦᱮᱸᱫ ᱟᱨ ᱟᱭᱢᱟ ᱚᱲᱟᱜ ᱠᱚ ᱨᱟᱹᱯᱩᱫ ᱞᱮᱱ ᱛᱟᱦᱮᱸᱫ ᱾

== ᱚᱛᱱᱚᱜ ==
ᱞᱚᱥ ᱮᱧᱡᱮᱞᱥ ᱫᱚ ᱟ,ᱰᱤ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱟᱨ ᱱᱚᱶᱟ ᱨᱮᱱᱟᱜ ᱫᱷᱟᱨᱮ ᱫᱚ ᱱᱟᱜᱟᱨ ᱛᱟᱞᱢᱟ ᱠᱷᱚᱱ ᱟᱹᱰᱤ ᱥᱟᱺᱜᱤᱧᱟ, ᱡᱟᱦᱟᱸ ᱫᱚ ᱰᱷᱤᱯ ᱠᱷᱚᱱ ᱵᱩᱨᱩ ᱦᱟᱹᱵᱤᱡ ᱟᱴᱮᱫ ᱟᱠᱟᱱᱟ ᱾ᱥᱟᱱᱴᱟ ᱢᱚᱱᱤᱠᱟ ᱵᱩᱨᱩ ᱫᱚ ᱱᱚᱶᱟ ᱱᱟᱜᱟᱨ ᱛᱟᱞᱟᱨᱮ ᱢᱮᱱᱟᱜᱼᱟ, ᱡᱟᱦᱟᱸ ᱮᱛᱚᱢ ᱥᱮᱫ ᱥᱟᱱ ᱯᱷᱮᱨᱱᱟᱱᱰᱚ ᱵᱷᱮᱞᱞᱤ  ᱟᱨ ᱠᱚᱧᱮ ᱥᱮᱫ ᱞᱚᱥ ᱮᱧᱡᱮᱞᱥ ᱠᱟᱱᱠᱷᱟ (basin) ᱞᱮᱠᱟᱛᱮ ᱵᱟᱨ ᱴᱷᱮᱱᱻᱮ ᱦᱟᱹᱴᱤᱧ ᱟᱠᱟᱫᱼᱟ ᱾ ᱞᱚᱥ ᱮᱧᱡᱮᱞᱥ ᱜᱟᱰᱟ ᱦᱚᱸ ᱱᱟᱜᱟᱨ ᱛᱟᱞᱟᱛᱮ ᱘᱒ ᱠᱤᱞᱚᱢᱤᱴᱚᱨ ᱡᱤᱞᱤᱧ ᱜᱟᱱ ᱞᱤᱸᱡᱤ ᱦᱟᱠᱟᱱᱟ ᱾ ᱞᱚᱥ ᱮᱧᱡᱮᱞᱥ ᱫᱚ ᱖.᱓ ᱢᱤᱞᱤᱢᱤᱴᱚᱨ ᱜᱟᱱ ᱡᱟᱶ ᱥᱮᱨᱢᱟ ᱜᱮ ᱥᱟᱢᱟᱝ ᱥᱮᱫ ᱥᱟᱦᱟᱜ ᱠᱟᱱᱟ ᱾ <ref name="LATD">cite web|url=http://www.today.com/id/24581456/ns/today-today_books/t/frey-crafts-new-view-modern-day-los-angeles/#.UpZeQE7nbIU|title=Frey crafts a new view of modern-day Los Angeles|publisher=Today.com|accessdate=November 27, 2013</ref> ᱡᱟᱦᱟᱸ ᱫᱚ ᱒.᱕ ᱤᱸᱪ ᱮ ᱥᱩᱯᱩᱨᱮᱫᱼᱟ ᱡᱚᱛᱚ ᱥᱮᱨᱢᱟ ᱜᱮ ᱞᱚᱥ ᱮᱧᱡᱮᱞᱥ ᱟᱨ ᱥᱟᱱ ᱯᱷᱨᱟᱱᱥᱤᱥᱠᱚ ᱛᱟᱞᱟᱨᱮ ᱾
===ᱦᱚᱭᱦᱤᱥᱤᱫ===
[[File:Hollywood sign.jpg|thumbnail|200px|right|Hollywood sign]]
ᱞᱚᱥ ᱮᱧᱡᱮᱞᱥ ᱨᱮᱱᱟᱜ ᱦᱚᱭᱦᱤᱥᱤᱫ ᱫᱚ ᱛᱟᱞᱟᱢᱟᱞᱟ ᱫᱷᱟᱨᱟ ᱜᱮᱭᱟ ᱾ ᱚᱸᱰᱮᱱᱟᱜ ᱦᱚᱭᱦᱤᱥᱤᱫ ᱫᱚ ᱩᱨᱜᱩᱢ ᱟᱨ ᱨᱚᱦᱚᱲ ᱜᱮᱭᱟ ᱥᱤᱛᱩᱝ ᱨᱤᱛᱩ ᱨᱮ ᱫᱚ ᱾ ᱨᱟᱶᱟᱞ ᱟᱨ ᱟᱹᱰᱤ ᱰᱟᱜ ᱡᱟᱹᱲᱤᱭᱟᱭ ᱶᱤᱱᱴᱮᱨ ᱨᱤᱛᱩ ᱨᱮ ᱫᱚ ᱾ ᱦᱚᱭᱦᱤᱥᱤᱫ ᱨᱮᱱᱟᱜ ᱵᱷᱮᱯᱮᱫ ᱫᱚ ᱫᱚᱨᱭᱟ ᱠᱷᱚᱱ ᱛᱤᱱᱟᱹᱜ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱛᱷᱟᱶ ᱚᱱᱟ ᱪᱮᱛᱟᱱ ᱨᱮ ᱵᱷᱟᱹᱨᱭᱟ ᱟ, ᱛᱮ ᱫᱚᱨᱭᱟ ᱰᱷᱤᱯ ᱥᱩᱨ ᱦᱚᱲ ᱫᱚ ᱟᱹᱰᱤ ᱵᱟᱭ ᱞᱚᱞᱚ ᱠᱚᱶᱟ ᱥᱤᱛᱩᱝ ᱫᱤᱱ ᱦᱚᱸ ᱾ ᱟᱹᱰᱤ ᱠᱚᱢ ᱚᱠᱛᱚ ᱨᱮᱜᱮ ᱞᱚᱞᱚᱥᱚᱝ ᱫᱚ ᱫᱟᱲᱠᱮ ᱚᱵᱚᱥᱛᱟ ᱛᱮ ᱪᱟᱞᱟᱜᱼᱟ ᱾

==ᱥᱟᱹᱠᱷᱭᱟᱹᱛ==


[[Category:!Main category]]
[[Category:City]]
