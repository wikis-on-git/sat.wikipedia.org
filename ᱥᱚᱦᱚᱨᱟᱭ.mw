[[File:Sohray khuntaw.jpg|thumb|ᱥᱚᱦᱨᱟᱭ ᱠᱷᱩᱱᱴᱟᱹᱣ]]

'''ᱥᱚᱦᱚᱨᱟᱭ''' <ref> http://www.indiantribalheritage.org/?p=16684 </ref> ᱫᱚ ᱥᱟᱱᱛᱟᱲ ᱠᱚᱣᱟᱜ ᱢᱟᱨᱟᱝ ᱢᱤᱫᱴᱮᱱ ᱯᱚᱨᱚᱵ ᱠᱟᱱᱟ᱾ ᱠᱩᱲᱤ ᱦᱚᱯᱚᱱ ᱜᱮᱡ ᱜᱩᱨᱤᱡ ᱡᱮᱨᱮᱲ ᱯᱚᱛᱟᱣ ᱠᱟᱛᱮᱫ ᱠᱚ ᱥᱟᱡᱟᱣᱼᱟ,ᱠᱟᱸᱛᱷ ᱠᱚᱨᱮ ᱱᱟᱱᱟ ᱦᱩᱱᱟᱹᱨ ᱪᱤᱛᱟᱹᱨ ᱠᱚᱠᱚ ᱡᱩᱛᱼᱟ ᱾ ᱟᱹᱛᱩ ᱠᱩᱞᱷᱤ ᱵᱷᱤᱛ ᱯᱤᱱᱰᱟᱹ ᱥᱟᱡᱟᱣ ᱛᱮ ᱱᱟᱣᱟ ᱜᱮ ᱧᱮᱞᱚᱜᱼᱟ ᱾ ᱢᱮᱱ ᱟᱠᱚ ᱥᱚᱦᱨᱟᱭ ᱫᱚ ᱦᱟᱹᱛᱤ ᱞᱮᱠᱟᱱ ᱥᱚᱦᱚᱨᱟᱭ ᱯᱟᱨᱟᱵ ᱠᱟᱱᱟ ᱾ ᱱᱚᱣᱟ ᱢᱮᱱ ᱫᱚ ᱱᱚᱣᱟ ᱯᱟᱨᱟᱵ ᱫᱚ ᱥᱟᱱᱛᱟᱲ ᱠᱚᱣᱟᱜ ᱡᱷᱚᱛᱚᱠᱷᱚᱱ ᱥᱮᱬᱟ ᱯᱟᱨᱟᱵ ᱠᱟᱱᱟ ᱾ ᱱᱚᱣᱟ ᱯᱟᱨᱟᱵ ᱠᱷᱟᱹᱞᱤ ᱢᱟᱹᱱᱢᱤ ᱠᱚᱣᱟᱜ ᱯᱟᱨᱟᱵ ᱫᱳ ᱵᱟᱝ ᱠᱟᱱᱟ ᱥᱟᱶᱛᱮ ᱰᱟᱹᱝᱨᱤ ᱠᱟᱰᱟ ᱠᱚᱦᱚᱸᱵᱚᱱ ᱯᱟᱨᱟᱵ ᱛᱟᱨᱟᱭᱮᱫ ᱠᱚᱣᱟ ᱾ ᱥᱚᱦᱨᱟᱭ ᱵᱚᱸᱜᱟ ᱩᱶᱟᱹᱥ ᱠᱷᱚᱱ ᱱᱚᱣᱟ ᱯᱟᱨᱟᱵ ᱨᱮᱱᱟᱜ ᱮᱛᱚᱦᱚᱵ ᱫᱚ ᱾ ᱱᱚᱣᱟ ᱥᱚᱦᱚᱨᱟᱭ ᱯᱮ ᱢᱟᱦᱟᱸᱠᱚ ᱢᱟᱱᱟᱣᱼᱟ ᱾ ᱯᱩᱭᱞᱩ ᱦᱤᱞᱚᱜ ᱫᱚ ᱩᱶᱟᱹᱥ ᱢᱟᱦᱟ, ᱫᱚᱥᱟᱨ ᱦᱤᱞᱚᱜ ᱫᱚ ᱟᱲᱟᱜ ᱫᱟᱨᱟᱢ ᱟᱨ ᱛᱮᱥᱟᱨ ᱦᱤᱞᱚᱜ ᱫᱚ ᱠᱷᱩᱱᱴᱟᱹᱣ ᱢᱟᱦᱟ ᱠᱚ ᱢᱮᱛᱟᱦᱟᱜᱼᱟ ᱾
== ᱜᱳᱴ ᱵᱳᱸᱜᱟ ==
ᱱᱤᱭᱟᱹ ᱦᱤᱞᱚᱜ ᱫᱚ ᱜᱚᱴ ᱨᱮᱠᱚ ᱵᱳᱸᱜᱟ ᱵᱩᱨᱩᱭᱟ ᱾ ᱱᱚᱣᱟ ᱜᱚᱴ ᱥᱤᱢ ᱦᱚᱸᱠᱚ ᱢᱮᱛᱟ ᱦᱟᱜᱼᱟ ᱪᱮᱫᱟᱜ ᱥᱮ ᱱᱟᱭᱠᱮ ᱱᱤᱭᱟᱹ ᱦᱤᱞᱚᱜ ᱜᱚᱴ ᱨᱮ ᱥᱤᱢ ᱠᱚ ᱵᱚᱸᱜᱟ ᱠᱚᱣᱟ ᱾ ᱱᱚᱣᱟ ᱵᱚᱸᱜᱟ ᱨᱮ ᱵᱚᱸᱜᱟ ᱛᱷᱟᱱ ᱞᱟᱦᱟ ᱨᱮ ᱥᱟᱹᱜᱩᱱ ᱴᱷᱤᱞᱤ ᱥᱟᱶ ᱵᱟᱨᱭᱟ ᱥᱤᱢ ᱵᱤᱞᱤ ᱠᱚ ᱫᱚᱲᱚᱢ ᱠᱟᱜᱼᱟ ᱾ ᱵᱚᱸᱜᱟ ᱵᱩᱨᱩ ᱨᱮᱱᱟᱜ ᱞᱮᱜ ᱵᱷᱟᱜ ᱪᱟᱵᱟ ᱞᱮᱱᱠᱷᱟᱱ ᱵᱚᱸᱜᱟ ᱛᱷᱟᱱ ᱨᱮᱱᱟᱜ ᱥᱤᱢ ᱵᱤᱞᱤ ᱟᱹᱛᱩᱨᱤᱱ ᱰᱟᱝᱨᱤ ᱴᱷᱮᱫ ᱠᱚ ᱞᱮᱵᱮᱫ ᱦᱚᱪᱚᱭᱟ , ᱡᱟᱦᱟᱸᱭ ᱟᱥᱟᱢᱤᱭᱤᱡ ᱰᱟᱝᱨᱤ ᱚᱱᱟ ᱥᱤᱢ ᱵᱤᱞᱤ ᱞᱮᱵᱮᱫᱟᱭ ᱩᱱᱤ ᱫᱳ ᱚᱱᱟ ᱥᱮᱨᱢᱟ ᱨᱤᱱᱤᱡ ᱢᱟᱱ ᱟᱱ ᱨᱟᱹᱥ ᱟᱱ ᱦᱚᱲ ᱞᱮᱠᱟ ᱛᱮ ᱠᱚ ᱞᱮᱠᱷᱟᱭᱮᱭᱟ ᱾ ᱫᱚᱥᱟᱨ ᱥᱮᱨᱢᱟ ᱩᱱᱤ ᱜᱚᱢᱠᱮ ᱫᱚ ᱜᱚᱴ ᱵᱚᱸᱜᱟ ᱨᱮ ᱢᱤᱫ ᱴᱩᱠᱩᱡ ᱦᱟᱺᱰᱤ ᱮᱢᱚᱜ ᱟᱭ  ᱾ ᱧᱤᱫᱟᱹ ᱫᱚ ᱠᱚᱲᱟ ᱦᱚᱯᱚᱱ  ᱰᱟᱝᱨᱤ ᱠᱟᱰᱟ ᱠᱚ ᱥᱟᱥᱟᱝ ᱫᱟᱜ ᱛᱮ ᱡᱟᱝᱜᱟ ᱠᱚ ᱟᱹᱨᱩᱵ ᱠᱚᱣᱟ ᱟᱨ ᱫᱮᱨᱮᱧ ᱠᱚᱨᱮ ᱥᱩᱱᱩᱢ ᱠᱚ ᱚᱡᱚᱜ ᱠᱚᱣᱟᱭ, ᱛᱤᱨᱞᱟᱹ ᱦᱚᱯᱚᱱ ᱠᱚᱫᱚ ᱵᱟᱹᱛᱤ ᱠᱚ ᱡᱩᱞᱼᱟ ᱥᱟᱶᱛᱮ ᱠᱚᱲᱟ ᱦᱚᱯᱚᱱ ᱠᱚᱫᱚ ᱛᱤᱨᱭᱟᱹᱣ ᱚᱨᱚᱝ ᱟᱛᱮ ᱟᱹᱛᱩ ᱨᱮ ᱚᱲᱟᱜ ᱟᱲᱟᱜ ᱠᱚ ᱫᱟᱲᱟᱱᱼᱟᱱᱚᱣᱟ ᱜᱮ ᱜᱟᱹᱭ ᱫᱟᱲᱟᱱ ᱠᱚ ᱢᱮᱱᱼᱟ ᱾

== ᱟᱲᱟᱜ ᱫᱟᱨᱟᱢ ᱢᱟᱦᱟ ==
ᱸᱱᱚᱣᱟ ᱫᱚ ᱫᱚᱥᱟᱨ ᱦᱤᱞᱚᱜᱼᱟ ᱠᱟᱹᱢᱤ ᱠᱟᱱᱟ ᱾ ᱱᱤᱭᱟᱹ ᱢᱟᱦᱟ ᱨᱮᱫᱚ ᱠᱩᱲᱤ ᱦᱚᱯᱚᱱᱼᱟ ᱠᱟᱹᱢᱤ ᱵᱟᱹᱲᱛᱤ ᱜᱮᱭᱟ ᱾ ᱛᱩᱯᱩ ᱱᱟᱲᱠᱟ ᱦᱟᱛᱮᱫ ᱚᱲᱟᱜ ᱠᱚᱠᱚ ᱜᱮᱡ ᱜᱩᱨᱤᱡᱼᱟ ᱿ ᱯᱤᱴᱷᱟ ᱞᱟᱰᱩ ᱰᱩᱢᱵᱩᱜ ᱠᱚᱼᱠᱚ ᱵᱮᱱᱟᱣᱼᱟ ᱾ ᱠᱚᱲᱟ ᱦᱚᱯᱚᱱ ᱠᱚᱦᱚᱸ ᱚᱲᱟᱜᱨᱤᱱ ᱵᱚᱸᱜᱟ ᱵᱩᱨᱩ ᱠᱚ ᱧᱮᱞᱼᱟ ᱾ ᱱᱤᱭᱟᱹᱦᱤᱞᱚᱜ ᱜᱮ ᱛᱤᱨᱞᱟᱹ ᱦᱚᱯᱚᱱ ᱠᱚᱫᱚ ᱜᱟᱹᱭ ᱰᱟᱝᱨᱤ ᱠᱟᱰᱟ ᱠᱚ ᱪᱩᱢᱟᱹᱲᱟ ᱠᱚᱣᱟ ᱾

== ᱠᱷᱩᱱᱴᱟᱹᱣ==
ᱱᱚᱣᱟ ᱫᱚ ᱛᱮᱥᱟᱨ ᱦᱤᱞᱚᱜᱼᱟ ᱥᱟᱯᱲᱟᱣ ᱠᱟᱱᱟ ᱾ ᱱᱤᱭᱟᱹ ᱢᱟᱦᱟ ᱨᱮ ᱰᱟᱝᱨᱤ ᱠᱚ ᱠᱷᱩᱱᱴᱟᱣ ᱠᱚᱣᱟ ᱾ ᱥᱮᱬᱟ ᱠᱷᱩᱱᱴᱤ ᱵᱤᱫ ᱠᱟᱛᱮᱫ ᱰᱟᱝᱨᱤ ᱠᱷᱩᱱᱴᱟᱣ ᱟᱛᱮᱫ ᱠᱚ ᱪᱟᱨᱦᱟᱣ ᱠᱚᱣᱟ ᱾ ᱱᱚᱣᱟ ᱰᱟᱹᱝᱨᱤ ᱠᱷᱩᱱᱴᱟᱹᱣ ᱟᱰᱤ ᱨᱚᱢᱚᱡ ᱜᱮ ᱧᱮᱞᱚᱜᱼᱟ᱾ ᱠᱚᱲᱟ ᱦᱚᱯᱚᱱ ᱦᱟᱱᱟ ᱱᱷᱟᱣᱟ ᱛᱮ ᱰᱟᱝᱨᱤᱠᱚ ᱪᱟᱨᱦᱟᱣ ᱠᱚᱣᱟ ᱟᱨ ᱠᱚ ᱠᱚᱞ ᱠᱩᱞᱤᱭᱟ ᱾ ᱚᱠᱚᱭ ᱫᱚ ᱵᱚᱲ ᱨᱮᱱᱟᱜ ᱵᱟᱺᱫᱤ ᱚᱠᱚᱭ ᱨᱚᱦᱚᱲ ᱦᱟᱨᱛᱟ ᱚᱠᱚᱭ ᱵᱚᱥᱛᱟ ᱛᱮᱠᱚ ᱪᱟᱨᱦᱟᱣ ᱠᱚᱣᱟ, ᱟᱨ ᱟᱫᱷᱟᱱ ᱫᱚ ᱜᱩᱲᱫᱟᱹᱣ ᱟᱛᱮᱫ ᱠᱚ ᱪᱟᱨᱦᱟᱣ ᱠᱚᱣᱟ ᱾ ᱛᱟᱭᱚᱢ ᱛᱟᱭᱚᱢ ᱠᱷᱩᱱᱴᱟᱹᱣ ᱧᱮᱼᱧᱮᱞ ᱥᱮᱴᱮᱨ ᱦᱟᱠᱟᱱ ᱠᱩᱲᱤ ᱦᱚᱯᱚᱱ ᱠᱷᱩᱱᱴᱟᱹᱣ ᱧᱮᱞ ᱧᱮᱞ ᱥᱚᱦᱨᱟᱭ ᱥᱮᱨᱮᱧ ᱠᱚ ᱮᱛᱚᱦᱚᱵᱼᱟ ᱾ ᱱᱚᱣᱟ ᱯᱟᱨᱟᱵ ᱨᱮ ᱜᱤᱫᱨᱟᱹ ᱠᱷᱳᱱ ᱮᱛᱚᱦᱚᱵ ᱠᱟᱛᱮᱫ ᱠᱚᱲᱟ ᱠᱩᱲᱤ ᱦᱟᱲᱟᱢ ᱵᱩᱰᱷᱤ ᱡᱷᱚᱛᱚ ᱜᱮ ᱟᱹᱰᱤ ᱠᱚ ᱨᱟᱹᱥᱠᱟᱹᱼᱟ ᱾
==ᱯᱷᱮᱰᱟᱛ==

https://en.m.wikipedia.org/wiki/Sohrai
==ᱥᱟᱹᱠᱷᱭᱟᱹᱛ==


[[Category:ᱯᱟᱨᱟᱵᱽ]]
