[[File:Sohray khuntaw.jpg|thumb|ᱥᱚᱦᱨᱟᱭ ᱠᱷᱩᱱᱴᱟᱹᱣ]]

'''ᱥᱚᱦᱚᱨᱟᱭ''' <ref> http://www.indiantribalheritage.org/?p=16684 </ref> ᱫᱚ ᱥᱟᱱᱛᱟᱲ ᱠᱚᱣᱟᱜ ᱢᱟᱨᱟᱝ ᱢᱤᱫᱴᱮᱱ ᱨᱟ.ᱥᱠᱟ. ᱨᱮᱱᱟᱜ ᱯᱟᱨᱟᱵᱽ ᱠᱟᱱᱟ᱾ ᱠᱩᱲᱤ ᱦᱚᱯᱚᱱ ᱜᱮᱡ ᱜᱩᱨᱤᱡ ᱡᱮᱨᱮᱲ ᱯᱚᱛᱟᱣ ᱠᱟᱛᱮᱫ ᱠᱚ ᱥᱟᱡᱟᱣᱼᱟ, ᱠᱟᱸᱛᱷ ᱠᱚᱨᱮ ᱱᱟᱱᱟ ᱦᱩᱱᱟᱹᱨ ᱪᱤᱛᱟᱹᱨ ᱠᱚᱠᱚ ᱡᱩᱛᱼᱟ ᱾ [[ᱟᱹᱛᱩ]] ᱠᱩᱞᱷᱤ ᱵᱷᱤᱛ ᱯᱤᱱᱰᱟᱹ ᱥᱟᱡᱟᱣ ᱛᱮ ᱱᱟᱣᱟ ᱜᱮ ᱧᱮᱞᱚᱜᱼᱟ ᱾ ᱢᱮᱱ ᱟᱠᱚ ᱥᱚᱦᱨᱟᱭ ᱫᱚ ᱦᱟᱹᱛᱤ ᱞᱮᱠᱟᱱ ᱥᱚᱦᱚᱨᱟᱭ ᱯᱟᱨᱟᱵᱽ ᱠᱟᱱᱟ ᱾ ᱱᱚᱣᱟ ᱢᱮᱱ ᱫᱚ ᱱᱚᱣᱟ ᱯᱟᱨᱟᱵᱽ ᱫᱚ ᱥᱟᱱᱛᱟᱲ ᱠᱚᱣᱟᱜ ᱡᱷᱚᱛᱚᱠᱷᱚᱱ ᱥᱮᱬᱟ ᱯᱟᱨᱟᱵᱽ ᱠᱟᱱᱟ ᱾ ᱱᱚᱣᱟ ᱯᱟᱨᱟᱵᱽ ᱠᱷᱟᱹᱞᱤ ᱢᱟᱹᱱᱢᱤ ᱠᱚᱣᱟᱜ ᱯᱟᱨᱟᱵᱽ ᱫᱚ ᱵᱟᱝ ᱠᱟᱱᱟ ᱥᱟᱶᱛᱮ ᱰᱟᱹᱝᱨᱤ ᱠᱟᱰᱟ ᱠᱚᱦᱚᱸᱵᱚᱱ ᱯᱟᱨᱟᱵᱽ ᱛᱟᱨᱟᱭᱮᱫ ᱠᱚᱣᱟ ᱾ ᱥᱚᱦᱨᱟᱭ ᱫᱚ ᱢᱚᱬᱮ ᱢᱟᱦᱟ ᱠᱚ ᱢᱟᱱᱟᱣᱟ ᱾
== ᱜᱚᱴ ᱵᱚᱸᱜᱟ ==
ᱱᱤᱭᱟᱹ ᱦᱤᱞᱚᱜ ᱫᱚ ᱜᱚᱴ ᱨᱮᱠᱚ ᱵᱚᱸᱜᱟ ᱵᱩᱨᱩᱭᱟ ᱾ ᱱᱚᱣᱟ ᱜᱚᱴ ᱥᱤᱢ ᱦᱚᱸᱠᱚ ᱢᱮᱛᱟ ᱦᱟᱜᱼᱟ ᱪᱮᱫᱟᱜ ᱥᱮ ᱱᱟᱭᱠᱮ ᱱᱤᱭᱟᱹ ᱦᱤᱞᱚᱜ ᱜᱚᱴ ᱨᱮ ᱥᱤᱢ ᱠᱚ ᱵᱚᱸᱜᱟ ᱠᱚᱣᱟᱭ ᱾ ᱱᱚᱣᱟ ᱵᱚᱸᱜᱟ ᱨᱮ ᱵᱚᱸᱜᱟ ᱛᱷᱟᱱ ᱞᱟᱦᱟ ᱨᱮ ᱥᱟᱹᱜᱩᱱ ᱴᱷᱤᱞᱤ ᱥᱟᱶ ᱵᱟᱨᱭᱟ ᱥᱤᱢ ᱵᱤᱞᱤ ᱠᱚ ᱫᱚᱲᱚᱢ ᱠᱟᱜᱼᱟ ᱾ ᱵᱚᱸᱜᱟ ᱵᱩᱨᱩ ᱨᱮᱱᱟᱜ ᱞᱮᱜ ᱵᱷᱟᱜ ᱪᱟᱵᱟ ᱞᱮᱱᱠᱷᱟᱱ ᱵᱚᱸᱜᱟ ᱛᱷᱟᱱ ᱨᱮᱱᱟᱜ ᱥᱤᱢ ᱵᱤᱞᱤ ᱟᱹᱛᱩᱨᱤᱱ ᱰᱟᱝᱜᱽᱨᱤ ᱴᱷᱮᱫ ᱠᱚ ᱞᱮᱵᱮᱫ ᱦᱚᱪᱚᱭᱟ, ᱡᱟᱦᱟᱸᱭ ᱟᱥᱟᱢᱤᱭᱤᱡ ᱰᱟᱝᱜᱽᱨᱤ ᱚᱱᱟ ᱥᱤᱢ ᱵᱤᱞᱤ ᱞᱮᱵᱮᱫᱟᱭ ᱩᱱᱤ ᱫᱚ ᱚᱱᱟ ᱥᱮᱨᱢᱟ ᱨᱤᱱᱤᱡ ᱢᱟ.ᱱ ᱟᱱ ᱨᱟᱹᱥ ᱟ.ᱱ ᱦᱚᱲ ᱞᱮᱠᱟ ᱛᱮ ᱠᱚ ᱞᱮᱠᱷᱟᱭᱮᱭᱟ ᱢᱮᱱ ᱫᱚ ᱟ.ᱰᱤ ᱵᱷᱟ.ᱜ ᱢᱟ.ᱱᱢᱤ ᱠᱟᱱᱟᱭ ᱢᱮᱱᱛᱮ ᱵᱟᱰᱟᱭ ᱧᱟᱢ ᱮᱱᱟᱭ ᱾ ᱫᱚᱥᱟᱨ ᱥᱮᱨᱢᱟ ᱩᱱᱤ ᱜᱚᱢᱠᱮ ᱫᱚ ᱜᱚᱴ ᱵᱚᱸᱜᱟ ᱨᱮ ᱢᱤᱫ ᱴᱩᱠᱩᱡ ᱦᱟᱺᱰᱤ ᱮᱢᱚᱜ ᱟᱭ ᱾ ᱧᱤᱫᱟᱹ ᱫᱚ ᱠᱚᱲᱟ ᱦᱚᱯᱚᱱ ᱰᱟᱝᱜᱽᱨᱤ ᱠᱟᱰᱟ ᱠᱚ ᱥᱟᱥᱟᱝ ᱫᱟᱜ ᱛᱮ ᱡᱟᱝᱜᱟ ᱠᱚ ᱟᱹᱨᱩᱵ ᱠᱚᱣᱟ ᱟᱨ ᱫᱮᱨᱮᱧ ᱠᱚᱨᱮ ᱥᱩᱱᱩᱢ ᱠᱚ ᱚᱡᱚᱜ ᱠᱚᱣᱟᱭ, ᱛᱤᱨᱞᱟᱹ ᱦᱚᱯᱚᱱ ᱠᱚᱫᱚ ᱵᱟᱹᱛᱤ ᱠᱚ ᱡᱩᱞᱼᱟ ᱥᱟᱶᱛᱮ ᱠᱚᱲᱟ ᱦᱚᱯᱚᱱ ᱠᱚᱫᱚ ᱛᱤᱨᱭᱟᱹᱣ ᱚᱨᱚᱝ ᱟᱛᱮ ᱟᱹᱛᱩ ᱨᱮ ᱚᱲᱟᱜ ᱟᱲᱟᱜ ᱠᱚ ᱫᱟᱲᱟᱱᱼᱟᱱᱚᱣᱟ ᱜᱮ ᱜᱟᱹᱭ ᱫᱟᱲᱟᱱ ᱠᱚ ᱢᱮᱱᱼᱟ ᱾

==ᱟᱲᱟᱜ ᱫᱟᱨᱟᱢ ᱢᱟᱦᱟ==
ᱱᱚᱶᱟ ᱫᱚ ᱫᱚᱥᱟᱨ ᱦᱤᱞᱚᱜᱼᱟ ᱠᱟᱹᱢᱤ ᱠᱟᱱᱟ ᱾ ᱱᱤᱭᱟᱹ ᱢᱟᱦᱟ ᱨᱮᱫᱚ ᱠᱩᱲᱤ ᱦᱚᱯᱚᱱᱼᱟ ᱠᱟᱹᱢᱤ ᱵᱟᱬᱛᱤ ᱜᱮᱭᱟ ᱾ ᱛᱩᱯᱩ ᱱᱟᱲᱠᱟ ᱦᱟᱛᱮᱫ ᱚᱲᱟᱜ ᱠᱚᱠᱚ ᱜᱮᱡ ᱜᱩᱨᱤᱡᱼᱟ ᱿ ᱯᱤᱴᱷᱟᱹ ᱞᱟ.ᱰᱩ ᱰᱩᱢᱵᱩᱜ ᱠᱚᱼᱠᱚ ᱵᱮᱱᱟᱣᱼᱟ ᱾ ᱠᱚᱲᱟ ᱦᱚᱯᱚᱱ ᱠᱚᱦᱚᱸ ᱚᱲᱟᱜ ᱨᱤᱱ ᱵᱚᱸᱜᱟ ᱵᱩᱨᱩ ᱠᱚ ᱧᱮᱞᱼᱟ ᱾ ᱱᱤᱭᱟᱹᱦᱤᱞᱚᱜ ᱜᱮ ᱛᱤᱨᱞᱟᱹ ᱦᱚᱯᱚᱱ ᱠᱚᱫᱚ ᱜᱟᱹᱭ ᱰᱟᱝᱜᱽᱨᱤ ᱠᱟᱰᱟ ᱠᱚ ᱪᱩᱢᱟᱹᱲᱟ ᱠᱚᱣᱟ ᱾

==ᱠᱷᱩᱱᱴᱟᱹᱣ==
ᱱᱚᱣᱟ ᱫᱚ ᱛᱮᱥᱟᱨ ᱦᱤᱞᱚᱜᱼᱟ ᱥᱟᱯᱲᱟᱣ ᱠᱟᱱᱟ ᱾ ᱱᱤᱭᱟᱹ ᱢᱟᱦᱟ ᱨᱮ ᱰᱟᱝᱜᱽᱨᱤ ᱠᱚ ᱠᱷᱩᱱᱴᱟᱹᱣ ᱠᱚᱣᱟ ᱾ ᱥᱮᱬᱟ ᱠᱷᱩᱱᱴᱤ ᱵᱤᱫ ᱠᱟᱛᱮᱫ ᱰᱟᱝᱜᱽᱨᱤ ᱠᱷᱩᱱᱴᱟᱹᱣ ᱟᱛᱮᱫ ᱠᱚ ᱪᱟᱨᱦᱟᱣ ᱠᱚᱣᱟ ᱾ ᱱᱚᱣᱟ ᱰᱟᱝᱜᱽᱨᱤ ᱠᱷᱩᱱᱴᱟᱹᱣ ᱟᱰᱤ ᱨᱚᱢᱚᱡ ᱜᱮ ᱧᱮᱞᱚᱜᱼᱟ᱾ ᱠᱚᱲᱟ ᱦᱚᱯᱚᱱ ᱦᱟᱱᱟ ᱱᱷᱟᱣᱟ ᱛᱮ ᱰᱟᱝᱜᱽᱨᱤ ᱠᱚ ᱪᱟᱨᱦᱟᱣ ᱠᱚᱣᱟ ᱟᱨ ᱠᱚ ᱠᱚᱞ ᱠᱩᱞᱤᱭᱟ ᱾ ᱚᱠᱚᱭ ᱫᱚ ᱵᱚᱲ ᱨᱮᱱᱟᱜ ᱵᱟᱺᱫᱤ ᱚᱠᱚᱭ ᱨᱚᱦᱚᱲ ᱦᱟᱨᱛᱟ ᱚᱠᱚᱭ ᱵᱚᱥᱛᱟ ᱛᱮᱠᱚ ᱪᱟᱨᱦᱟᱣ ᱠᱚᱣᱟ, ᱟᱨ ᱟᱫᱷᱟᱱ ᱫᱚ ᱜᱩᱲᱫᱟᱹᱣ ᱟᱛᱮᱫ ᱠᱚ ᱪᱟᱨᱦᱟᱣ ᱠᱚᱣᱟ ᱾ ᱛᱟᱭᱚᱢ ᱛᱟᱭᱚᱢ ᱠᱷᱩᱱᱴᱟᱹᱣ ᱧᱮᱼᱧᱮᱞ ᱥᱮᱴᱮᱨ ᱦᱟᱠᱟᱱ ᱠᱩᱲᱤ ᱦᱚᱯᱚᱱ ᱠᱷᱩᱱᱴᱟᱹᱣ ᱧᱮᱞ ᱧᱮᱞ ᱥᱚᱦᱨᱟᱭ ᱥᱮᱨᱮᱧ ᱠᱚ ᱮᱛᱚᱦᱚᱵᱼᱟ ᱾ ᱱᱚᱣᱟ ᱯᱟᱨᱟᱵ ᱨᱮ ᱜᱤᱫᱽᱨᱟᱹ ᱠᱷᱚᱱ ᱮᱛᱚᱦᱚᱵ ᱠᱟᱛᱮᱫ ᱠᱚᱲᱟ ᱠᱩᱲᱤ ᱦᱟᱲᱟᱢ ᱵᱩᱰᱷᱤ ᱡᱚᱛᱚ ᱜᱮ ᱟᱹᱰᱤ ᱠᱚ ᱨᱟᱹᱥᱠᱟᱹᱼᱟ ᱾

==ᱯᱷᱮᱰᱟᱛ==

https://en.m.wikipedia.org/wiki/Sohrai
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[Category:ᱯᱟᱨᱟᱵᱽ]]
