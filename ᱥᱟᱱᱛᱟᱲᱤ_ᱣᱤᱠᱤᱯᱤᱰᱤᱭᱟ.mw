[[ᱨᱮᱫ:Wikipedia-logo-v2-sat.svg|thumb|Wikipedia-logo-v2-sat]]
'''ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ''' ᱫᱚ ᱦᱩᱭᱩᱜ ᱠᱟᱱᱟ ᱫᱷᱟᱹᱨᱛᱤ ᱨᱮᱱᱟᱜ ᱢᱤᱫᱴᱮᱱ ᱨᱟᱲᱟ ᱜᱮᱭᱟᱱ ᱯᱩᱛᱷᱤ ᱣᱤᱠᱤᱯᱤᱰᱤᱭᱟ ᱨᱮᱱᱟᱜ ᱥᱟᱱᱛᱟᱲᱤ ᱯᱟᱹᱨᱥᱤ ᱨᱩᱯ᱾ ᱒᱐᱑᱘ ᱥᱮᱨᱢᱟ ᱨᱮᱱᱟᱜ ᱒ ᱟᱜᱚᱥᱴ ᱠᱷᱚᱱ ᱱᱚᱣᱟ ᱣᱤᱠᱤᱯᱤᱰᱤᱭᱟ ᱫᱚ ᱪᱟᱹᱞᱩ ᱟᱠᱟᱱᱟ᱾ ᱱᱤᱭᱟᱹ ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ ᱫᱚ ᱥᱟᱱᱛᱟᱲ ᱦᱚᱲ ᱦᱚᱯᱚᱱᱟᱜ ᱟᱯᱱᱟᱨ ᱪᱤᱠᱤ ᱚᱞᱪᱤᱠᱤ ᱛᱮ ᱚᱞ ᱦᱩᱭ ᱟᱠᱟᱱᱟ᱾

== ᱱᱟᱜᱟᱢ ==
ᱥᱟᱱᱛᱟᱲᱤ ᱯᱟᱹᱨᱥᱤ ᱛᱮ ᱣᱤᱠᱤᱯᱤᱰᱤᱭᱟ ᱪᱟᱹᱞᱩ ᱞᱟᱹᱜᱤᱛᱛᱮ ᱒᱐᱑᱒ ᱥᱮᱨᱢᱟ ᱠᱷᱚᱱ ᱠᱩᱨᱩᱢᱩᱴᱩ ᱦᱩᱭᱩᱜ ᱠᱟᱱ ᱛᱟᱸᱷᱮᱸᱱᱟ᱾ ᱛᱚᱵᱮ ᱒᱐᱑᱗ ᱥᱮᱨᱢᱟ ᱥᱮᱡ ᱦᱮᱡ ᱠᱟᱛᱮ ᱱᱤᱭᱟᱹ ᱠᱟᱹᱢᱤ ᱦᱚᱨᱟ ᱫᱚ ᱢᱚᱡᱽᱛᱮ ᱮᱛᱦᱚᱵ ᱞᱮᱱᱟ᱾ ᱵᱟᱝᱞᱟᱫᱮᱥ ᱟᱨ ᱵᱷᱟᱨᱚᱛ ᱨᱮᱱ ᱥᱟᱱᱛᱟᱲ ᱣᱤᱠᱤᱯᱤᱰᱤᱭᱟᱱ ᱠᱳ ᱢᱤᱫ ᱥᱟᱶᱛᱮ ᱠᱟᱹᱢᱤᱠᱳ ᱪᱷᱩᱴᱟᱹᱣ ᱮᱱᱟ᱾ ᱟᱨᱦᱚᱸ ᱱᱮᱯᱟᱞ ᱨᱮᱱ ᱥᱟᱱᱛᱟᱲ ᱠᱚᱦᱚᱸ ᱥᱮᱞᱮᱫ ᱮᱱᱟ᱾ ᱱᱚᱝᱠᱟᱛᱮ ᱠᱟᱹᱢᱤ ᱦᱚᱨᱲ ᱫᱚ ᱟᱹᱰᱤᱜᱮ ᱪᱟᱹᱞᱩ ᱮᱱᱟ᱾ ᱒᱐᱑᱒ ᱥᱮᱨᱢᱟ ᱵᱟᱝᱞᱟᱫᱮᱥ ᱨᱮᱱᱟᱜ ᱫᱤᱱᱟᱹᱡᱽᱯᱩᱨ ᱡᱤᱞᱟᱹᱨᱮ ᱯᱩᱭᱞᱩᱛᱮ ᱢᱤᱫᱴᱮᱱ ᱥᱚᱲᱠᱚ ᱦᱩᱭ ᱞᱮᱱᱟ ᱣᱤᱠᱤᱯᱤᱰᱤᱭᱟ ᱪᱟᱹᱞᱩ ᱵᱟᱠᱷᱨᱟ᱾ ᱚᱱᱟ ᱯᱚᱨᱮ ᱟᱭᱢᱟᱫᱤᱱ ᱠᱟᱹᱢᱤ ᱵᱚᱱᱫ ᱛᱟᱸᱦᱮᱸᱠᱟᱱᱟ᱾ ᱫᱚᱲᱦᱟᱛᱮ ᱒᱐᱑᱗ ᱥᱮᱨᱢᱟ ᱨᱮᱱᱟᱜ ᱓᱐ ᱰᱤᱥᱮᱢᱵᱚᱨ ᱨᱟᱡᱽᱜᱟᱲ ᱰᱷᱟᱠᱟ ᱨᱮ ᱥᱟᱱᱛᱟᱲ ᱣᱤᱠᱤᱯᱤᱰᱤᱭᱟᱱ ᱟᱨ ᱣᱤᱠᱤᱢᱤᱰᱤᱭᱟ ᱵᱟᱝᱞᱟᱫᱮᱥᱟ ᱠᱩᱨᱩᱢᱩᱴᱩᱛᱮ ᱟᱨ ᱢᱤᱫᱴᱮᱱ ᱥᱚᱲᱠᱚ ᱦᱩᱭᱱᱟ᱾ ᱩᱱ ᱡᱚᱠᱷᱚᱡ ᱵᱷᱟᱨᱚᱛ ᱨᱮᱱ ᱥᱟᱱᱛᱟᱲ ᱣᱤᱠᱤᱯᱤᱰᱤᱭᱟᱱ ᱠᱚᱦᱚᱸ ᱤᱱᱴᱟᱨᱱᱮᱴ ᱛᱮᱠᱚ ᱥᱮᱞᱮᱫ ᱞᱮᱱᱟ᱾ ᱤᱱᱟᱹ ᱯᱟᱸᱡᱟ ᱠᱟᱛᱮ ᱵᱷᱟᱨᱚᱛ ᱨᱮᱱᱟᱜ ᱳᱰᱤᱥᱥᱟ ᱨᱮᱦᱚᱸ ᱑᱑ ᱢᱟᱨᱪ ᱒᱐᱑᱘ ᱥᱮᱨᱢᱟᱨᱮ ᱟᱨ ᱢᱤᱫᱴᱮᱱ ᱥᱚᱲᱠᱚ ᱦᱩᱭᱞᱮᱱᱟ᱾

ᱱᱚᱝᱠᱟ ᱱᱚᱝᱠᱟ ᱛᱮᱜᱮ ᱵᱟᱝᱞᱟᱫᱮᱥ, ᱵᱷᱟᱨᱚᱛ ᱟᱨ ᱱᱮᱯᱟᱞ ᱨᱮᱱ ᱥᱟᱱᱛᱟᱲ ᱣᱤᱠᱤᱯᱤᱰᱤᱭᱟᱱ ᱠᱳ ᱢᱮᱥᱟ ᱠᱟᱛᱮ ᱡᱚᱨᱥᱮ ᱠᱟᱹᱢᱤᱠᱩ ᱪᱟᱹᱞᱩ ᱤᱫᱤ ᱠᱮᱫᱟ᱾ ᱒᱐᱑᱘ ᱥᱮᱨᱢᱟ ᱨᱮᱱᱟᱜ ᱒᱘ ᱡᱩᱱ ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ ᱣᱤᱠᱤᱢᱤᱰᱤᱭᱟ ᱯᱷᱟᱣᱱᱰᱮᱥᱚᱱ ᱨᱮᱭᱟᱜ ᱯᱟᱹᱨᱥᱤ ᱵᱟᱪᱷᱟᱣ ᱠᱳᱢᱤᱴᱤ ᱠᱷᱚᱱ ᱟᱨᱫᱟᱥ ᱠᱩ ᱧᱟᱢ ᱠᱮᱫᱟ᱾ ᱤᱱᱟᱹ ᱛᱟᱭᱚᱢ ᱒ ᱟᱜᱚᱥᱴ ᱒᱐᱑᱘ ᱛᱟᱹᱨᱤᱠᱷᱨᱮ sat.wikipedia.org ᱥᱟᱭᱤᱴ ᱛᱮᱭᱟᱨ ᱫᱟᱨᱟᱢᱛᱮ ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ ᱪᱟᱹᱞᱩᱭᱮᱱᱟ᱾ 

== ᱪᱤᱛᱟᱹᱨᱠᱩ ==
<gallery>

File:Workshop for Santali Wikipedia Community in Bangladesh, 2017 (1).jpg|ᱵᱟᱝᱞᱟᱫᱮᱥ ᱨᱮ ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ ᱵᱟᱠᱷᱨᱟ ᱥᱚᱲᱠᱚ (᱒᱐᱑᱗)

File:Group picture of Santali Wikipedia workshop on 11 March 2018.jpg|ᱵᱷᱟᱨᱚᱛ ᱨᱮ ᱥᱟᱱᱛᱟᱲᱤ ᱣᱤᱠᱤᱯᱤᱰᱤᱭᱟ ᱵᱟᱠᱷᱨᱟ ᱥᱚᱲᱠᱚ (᱒᱐᱑᱘)

</gallery>

== ᱯᱷᱮᱰᱟᱛ ==


[[Category:ᱯᱟᱹᱨᱥᱤ ᱞᱮᱠᱟᱛᱮ ᱣᱤᱠᱤᱯᱤᱰᱤᱭᱟ ᱠᱩ]] [[Category:ᱥᱟᱱᱛᱟᱲᱤ ᱯᱟᱹᱨᱥᱤ]]
