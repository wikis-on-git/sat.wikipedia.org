== ᱱᱮᱦᱚᱨ == 
ᱱᱮᱦᱚᱨ ᱫᱚ ᱢᱚᱱᱮ ᱡᱤᱣᱤ ᱦᱚᱲᱢᱚ ᱱᱟᱯᱟᱭ ᱛᱮ ᱞᱟᱲᱟᱣ ᱤᱫᱤ ᱞᱟᱹᱜᱤᱫ ᱢᱤᱫ ᱱᱟᱯᱟᱭ ᱦᱚᱨ ᱰᱟᱦᱟᱨ ᱠᱟᱱᱟ ᱾ ᱱᱮᱶ ᱦᱚᱨ ᱠᱷᱚᱱ ᱜᱮ ᱱᱮᱦᱚᱨ ᱨᱚᱲ ᱫᱚ ᱩᱠᱡᱟᱹᱱ ᱟᱠᱟᱱᱟ ᱾ ᱦᱚᱲᱢᱚ ᱫᱚ ᱯᱮ ᱞᱮᱠᱟᱱ ᱯᱷᱮᱡᱟ ᱛᱮ ᱜᱚᱲᱦᱚᱱ ᱟᱠᱟᱱᱟ ᱾ ᱦᱚᱭ ᱦᱚᱲᱢᱚ , ᱫᱟᱜ ᱦᱚᱲᱢᱚ , ᱠᱮᱴᱮᱡ ᱦᱚᱲᱢᱚ ᱾ ᱫᱟᱜ ᱟᱨ ᱠᱮᱴᱮᱡ ᱦᱚᱲᱢᱚ ᱫᱚ ᱡᱚᱢ ᱧᱩ ᱥᱩᱱᱩᱢ ᱥᱮᱸᱫᱮᱛ ᱛᱮ ᱱᱤᱨᱷᱩᱴᱚᱜ-ᱟ ᱾ ᱦᱚᱭ ᱦᱚᱲᱢᱚ ᱫᱚ ᱱᱮᱦᱚᱨ ᱥᱮᱨᱮᱧ ᱛᱮ ᱥᱟᱶᱟᱨᱚᱜ-ᱟ ᱾ ᱦᱚᱭ ᱦᱚᱲᱢᱚ ᱥᱟᱶᱟᱨ ᱞᱮᱱ ᱱᱟ ᱡᱚᱛᱚ ᱦᱚᱲᱢᱚ ᱪᱚᱴᱠᱟᱨᱚᱜ-ᱟ ᱾ 

[*]-ᱟᱢ ᱫᱚ ᱵᱟ ᱵᱳᱨᱳ ᱵᱟᱨᱟᱝ
ᱱᱚᱝᱠᱟᱢ ᱵᱟᱰᱟᱭᱟ,
ᱪᱟᱸᱫᱚ ᱤᱯᱤᱞ ᱥᱟᱶᱛᱮ ᱨᱤᱢᱤᱞ
ᱥᱮᱨᱢᱟᱢ ᱥᱟᱡᱟᱣᱟ ᱾
ᱫᱟᱲᱮ ᱢᱚᱬᱮ ᱠᱚᱫᱚᱢ 
ᱦᱩᱞᱟᱹᱝ ᱟᱹᱪᱩᱨ ᱠᱚ,
ᱤᱧ ᱫᱚ ᱪᱮᱫ ᱤᱧ ᱠᱟᱹᱭᱟᱱᱛᱮ ᱵᱟ
ᱮᱨᱮᱢ ᱮᱨᱟᱹᱧ ᱠᱟᱱ ᱾
ᱟᱢ ᱦᱚᱸ ᱭᱳ ᱡᱟᱹᱦᱤ ᱨᱟᱝᱜᱤ
ᱟᱰᱤᱢ ᱱᱟᱯᱟᱭᱟ,
ᱫᱷᱤᱨᱤ ᱫᱟᱜ ᱥᱟᱶ ᱫᱟᱨᱮ ᱱᱟᱺᱬᱩᱛᱮ
ᱚᱛᱮᱢ ᱥᱟᱡᱟᱣᱟ ᱾
ᱤᱧᱫᱚ ᱪᱮᱫ ᱤᱧ ᱠᱟᱭᱟᱱᱛᱮ ᱭᱳ
ᱯᱷᱟᱸᱰᱟᱢ ᱜᱤᱰᱤᱭᱟᱹᱧ ᱾
ᱡᱚᱦᱟᱨ ᱢᱟᱨᱟᱝ ᱵᱳᱨᱳ
ᱱᱮᱦᱚᱨ ᱡᱟᱹᱦᱤ ᱨᱟᱹᱝᱜᱤ,
ᱠᱟᱹᱭ ᱠᱟᱜ ᱠᱷᱟᱱ ᱤᱠᱟᱹ ᱠᱟᱹᱧᱵᱤᱱ
ᱵᱟᱹᱵᱤᱱ ᱫᱚᱦᱚᱭ ᱨᱟᱹᱜᱤ ᱾
ᱥᱮᱨᱢᱟ ᱫᱷᱩᱸᱫᱮᱱ ᱛᱟᱢᱟ
ᱚᱛᱦᱚᱸ ᱥᱟᱵᱟᱜ ᱮᱱᱟ,
ᱡᱤᱣᱤ ᱡᱟᱹᱛᱤ ᱪᱤᱠᱟᱹᱧ ᱫᱚᱦᱚᱭ
ᱤᱧ ᱢᱟᱹᱧ ᱟᱸᱫᱟᱜ ᱮᱱᱟ ᱾

[*] ᱫᱷᱤᱨᱤ ᱨᱮᱦᱚᱸ ᱫᱟᱨᱮ ᱨᱮᱦᱚᱸ,
ᱟᱢ ᱫᱚ ᱢᱟᱨᱟᱝ ᱵᱳᱨᱳ,
ᱚᱠᱛᱚ ᱡᱟᱹᱱᱤᱡ ᱫᱟᱲᱮᱢ ᱦᱮᱞᱟᱣ,
ᱦᱟ~ ᱜᱮ ᱟᱹᱨᱩ ᱟᱹᱨᱩ ᱾
ᱫᱷᱤ~ ᱨᱮ ᱦᱚᱸ ᱛᱤ~ ᱨᱮ ᱦᱚᱸ,
ᱟᱢ ᱜᱮ ᱢᱟᱨᱟᱝ ᱵᱳᱨᱳ,
ᱚᱠᱛᱚ ᱡᱟᱹᱱᱤᱡ ᱫᱟᱲᱮᱢ ᱦᱮᱞᱟᱣ,
ᱦᱟ~ ᱜᱮ ᱟᱹᱨᱩ ᱟᱹᱨᱩ ᱾
ᱮᱞᱟᱝ ᱨᱮ ᱦᱚᱸ ᱨᱟᱛᱟᱝ ᱨᱮᱦᱚᱸ,
ᱟᱢᱜᱮ ᱢᱟᱨᱟᱝ ᱵᱳᱨᱳ,
ᱚᱠᱛᱚ ᱡᱟᱹᱱᱤᱡ ᱫᱟᱲᱮᱢ ᱦᱮᱞᱟᱣ,
ᱦᱟ~ ᱜᱮ ᱟᱹᱨᱩ ᱟᱹᱨᱩ ᱾
ᱦᱚᱭ ᱨᱮ ᱦᱚᱸ ᱫᱟᱜ ᱨᱮ ᱦᱚᱸ,
ᱟᱢ ᱜᱮ ᱢᱟᱨᱟᱝ ᱵᱳᱨᱳ,
ᱚᱠᱛᱚ ᱡᱟᱹᱱᱤᱡ ᱫᱟᱲᱮᱢ ᱦᱮᱞᱟᱣ,
ᱦᱟ~ ᱜᱮ ᱟᱹᱨᱩ ᱟᱹᱨᱩ ᱾
ᱧᱩᱛ ᱨᱮ ᱦᱚᱸ ᱟᱹᱠᱩᱛ ᱨᱮ ᱦᱚᱸ,
ᱟᱢ ᱜᱮ ᱢᱟᱨᱟᱝ ᱵᱳᱨᱳ,
ᱚᱠᱛᱚ ᱡᱟᱹᱱᱤᱡ ᱫᱟᱲᱮᱢ ᱦᱮᱞᱟᱣ,
ᱦᱟ~ ᱜᱮ ᱟᱹᱨᱩ ᱟᱹᱨᱩ ᱾

[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
