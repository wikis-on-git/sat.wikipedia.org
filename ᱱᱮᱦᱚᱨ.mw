ᱟᱢ ᱫᱚ ᱵᱟ ᱵᱳᱨᱳ ᱵᱟᱨᱟᱝ
ᱱᱚᱝᱠᱟᱢ ᱵᱟᱰᱟᱭᱟ,
ᱪᱟᱸᱫᱚ ᱤᱯᱤᱞ ᱥᱟᱶᱛᱮ ᱨᱤᱢᱤᱞ
ᱥᱮᱨᱢᱟᱢ ᱥᱟᱡᱟᱣᱟ ᱾
ᱫᱟᱲᱮ ᱢᱚᱬᱮ ᱠᱚᱫᱚᱢ 
ᱦᱩᱞᱟᱹᱝ ᱟᱹᱪᱩᱨ ᱠᱚ,
ᱤᱧ ᱫᱚ ᱪᱮᱫ ᱤᱧ ᱠᱟᱹᱭᱟᱱᱛᱮ ᱵᱟ
ᱮᱨᱮᱢ ᱮᱨᱟᱹᱧ ᱠᱟᱱ ᱾
ᱟᱢ ᱦᱚᱸ ᱭᱳ ᱡᱟᱹᱦᱤ ᱨᱟᱝᱜᱤ
ᱟᱰᱤᱢ ᱱᱟᱯᱟᱭᱟ,
ᱫᱷᱤᱨᱤ ᱫᱟᱜ ᱥᱟᱶ ᱫᱟᱨᱮ ᱱᱟᱺᱬᱩᱛᱮ
ᱚᱛᱮᱢ ᱥᱟᱡᱟᱣᱟ ᱾
ᱤᱧᱫᱚ ᱪᱮᱫ ᱤᱧ ᱠᱟᱭᱟᱱᱛᱮ ᱭᱳ
ᱯᱷᱟᱸᱰᱟᱢ ᱜᱤᱰᱤᱭᱟᱹᱧ ᱾
ᱡᱚᱦᱟᱨ ᱢᱟᱨᱟᱝ ᱵᱳᱨᱳ
ᱱᱮᱦᱚᱨ ᱡᱟᱹᱦᱤ ᱨᱟᱹᱝᱜᱤ,
ᱠᱟᱹᱭ ᱠᱟᱜ ᱠᱷᱟᱱ ᱤᱠᱟᱹ ᱠᱟᱹᱧᱵᱤᱱ
ᱵᱟᱹᱵᱤᱱ ᱫᱚᱦᱚᱭ ᱨᱟᱹᱜᱤ ᱾
ᱥᱮᱨᱢᱟ ᱫᱷᱩᱸᱫᱮᱱ ᱛᱟᱢᱟ
ᱚᱛᱦᱚᱸ ᱥᱟᱵᱟᱜ ᱮᱱᱟ,
ᱡᱤᱣᱤ ᱡᱟᱹᱛᱤ ᱪᱤᱠᱟᱹᱧ ᱫᱚᱦᱚᱭ
ᱤᱧ ᱢᱟᱹᱧ ᱟᱸᱫᱟᱜ ᱮᱱᱟ ᱾
