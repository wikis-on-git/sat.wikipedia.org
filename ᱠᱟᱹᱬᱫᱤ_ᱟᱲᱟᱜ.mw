[[File:N Ipoa D1600.JPG|thumb|ᱠᱷᱚᱲᱚᱝ ᱟᱲᱟᱜ]]

'''ᱠᱷᱚᱲᱚᱝ''' ᱟᱨᱵᱟᱝ ᱠᱷᱚᱲᱚᱝ ᱟᱲᱟᱜ (ᱟᱫᱚᱢ ᱴᱚᱴᱷᱟ ᱨᱮᱫᱚ '''ᱠᱟᱹᱬᱫᱤ ᱟᱲᱟᱜ''' ᱦᱚᱸᱠᱚ ᱢᱮᱛᱟᱜ-ᱟ) ᱫᱚ ᱢᱤᱫ ᱱᱟᱹᱬᱤᱭᱟᱱ ᱟᱲᱟᱜ ᱠᱟᱱᱟ ᱾ ᱱᱚᱣᱟ ᱫᱚ ᱫᱟᱜ ᱨᱮ ᱟᱨᱵᱟᱝ ᱡᱩᱵᱷᱤ ᱫᱷᱟᱨᱟ ᱡᱟᱜᱟ ᱨᱮ ᱱᱟᱹᱬᱤᱜ-ᱟ ᱾ ᱥᱟᱠᱟᱢ ᱫᱚ ᱦᱩᱰᱩᱧ ᱦᱩᱰᱤᱧ ᱜᱮᱭᱟ ᱧᱮᱞᱡᱚᱝ ᱫᱚ ᱥᱟᱹᱭᱠᱟᱹᱛ ᱚᱢᱚᱨᱤ ᱥᱟᱠᱟᱢ ᱞᱮᱠᱟ ᱚᱱᱟᱛᱮ ᱱᱚᱣᱟ ᱫᱚ ᱢᱤᱢᱤᱫ ᱫᱷᱟᱣ ᱚᱢᱚᱨᱤ ᱟᱲᱟᱜ ᱦᱚᱸ ᱠᱚ ᱢᱮᱛᱟᱜ-ᱟ ᱾ ᱟᱨ ᱜᱩᱱ ᱦᱚᱸ ᱚᱢᱚᱨᱤ ᱞᱮᱠᱟ ᱜᱮᱭᱟ ᱾ ᱢᱤᱫ ᱫᱷᱟᱣ ᱯᱟᱨᱪᱟᱣ ᱞᱮᱱᱠᱷᱟᱱ ᱟᱫᱷᱚ ᱵᱟᱭ ᱜᱩᱡᱩᱜ-ᱟ ᱾ ᱱᱟᱹᱬᱤ ᱫᱚ ᱟᱹᱰᱤ ᱨᱟᱣᱟᱞ ᱜᱮᱭᱟ ᱚᱱᱟᱛᱮ ᱫᱟᱜ ᱨᱮ ᱪᱟᱯᱮ ᱠᱚᱜ-ᱟ ᱾ ᱤᱸᱞᱤᱥ ᱛᱮ ᱫᱚ ᱱᱚᱣᱟ ᱫᱚ water spinach ᱢᱳᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱟᱨ river spinach ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ <ref>http://www.stuartxchange.org/Kangkong.html </ref> [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ]] ᱨᱮ ᱱᱚᱣᱟ ᱫᱚ ᱠᱚᱞᱢᱤ ᱥᱟᱠᱚ  ᱠᱚ ᱢᱮᱛᱟᱜ ᱠᱟᱱᱟ ᱾<ref>http://www.filipinofoodrecipes.net/adobong_kangkong.htm</ref>  ᱱᱚᱣᱟ ᱫᱚ chinese spinch ᱟᱨᱵᱟᱝ ᱠᱟᱝᱠᱚᱝ ᱦᱚ ᱠᱚ ᱢᱮᱛᱟᱜ ᱜᱮᱭᱟ ᱾ ᱱᱚᱣᱟ ᱟᱲᱟᱜ ᱫᱚ ᱟᱡ ᱟᱡ ᱛᱮᱜᱮ ᱯᱟᱨᱪᱟᱣᱜ-ᱟ ᱾ ᱱᱚᱣᱟ ᱟᱲᱟᱜ ᱠᱷᱚᱱ ᱵᱟᱦᱟᱜ-ᱟ ᱟᱨ ᱡᱟᱝ ᱦᱚᱸ ᱦᱣᱭᱩᱜ-ᱟ, ᱡᱟᱦᱟᱸ ᱫᱚ ᱵᱩᱥ ᱵᱟᱰᱷᱟᱣ ᱞᱟᱹᱜᱤᱫ-ᱮ ᱜᱚᱲᱚ ᱭᱟ ᱾ <ref>http://www.kangkungking.com/2009/01/how-to-harvest-kang-kung-kong-seeds.html</ref>

==ᱵᱮᱵᱷᱟᱨ==
===ᱡᱚᱢ===
ᱱᱚᱣᱟ ᱟᱲᱟᱜ ᱫᱚ ᱫᱟᱠᱟ ᱥᱟᱞᱟᱜ ᱠᱚ ᱡᱚᱢᱟ ᱾ ᱥᱟᱱᱛᱟᱲ ᱦᱚᱲ ᱠᱚ ᱫᱚ ᱫᱟᱜ ᱢᱟᱺᱰᱤ ᱫᱟᱠᱟ ᱥᱟᱶ ᱟᱹᱰᱤ ᱡᱩᱨ ᱠᱚ ᱡᱚᱢᱟ ᱾ ᱵᱟᱥᱮ ᱡᱚᱡᱚ ᱫᱷᱟᱨᱟ ᱫᱟᱠᱟ ᱥᱟᱶ ᱫᱚ ᱟᱹᱰᱤ ᱯᱚᱴᱟᱣᱜ-ᱟ , ᱡᱚᱢ ᱵᱷᱟᱜᱟᱣᱜ ᱜᱮ ᱵᱟᱭ ᱥᱟᱱᱟᱢᱟ ᱾
===ᱨᱟᱱ===
*ᱱᱚᱣᱟ ᱟᱲᱟᱜ ᱫᱚ ᱨᱟᱱ ᱞᱮᱠᱟᱛᱮ ᱦᱚᱸ ᱠᱚ ᱵᱮᱵᱷᱟᱨᱟ ᱾ ᱥᱟᱸᱨᱜᱟ ᱠᱚ ᱪᱮᱛᱟᱱ ᱵᱤᱱᱤᱰ ᱠᱟᱛᱮ ᱠᱚ ᱵᱟᱰᱟᱭ ᱟᱠᱟᱫᱟ ᱪᱤ ᱯᱮᱨᱮᱡ ᱦᱚᱲᱢᱚ ᱮᱨᱟ ᱟᱨ ᱥᱩᱜᱟᱨ ᱵᱮᱢᱟᱨ ᱦᱚᱲ ᱠᱚ ᱴᱷᱮᱱ ᱢᱟᱭᱟᱢ ᱤᱛᱤᱞ ᱠᱚᱢ ᱚᱪᱚᱭᱟᱭ ᱾ <ref>Inhibitory effect of ''Ipomoea aquatica'' extracts on glucose absorption using a perfused rat intestinal preparation</ref> 

* ᱚᱯᱷᱤᱢ ᱟᱨ ᱥᱚᱸᱠᱷᱩᱣᱟ ᱵᱤᱥ ᱟᱬᱜᱚ ᱞᱟᱹᱜᱤᱫ ᱱᱚᱣᱟ ᱫᱚ ᱵᱮᱥ ᱠᱟᱹᱢᱤᱭᱟᱭ ᱾
* ᱥᱟᱫᱷᱟᱨᱚᱱ ᱫᱩᱨᱵᱩᱲ ᱟᱨ ᱥᱤᱨ ᱠᱚᱨᱮᱱᱟᱜ ᱫᱯᱨᱵᱩᱲ ᱠᱚᱭ ᱪᱟᱵᱟᱭᱟ ᱾
*ᱴᱟᱹᱰᱤ ᱛᱮᱫ ᱠᱚ ᱱᱟᱯᱟᱭ ᱛᱮ ᱦᱩᱭᱩᱜ ᱞᱟᱹᱜᱤᱫ ᱱᱚᱣᱟ ᱨᱮᱱᱟᱜ ᱨᱟᱥᱟ ᱠᱚ ᱧᱩᱭᱟ ᱾

==ᱵᱟᱹᱲᱤᱡᱜᱩᱱ==

ᱱᱚᱣᱟ ᱟᱲᱟᱜ ᱨᱮᱱᱟᱜ ᱱᱟᱯᱟᱭ ᱜᱩᱱ ᱡᱟᱦᱟᱸ ᱞᱮᱠᱟ ᱢᱮᱱᱟᱜ-ᱟ, ᱚᱱᱠᱟ ᱜᱮ ᱵᱟᱹᱲᱤᱡ ᱜᱩᱱ ᱦᱚᱸ ᱢᱮᱱᱟᱜ-ᱟ ᱢᱮᱱᱛᱮ ᱠᱚ ᱞᱟᱹᱭ ᱟᱠᱟᱫ-ᱟ ᱾ ᱱᱚᱣᱟ ᱫᱟᱨᱮ ᱨᱮᱱᱟᱜ ᱜᱚᱲᱚ ᱛᱮ ᱢᱤᱫ ᱞᱮᱠᱟᱱ ᱟᱥᱨᱟ ᱡᱤᱣᱤᱱ (parasite) ᱠᱚ ᱯᱟᱨᱪᱟᱣᱜ-ᱟ ᱾ ᱡᱟᱦᱟᱸ ᱫᱚ ᱢᱟᱹᱱᱢᱤ ᱟᱨ ᱥᱩᱠᱨᱤ ᱦᱚᱲᱢᱚ ᱨᱮ ᱵᱚᱞᱚ ᱠᱟᱛᱮ ᱯᱷᱞᱟᱥᱠᱤᱭᱚᱞᱚᱯᱟᱥᱤᱭᱟᱥᱤᱥ ᱧᱩᱛᱩᱢᱟᱱᱟᱜ ᱟᱡᱟᱨ ᱮ ᱵᱮᱱᱟᱣᱟ ᱾ <ref>http://www.stanford.edu/class/humbio103/ParaSites2002/fasciolopsiasis/trans.html</ref>

==ᱵᱤᱫᱮᱥ ᱨᱮ ᱡᱚᱢ==
<gallery>
File:Kangkungblacan.jpg| ᱢᱟᱞᱮᱥᱤᱭᱟ ᱨᱮᱱᱟᱜ ᱯᱮᱱᱟᱝ ᱯᱚᱱᱚᱛ ᱨᱮᱱᱟᱜ ᱠᱟᱝᱠᱩᱝᱵᱞᱟᱪᱚᱱ (''kangkung blachan'')
File:Pak boong fai daeng.jpg|ᱛᱷᱟᱭᱞᱟᱸᱰ ᱨᱮᱱᱟᱫ ᱯᱟᱠᱚᱵᱩᱝ ᱯᱷᱟᱭᱰᱮᱝ(''pak boong fai daeng'')
File:Canhchua2.jpg|ᱵᱷᱩᱭᱮᱛᱱᱟᱢ ᱨᱮᱱᱟᱜ ᱪᱟᱸᱜ ᱪᱩᱣᱟ  (''canh chua'')
</gallery>


==ᱵᱟᱨᱦᱮ ᱡᱚᱱᱚᱲ==
*[https://www.ars-grin.gov/cgi-bin/npgs/html/taxon.pl?20138 Germplasm Resources Information Network: ''Ipomoea aquatica'']

*[https://web.archive.org/web/20061006030843/http://www.ku.ac.th/AgrInfo/fruit/veget/v31.html Water spinach nutritional information] from ''Kasetsart University''
*[http://aquat1.ifas.ufl.edu/ipaqpic.html Aquatic, Wetland and Invasive Plant Particulars and Photographs]
*[http://www.aphis.usda.gov/ppq/weeds/7cfr360-06.pdf USDA Noxious Weed Regulations (Possession in USA requires permit)]
*[http://www.invasivespeciesinfo.gov/aquatics/waterspinach.shtml Species Profile- Water Spinach (''Ipomoea aquatica'')], National Invasive Species Information Center, ''United States National Agricultural Library''. Lists general information and resources for Water Spinach.
*[http://ss.jircas.affrc.go.jp/engpage/jarq/33-3/yoshihara/yoshihara.htm ''Helminths and Helminthiosis of Pigs in the Mekong Delta Vietnam with Special Reference to Ascariosis and Fasciolopsis buski Infection'']
==ᱥᱟᱹᱠᱷᱭᱟᱹᱛ==


[[Category:!Main category]]
