{| class="wikitable floatright" style="width: 100px"
|-
| colspan="2" | <gallery caption="ᱡᱮᱢᱥ ᱯᱨᱮᱥᱠᱚᱴ ᱡᱩᱞ" widths="365" heights="480">
File:Joule James sitting.jpg
</gallery>
|-
! ᱧᱩᱛᱩᱢ !! ᱡᱮᱢᱥ ᱯᱨᱮᱥᱠᱚᱴ ᱡᱩᱞ
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ ᱢᱟᱺᱦᱤᱛ
| ᱒᱔ ᱰᱤᱥᱮᱢᱵᱚᱨ ᱑᱘᱑᱘
|-
! ᱜᱩᱨ ᱢᱟᱺᱦᱤᱛ
| ᱑᱑ ᱚᱠᱴᱚᱵᱚᱨ ᱑᱘᱘᱙
|-
! ᱜᱩᱱ
| 
*ᱮᱞᱠᱷᱟ ᱯᱟᱹᱨᱩᱠᱷᱤᱭᱟᱹ
*ᱡᱟᱜ ᱥᱟᱬᱮᱥᱤᱭᱟᱹ
*ᱯᱟᱹᱣᱨᱟᱹ ᱵᱮᱱᱟᱣᱤᱡ
|-
! Colspan="3" style="background: #00FA1A;" | ᱢᱟᱺᱱ ᱥᱤᱨᱯᱷᱟᱹ
|-
! Colspan="4" |
*ᱨᱚᱭᱟᱞ ᱢᱮᱰᱟᱞ (᱑᱘᱕᱒)
*ᱠᱩᱯᱞᱮ ᱢᱮᱰᱟᱞ (᱑᱘᱗᱐)
*ᱟᱞᱵᱚᱨᱴ ᱢᱮᱰᱟᱞ (᱑᱘᱘᱐)
|-
! ᱮᱱᱮᱢ
|
*First law of thermodynamics
*Disproving caloric theory
|}
'''ᱡᱮᱢᱥ ᱯᱨᱮᱥᱠᱚᱴ ᱡᱩᱞ''' ᱫᱚ ᱢᱤᱫ ᱤᱝᱜᱽᱞᱤᱥ ᱡᱟᱜ ᱥᱟᱬᱮᱥᱤᱭᱟᱹ, ᱮᱞᱠᱷᱟ ᱯᱟᱹᱨᱩᱠᱷᱤᱭᱟᱹ ᱟᱨ ᱯᱟᱹᱣᱨᱟᱹ ᱵᱮᱱᱟᱣᱤᱡ ᱠᱟᱱᱟᱭ  ᱾ ᱩᱱᱤ ᱫᱚ ᱞᱚᱞᱚ <ref>[https://en.wikipedia.org/wiki/Heat Heat]</ref> ᱨᱮᱱᱟᱜ ᱜᱩᱱ ᱤᱫᱤᱠᱟᱛᱮ ᱥᱮᱪᱮᱫ ᱞᱮᱱ ᱛᱟᱦᱮᱸᱫ ᱟᱨ ᱥᱟᱢᱟᱱᱟᱢ ᱠᱟᱹᱢᱤ <ref>[https://en.wikipedia.org/wiki/Mechanical_work Mechanical work]</ref> ᱥᱟᱶ ᱥᱟᱹᱜᱟᱹᱭᱮ ᱯᱟᱱᱛᱮ ᱚᱰᱚᱠ ᱞᱮᱫ ᱛᱟᱦᱮᱸᱫ ᱾ ᱡᱟᱦᱟᱸᱨᱮᱱᱟᱜ ᱛᱚᱲ ᱛᱮ '''ᱫᱟᱲᱮ ᱨᱮᱱᱟᱜ ᱨᱩᱠᱷᱤᱭᱟᱹ ᱟᱹᱨᱤ''' (Law of conservation of energy), ᱡᱟᱦᱟᱸ ᱫᱚ ᱩᱛᱱᱟᱹᱣ ᱠᱟᱛᱮ '''ᱛᱷᱚᱨᱢᱚᱰᱟᱭᱱᱟᱢᱤᱠᱥ ᱨᱮᱱᱟᱜ ᱮᱛᱚᱦᱚᱵ ᱟᱹᱨᱤ''' (first law of thermodynamics) ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ '''ᱡᱮᱢᱥ ᱯᱨᱮᱥᱠᱚᱴ ᱡᱩᱞ'''ᱟᱜ ᱧᱩᱛᱩᱢ ᱞᱮᱠᱟᱛᱮ ᱜᱮ ᱫᱟᱲᱮ ᱨᱮᱱᱟᱜ SI ᱭᱩᱱᱤᱴ ᱫᱚ '''ᱡᱩᱞ''' ᱢᱮᱱᱛᱮ ᱠᱚ ᱧᱩᱢ ᱠᱮᱜ-ᱟ ᱾ ᱚᱱᱟ ᱛᱟᱭᱚᱢ ᱩᱱᱤ ᱫᱚ '''ᱞᱚᱨᱰ ᱠᱮᱞᱵᱷᱤᱱ''' ᱥᱟᱶ ᱢᱮᱥᱟ ᱠᱟᱛᱮ '''ᱞᱚᱞᱚᱥᱚᱝ''' (temperature) ᱨᱮᱱᱟᱜ ᱥᱠᱮᱞ ᱠᱤᱱ ᱵᱚᱱᱟᱣᱞᱮᱫ ᱛᱟᱦᱮᱸᱫ , ᱚᱱᱟ ᱫᱚ '''ᱠᱮᱞᱵᱷᱤᱱ ᱥᱠᱮᱞ''' ᱠᱚ ᱢᱮᱛᱟᱜ-ᱟ ᱾ 

==ᱡᱤᱭᱚᱱ==
[[File:Joule James Jeens engraving.jpg|thumb| ᱡᱮᱢᱥ ᱡᱩᱞ]]
'''ᱡᱮᱢᱥ ᱯᱨᱮᱥᱠᱚᱴ ᱡᱩᱞ''' ᱫᱚ ᱒᱔ ᱰᱤᱥᱮᱢᱵᱚᱨ ᱑᱘᱑᱘ ᱥᱟᱞᱮ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ '''ᱥᱟᱞᱯᱷᱚᱨᱰ''' ᱨᱮᱱᱟᱜ ''ᱱᱤᱣ ᱵᱮᱞᱤ ᱥᱴᱨᱤᱴ'' ᱨᱮ ᱾ ᱟᱯᱟᱛ ᱫᱚ '''ᱵᱮᱧᱡᱟᱢᱤᱱ ᱡᱩᱞ''', ᱢᱤᱫ ᱠᱤᱥᱟᱹᱬ ᱯᱟᱹᱣᱨᱟᱹ ᱵᱮᱱᱟᱣᱤᱡ ᱟᱨ ᱮᱸᱜᱟᱛ ᱫᱚ '''ᱮᱞᱤᱥ ᱯᱨᱮᱥᱠᱚᱴ''' ᱧᱩᱛᱩᱢᱟᱠᱤᱱ ᱛᱟᱦᱮᱸᱫ ᱾  ᱡᱩᱞ ᱫᱚ  ᱧᱩᱛᱩᱢᱟᱱ ᱥᱟᱬᱮᱥᱤᱭᱟᱹ '''ᱡᱚᱱ ᱰᱟᱞᱴᱚᱱ''' ᱴᱷᱮᱱ ᱠᱷᱚᱱᱮ ᱥᱮᱪᱮᱫ ᱞᱮᱱ ᱛᱟᱦᱮᱸᱫ ᱾ ᱜᱤᱫᱽᱨᱟᱹ ᱚᱠᱛᱚ ᱨᱮ '''ᱵᱤᱡᱽᱞᱤ''' (electricity) ᱨᱮ ᱟᱹᱰᱤ ᱡᱩᱨ ᱠᱤᱱ ᱢᱩᱦᱤᱛ ᱞᱮᱱᱟ ᱾ ᱵᱤᱡᱽᱞᱤ ᱨᱮᱱᱟᱜ ᱥᱚᱠ (shock) ᱮᱯᱮᱢ ᱠᱟᱛᱮ ᱠᱤᱱ ᱯᱩᱨᱤᱠᱷᱤᱭᱟᱹ ᱭᱮᱫ ᱛᱟᱦᱮᱸᱫ ᱟᱡ ᱵᱚᱭᱦᱟ ᱥᱟᱞᱟᱜ ᱥᱟᱶᱛᱮ ᱟᱠᱚ ᱚᱲᱟᱜ ᱨᱤᱱ ᱠᱟᱹᱢᱤᱭᱟᱹ ᱠᱚ ᱥᱟᱶ ᱾ ᱡᱩᱣᱟᱹᱱ ᱠᱟᱛᱮ ᱟᱡ ᱦᱚᱸ ᱟᱯᱟᱛᱟᱜ ᱯᱟᱹᱨᱣᱟᱹ ᱵᱮᱱᱟᱣ ᱠᱟᱹᱢᱤᱭ ᱥᱟᱢᱵᱽᱲᱟᱣᱮᱫ ᱛᱟᱦᱮᱸᱫ ᱾ ᱥᱟᱬᱮᱥ ᱪᱮᱛᱟᱱ ᱨᱮ ᱟᱹᱰᱤ ᱜᱚᱨᱚᱡᱽ ᱵᱟᱝ ᱛᱟᱦᱮᱸᱠᱟᱱ ᱨᱮᱦᱚᱸ, ᱯᱟᱹᱣᱨᱟᱹ ᱵᱮᱱᱟᱣ '''ᱵᱷᱟᱯ ᱤᱧᱡᱤᱱ''' (steam engine) ᱵᱚᱫᱚᱞ ᱠᱟᱛᱮ '''ᱵᱤᱡᱽᱞᱤ ᱢᱚᱴᱚᱨ''' (electric motor) ᱞᱟᱜᱟᱣ ᱞᱮᱫ ᱛᱟᱦᱮᱸᱫ ᱾  ᱑᱘᱔᱗ ᱥᱟᱞᱮ ᱨᱮ '''ᱟᱢᱮᱞᱤᱭᱟ ᱜᱨᱤᱢᱮᱥ''' ᱥᱟᱶ ᱟᱡᱟᱜ ᱵᱟᱯᱞᱟ ᱫᱚ ᱦᱩᱭ ᱞᱮᱱ ᱛᱟᱦᱮᱸᱫ, ᱛᱚᱵᱮ ᱱᱚᱶᱟ ᱥᱩᱞᱩᱠ ᱥᱟᱹᱜᱟᱹᱭ ᱫᱚ ᱟᱹᱰᱤ ᱫᱤᱱ ᱵᱟᱭ ᱛᱟᱦᱮᱸᱞᱮᱱᱟ ᱾ ᱑᱘᱕᱔ ᱥᱟᱞᱮᱨᱮ ᱟᱡᱤᱡ ᱜᱷᱟᱨᱚᱡᱽ ᱥᱚᱦᱮᱫ '''ᱟᱢᱮᱞᱤᱭᱟ''' ᱫᱚᱭ ᱵᱟᱝᱜᱟ ᱛᱟᱞᱟ ᱞᱮᱱᱟ ᱾ ᱟᱹᱠᱤᱱ ᱨᱤᱱ ᱫᱚ ᱯᱮᱭᱟ ᱜᱤᱫᱽᱨᱟᱹ ᱠᱚ ᱚᱢᱚᱱ ᱞᱮᱱ ᱛᱟᱦᱮᱸᱫ ᱾ ᱢᱟᱨᱟᱝ ᱠᱚᱲᱟ ᱫᱚ '''ᱵᱮᱧᱡᱟᱢᱤᱱ ᱚᱨᱛᱷᱚᱨ ᱡᱩᱞ''' (᱑᱘᱕᱐-᱑᱙᱒᱒), ᱩᱱᱤ ᱥᱩᱛᱩᱜ ᱢᱩᱫ ᱠᱩᱲᱤ ᱜᱤᱫᱽᱨᱟᱹ '''ᱮᱞᱤᱥ ᱟᱢᱮᱞᱤᱭᱟ''' (᱑᱘᱕᱒-᱑᱘᱙᱙) ᱟᱨ ᱦᱩᱰᱤᱧ ᱠᱚᱲᱟ ᱫᱚ '''ᱦᱮᱱᱨᱤ''' ᱡᱟᱱᱟᱢ ᱨᱮᱱᱟᱜ ᱯᱮ ᱦᱟᱯᱛᱟ ᱠᱷᱟᱱ ᱜᱮᱭ ᱵᱚᱝᱜᱟ ᱫᱤᱥᱚᱢ ᱞᱮᱱ ᱛᱟᱦᱮᱸᱫ ᱾ '''ᱡᱮᱢᱥ ᱯᱨᱮᱥᱠᱚᱴ ᱡᱩᱞ''' ᱫᱚ ᱑᱑ ᱚᱠᱴᱚᱵᱚᱨ ᱑᱘᱘᱙ ᱥᱟᱞᱮ ᱨᱮ  ᱱᱟᱶᱟ ᱫᱷᱩᱲᱤ ᱫᱷᱟᱹᱨᱛᱤ ᱠᱷᱚᱱ ᱡᱟᱭ ᱡᱩᱜᱽ ᱞᱟᱹᱜᱤᱫ ᱵᱤᱫᱟᱹᱭ ᱠᱤᱱ ᱤᱫᱤ ᱠᱮᱜ-ᱟ ᱾
== ᱢᱟᱺᱱ ᱥᱤᱨᱯᱷᱟᱹ ==

*ᱨᱚᱭᱟᱞ ᱢᱮᱰᱟᱞ (᱑᱘᱕᱒)
*ᱠᱩᱯᱞᱮ ᱢᱮᱰᱟᱞ (᱑᱘᱗᱐)
*ᱟᱞᱵᱚᱨᱴ ᱢᱮᱰᱟᱞ (᱑᱘᱘᱐)

==ᱵᱟᱨᱦᱮ ᱡᱚᱲᱟᱣ ᱠᱚ==
* [https://openlibrary.org/books/OL239730M/The_scientific_papers_of_James_Prescott_Joule The scientific papers of James Prescott Joule (1884)] – annotated by Joule
* [https://archive.org/stream/scientificpapers00joul The joint scientific papers of James Prescott Joule (1887)] – annotated by Joule
* [http://www.chemteam.info/Chem-History/Joule-Heat-1845.html Classic papers of 1845 and 1847 at ChemTeam website] ''On the Mechanical Equivalent of Heat'' and ''On the Existence of an Equivalent Relation between Heat and the ordinary Forms of Mechanical Power''
* [http://www.scienceandsociety.co.uk/results.asp?image=10301513  Joule's water friction apparatus] at '''London Science Museum'''
* ''[http://web.lemoyne.edu/~giunta/JOULE1.html Some Remarks on Heat and the Constitution of Elastic Fluids]'', Joule's 1851 estimate of the speed of a gas molecule
* [https://archiveshub.jisc.ac.uk/manchesteruniversity/data/gb133-jpj Joule Manuscripts] at '''John Rylands Library''', Manchester.
* [http://www.bad.org.uk/Portals/_Bad/History/Historical%20poster%2006.pdf University of Manchester material on Joule] – includes photographs of Joule's house and gravesite
* [http://www.cse.salford.ac.uk/physics Joule Physics Laboratory] at the '''University of Salford'''.
==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Physics]]
[[Category:Chemistry]]
