ᱥᱩᱲᱤᱭᱟᱯᱚᱫᱟ (ଶୁଳିଅାପଦା/Suliapada):  ᱳᱰᱤᱥᱟ ᱯᱚᱱᱚᱛ ᱢᱭᱩᱨᱵᱷᱸᱡᱽ ᱦᱚᱱᱚᱛ ᱨᱮᱱᱟᱜ ᱒᱖ ᱜᱚᱴᱟᱝ <ref>https://mayurbhanj.nic.in/subdivision-blocks/</ref>ᱵᱽᱞᱚᱠ ᱠᱷᱚᱱ ᱢᱤᱫ ᱴᱟᱝ ᱵᱽᱞᱚᱠ ᱦᱩᱭᱩᱜ ᱠᱟᱱᱟ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱾ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱔᱔ ᱠᱤᱞᱚᱢᱤᱴᱚᱨ ᱵᱮᱲᱟᱨᱟᱠᱟᱵ ᱥᱮᱫ ᱪᱟᱞᱟᱣ ᱞᱮᱱᱠᱷᱟᱱ ᱧᱟᱢᱚᱜ-ᱟ ᱾ᱠᱷᱚᱲᱚᱠᱯᱩᱨ ᱠᱷᱚᱱ ᱢᱤᱫ ᱦᱚᱲ ᱮ ᱦᱟᱹᱡᱩᱜ ᱠᱷᱟᱱ ᱥᱟᱸᱠᱟᱨᱟᱭᱤᱞ ᱥᱮᱫᱛᱮ ᱡᱟᱹᱛᱤᱭᱟᱹᱨᱤ ᱰᱟᱦᱟᱨ ᱱᱚ ᱔᱙ ᱡᱚᱡᱚᱢ ᱥᱮᱫ ᱵᱟᱹᱜᱤ ᱦᱚᱴᱚ ᱟᱛᱮᱫ ᱯᱚᱱᱚᱛ ᱰᱟᱦᱟᱨ ᱕ ᱯᱟᱸᱡᱟ ᱟᱛᱮᱫ  ᱖᱕ ᱠᱤᱞᱚᱢᱤᱴᱚᱨ ᱠᱚᱞᱟᱭᱠᱩᱱᱰᱟ-ᱠᱩᱞᱴᱤᱠᱤᱨᱤ ᱦᱚᱨᱛᱮ ᱦᱮᱡ ᱞᱮᱱᱠ ᱠᱷᱟᱱ ᱥᱩᱲᱤᱭᱟᱯᱚᱫᱟᱭ ᱥᱮᱴᱮᱨᱚᱜ-ᱟ ᱾ ᱟᱨ ᱵᱟᱝ ᱠᱷᱟᱱ ᱠᱚᱞᱮᱭᱠᱩᱸᱰᱟ ᱨᱳᱰ ᱥᱟᱵ ᱟᱛᱮ ᱥᱟᱞᱣᱟ ᱨᱮ ᱕ ᱱᱚᱢᱵᱚᱨ ᱯᱚᱱᱚᱛ ᱨᱟᱡᱽ ᱰᱟᱦᱟᱨ ᱯᱟᱸᱡᱟ ᱟᱛᱮᱫ ᱱᱚᱭᱟᱜᱨᱟᱢ -ᱵᱷᱚᱨᱥᱟᱜᱷᱟᱴ-ᱠᱮᱥᱤᱭᱟᱨᱤ ᱨᱳᱰ ᱛᱮ ᱥᱟᱞᱵᱚᱬᱤ ᱥᱮᱫ ᱛᱮ ᱥᱩᱲᱤᱭᱟᱯᱚᱰᱟ ᱥᱮᱴᱮᱨ ᱜᱟᱱᱚᱜ-ᱟ ᱾
==ᱥᱤᱢᱟᱹ==
ᱥᱩᱲᱤᱭᱟᱯᱚᱫᱟ ᱵᱽᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱒᱗᱘ᱹ᱔᱔ km² ᱠᱟᱱᱟ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱵᱮᱸᱜᱚᱞ ᱯᱚᱱᱚᱛ ᱢᱮᱱᱟᱜ-ᱟ, ᱮᱛᱚᱢ ᱨᱮ ᱵᱮᱸᱜᱚᱞ ᱯᱚᱱᱚᱛ ᱢᱮᱱᱟᱜ-ᱟ ,ᱯᱟᱪᱮᱨᱮ ᱠᱩᱞᱤᱟᱱᱟ ᱵᱞᱚᱠ ᱠᱚᱸᱡᱮ ᱨᱮ ᱵᱟᱨᱤᱯᱚᱫᱟ ᱢᱩᱨᱩᱰᱟ ᱵᱞᱚᱠ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Suliapada%20Block/Suliapada_GP%20Map.pdf</ref>

==ᱞᱮᱠᱷᱟᱠᱚ==
᱒᱐᱑᱑ ᱨᱮᱱᱟᱜ ᱦᱚᱲ ᱮᱞ ᱞᱮᱠᱟᱛᱮ ᱱᱚᱣᱟ ᱵᱽᱞᱚᱠ ᱨᱮ ᱑᱙᱓ ᱜᱚᱴᱟᱝ ᱟᱹᱛᱩ ᱟᱨ ᱑᱕ ᱜᱚᱴᱟᱝ ᱜᱨᱟᱢᱯᱚᱸᱪᱟᱭᱚᱛ ᱢᱮᱱᱟᱜ-ᱟ ᱾ ᱵᱽᱞᱚᱠ ᱨᱮ ᱒᱔᱙᱑᱘ ᱚᱲᱟᱜ ᱢᱮᱱᱟᱜ-ᱟ ᱾ ᱱᱚᱣᱟ ᱵᱽᱞᱚᱠ ᱨᱮ ᱑,᱐᱒,᱒᱖᱓ ᱦᱚᱲ ᱢᱮᱱᱟᱜ ᱠᱚᱣᱟ ᱚᱱᱟ ᱢᱩᱫ ᱨᱮ ᱠᱚᱲᱟ ᱠᱚ ᱦᱩᱭᱩᱜ ᱠᱟᱱᱟ ᱕᱑,᱔᱒᱕ ᱟᱨ ᱠᱩᱲᱤ ᱠᱚ ᱦᱩᱭᱩᱜ ᱠᱟᱱᱟ ᱔᱐,᱘᱓᱘᱾ ᱱᱚᱰᱮ ᱨᱮᱱ ᱡᱚᱛᱚ ᱵᱟᱹᱥᱤᱸᱫᱟ ᱟᱹᱛᱩ ᱨᱤᱱ ᱠᱟᱱᱟ ᱠᱚ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾

==ᱟᱹᱢᱟᱹᱞᱤ==
ᱥᱩᱲᱤᱭᱟᱯᱚᱫᱟ ᱨᱮᱱᱟᱜ ᱛᱚᱦᱚᱥᱤᱞ ᱫᱚ ᱵᱦᱟᱞᱤᱭᱟᱥᱚᱞ ᱨᱮ ᱠᱟᱹᱢᱤ ᱠᱟᱱᱟ  ᱟᱨ ᱵᱞᱚᱠ ᱟᱹᱢᱟᱞᱤᱹ ᱫᱚ ᱥᱩᱲᱤᱭᱟᱯᱚᱫᱟ ᱨᱮᱜᱮ ᱢᱮᱱᱟᱜ-ᱟ ᱾ ᱥᱩᱲᱤᱭᱟᱯᱚᱫᱟ ᱛᱚᱦᱚᱥᱤᱞ ᱨᱮ ᱔ ᱜᱚᱴᱟᱝ ᱟᱨ ᱟᱭᱤ ᱢᱚᱱᱰᱚᱲ ᱢᱮᱱᱟᱜ-ᱟ ᱡᱮᱢᱚᱱ ᱥᱩᱲᱤᱭᱟᱯᱚᱫᱟ, ᱠᱳᱥᱴᱷᱟ,ᱵᱟᱜᱷᱲᱟ ᱟᱨ ᱫᱤᱣᱲᱤ<ref>http://bhulekh.ori.nic.in/TahasilWebsite/TahasilInfo.aspx</ref>᱾ ᱵᱽᱞᱚᱠ ᱨᱮ ᱢᱤᱫᱴᱟᱝ ᱛᱷᱟᱱᱟ ᱥᱩᱲᱤᱭᱟᱯᱚᱫᱟ ᱨᱮ ᱢᱮᱱᱟᱜ-ᱟ<ref>https://mayurbhanj.nic.in/police/</ref> ᱾ ᱥᱩᱲᱤᱭᱟᱯᱚᱫᱟ ᱨᱮᱱᱟᱜ ᱠᱳᱥᱴᱷᱟ ᱨᱮ  ᱢᱤᱫ ᱜᱩᱥᱴᱤ ᱰᱟᱠᱛᱚᱨᱠᱷᱟᱱᱟ ᱢᱮᱱᱟᱜ-ᱟ ᱡᱟᱦᱟᱸᱫᱚ ᱥᱟᱨᱚᱥᱠᱚᱢᱟ ᱠᱷᱚᱱ  ᱘ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ<ref>http://www.dhsodisha.nic.in/?q=node/89</ref> ᱾ ᱚᱱᱟ ᱥᱟᱶ ᱥᱩᱲᱤᱭᱟᱯᱚᱫᱟ ,ᱵᱟᱜᱷᱲᱟ,ᱫᱤᱣᱲᱤ,ᱚᱸᱲᱟᱜᱩᱱᱡᱟ,ᱠᱩᱲᱚᱰᱟᱦᱟᱬᱤ ᱨᱮ ᱯᱩᱭᱞᱩ ᱛᱤᱠᱪᱷᱟᱹ ᱛᱟᱞᱢᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/90</ref>᱾ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱠᱟᱱᱟᱨᱟ ᱵᱮᱸᱠ ᱮᱢᱟᱱ ᱵᱮᱸᱠ ᱠᱚᱦᱚᱸ ᱱᱚᱣᱟ ᱵᱞᱚᱠ ᱨᱮ ᱢᱮᱱᱟᱜ-ᱟ ᱾

==ᱵᱟᱰᱟᱭ ᱡᱚᱝ ᱴᱷᱟᱶ==
ᱱᱚᱣᱟ ᱵᱞᱚᱠ ᱨᱮ ᱫᱤᱣᱲᱤ ᱵᱟᱸᱫᱽ ᱢᱤᱫ ᱧᱩᱛᱩᱢᱟᱱ ᱴᱷᱟᱶ ᱠᱟᱱᱟ  ᱡᱟᱦᱟᱸ ᱫᱚ ᱡᱟᱢᱵᱷᱤᱨᱟ ᱰᱮᱢ ᱢᱮᱱᱛᱮᱫ ᱠᱚ ᱢᱮᱛᱟᱜ ᱠᱟᱱᱟ ᱾<ref>http://www.prameyanews.com/rare-turtle-rescued-from-deuli-dam-in-mayurbhanj/</ref> ᱾ ᱥᱩᱲᱤᱯᱚᱫᱟ ᱵᱤᱨ ᱥᱮᱫᱟᱭ ᱠᱷᱚᱱ ᱟᱹᱰᱤ ᱧᱩᱛᱩᱢ ᱢᱮᱱᱟᱜ-ᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
==ᱵᱟᱦᱨᱮ ᱡᱚᱱᱚᱲ==
*https://mayurbhanj.nic.in/
[[ᱛᱷᱚᱠ:ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱵᱽᱞᱚᱠ]]
