ᱥᱩᱲᱤᱭᱟᱯᱚᱫᱟ (ଶୁଳିଅାପଦା/Suliapada):  ᱳᱰᱤᱥᱟ ᱯᱚᱱᱚᱛ ᱢᱭᱩᱨᱵᱷᱸᱡᱽ ᱦᱚᱱᱚᱛ ᱨᱮᱱᱟᱜ ᱒᱖ ᱜᱚᱴᱟᱝ <ref>https://mayurbhanj.nic.in/subdivision-blocks/</ref>ᱵᱽᱞᱚᱠ ᱠᱷᱚᱱ ᱢᱤᱫ ᱴᱟᱝ ᱵᱽᱞᱚᱠ ᱦᱩᱭᱩᱜ ᱠᱟᱱᱟ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱾ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱔᱔ ᱠᱤᱞᱚᱢᱤᱴᱚᱨ ᱵᱮᱲᱟᱨᱟᱠᱟᱵ ᱥᱮᱫ ᱪᱟᱞᱟᱣ ᱞᱮᱱᱠᱷᱟᱱ ᱧᱟᱢᱚᱜ-ᱟ ᱾ᱡᱟᱢᱥᱮᱫᱯᱩᱨ ᱠᱷᱚᱱ ᱢᱤᱫ ᱦᱚᱲ ᱮ ᱦᱟᱹᱡᱩᱜ ᱠᱷᱟᱱ ᱥᱟᱸᱠᱟᱨᱟᱭᱤᱞ ᱥᱮᱫᱛᱮ ᱖᱕ ᱠᱤᱞᱚᱢᱤᱴᱚᱨ ᱦᱚᱨᱛᱮ ᱦᱮᱡ ᱫᱟᱲᱮᱭᱟᱜ ᱟᱭ  ᱟᱨ ᱵᱟᱝ ᱜᱷᱟᱴᱥᱤᱞᱟ ᱫᱷᱟᱞᱢᱩᱜᱚᱰ ᱦᱚᱨ ᱛᱮ ᱵᱚᱦᱚᱲᱟᱜᱚᱰᱟ ᱥᱮᱫ ᱛᱮ ᱥᱩᱲᱤᱭᱟᱯᱚᱫᱟ  ᱑᱐᱔ ᱠᱤᱞᱚᱢᱤᱴᱚᱨ ᱦᱮᱡ ᱠᱟᱛᱮᱫ ᱥᱟᱨᱚᱥᱠᱚᱢᱟᱭ ᱥᱮᱴᱮᱨ ᱫᱟᱲᱮᱭᱟᱜ-ᱟ ᱾ᱨᱮᱞ ᱰᱟᱦᱟᱨ ᱛᱮᱦᱚᱸ ᱵᱟᱞᱮᱥᱚᱨ ᱠᱷᱚᱱ ᱵᱩᱰᱟᱹᱢᱚᱨᱟ ᱦᱮᱡ ᱟᱛᱮ ᱚᱱᱮ ᱠᱷᱚᱱ ᱑᱙ ᱠᱤᱞᱚᱢᱤᱴᱚᱨ ᱦᱚᱨ ᱛᱮ ᱥᱟᱨᱥᱠᱚᱬᱟ ᱦᱮᱡ ᱜᱟᱱᱚᱜ-ᱟ ᱾
==ᱥᱤᱢᱟᱹ==
ᱥᱩᱲᱤᱭᱟᱯᱚᱫᱟ ᱵᱽᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱓᱑᱑ᱹ᱘᱔ km² ᱠᱟᱱᱟ ᱾ ᱥᱩᱲᱤᱭᱟᱯᱚᱫᱟ ᱵᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱵᱮᱸᱜᱚᱞ ᱟᱨ ᱡᱷᱟᱨᱠᱟᱸᱰ ᱯᱚᱱᱚᱛ ᱢᱮᱱᱟᱜ-ᱟ, ᱮᱛᱚᱢ ᱨᱮ ᱡᱷᱟᱨᱠᱟᱸᱰ ᱯᱚᱱᱚᱛ ᱢᱮᱱᱟᱜ-ᱟ ᱾ᱯᱟᱪᱮᱨᱮ ᱵᱤᱡᱚᱛᱚᱲᱟ ᱵᱞᱚᱠ ᱠᱚᱸᱡᱮ ᱨᱮ ᱵᱤᱥᱚᱭᱤ,ᱵᱟᱺᱨᱤᱯᱳᱥᱤ, ᱠᱩᱞᱤ-ᱟᱱᱟ ᱵᱞᱚᱠ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Suliapada%20Block/Suliapada_GP%20Map.pdf</ref>
==ᱞᱮᱠᱷᱟᱠᱚ==
᱒᱐᱑᱑ ᱨᱮᱱᱟᱜ ᱦᱚᱲ ᱮᱞ ᱞᱮᱠᱟᱛᱮ ᱱᱚᱣᱟ ᱵᱽᱞᱚᱠ ᱨᱮ ᱒᱐᱐ ᱜᱚᱴᱟᱝ ᱟᱹᱛᱩ ᱟᱨ ᱑᱕ ᱜᱚᱴᱟᱝ ᱜᱨᱟᱢᱯᱚᱸᱪᱟᱭᱚᱴ ᱢᱮᱱᱟᱜ-ᱟᱽ᱾ᱵᱽᱞᱚᱠ ᱨᱮ ᱒᱓᱙᱓᱕ ᱚᱲᱟᱜ ᱢᱮᱱᱟᱜ-ᱟ ᱾ ᱱᱚᱣᱟ ᱵᱽᱞᱚᱠ ᱨᱮ ᱑,᱐᱐,᱘᱑᱖ ᱦᱚᱲ ᱢᱮᱱᱟᱜ ᱠᱚᱣᱟ ᱚᱱᱟ ᱢᱩᱫ ᱨᱮ ᱠᱚᱲᱟ ᱠᱚ ᱦᱦᱩᱭᱩᱜ ᱠᱟᱱᱟ ᱕᱐,᱙᱐᱔ ᱟᱨ ᱠᱩᱲᱤ ᱠᱚ ᱦᱩᱭᱩᱜ ᱠᱟᱱᱟ ᱔᱙,᱙᱑᱒᱾ ᱱᱚᱰᱮ ᱨᱮᱱ ᱡᱚᱛᱚ ᱵᱟᱹᱥᱤᱸᱫᱟ ᱟᱹᱛᱩ ᱨᱤᱱ ᱠᱟᱱᱟ ᱠᱚ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾

==ᱟᱹᱢᱟᱹᱞᱤ==
ᱥᱩᱲᱤᱭᱟᱯᱚᱫᱟ ᱨᱮᱱᱟᱜ ᱛᱚᱦᱚᱥᱤᱞ ᱟᱨ ᱵᱞᱚᱠ ᱟᱹᱢᱟᱞᱤᱹ ᱵᱟᱱᱟᱨ ᱫᱚ ᱥᱩᱲᱤᱭᱟᱯᱚᱫᱟ ᱨᱮᱜᱮ ᱢᱮᱱᱟᱜ-ᱟ ᱾ ᱥᱩᱲᱤᱭᱟᱯᱚᱫᱟ ᱛᱚᱦᱚᱥᱤᱞ ᱨᱮ ᱖ ᱜᱚᱴᱟᱝ ᱟᱨ ᱟᱭᱤ ᱢᱚᱱᱰᱚᱲ ᱢᱮᱱᱟᱜ-ᱟ ᱡᱮᱢᱚᱱ ᱥᱩᱲᱤᱭᱟᱯᱚᱫᱟ, ᱥᱤᱨᱥᱟ,ᱨᱟᱡᱟᱞᱳᱠᱟ-᱑, ᱵᱷᱩᱨᱥᱟᱬᱤ, ᱠᱚᱯᱟᱰᱤᱦᱟ, ᱯᱳᱠᱷᱳᱨᱤᱭᱟ <ref>http://bhulekh.ori.nic.in/TahasilWebsite/TahasilInfo.aspx</ref>᱾ ᱵᱽᱞᱚᱠ ᱨᱮ ᱢᱤᱫᱴᱟᱝ ᱛᱷᱟᱱᱟ ᱡᱷᱟᱨᱯᱚᱠᱳᱨᱤᱭᱟ ᱨᱮ ᱢᱮᱱᱟᱜ-ᱟ ᱾ ᱥᱩᱲᱤᱭᱟᱯᱚᱫᱟ ᱨᱮᱱᱟᱜ ᱥᱤᱨᱥᱟ ᱨᱮ  ᱢᱤᱫ ᱜᱩᱥᱴᱤ ᱰᱟᱠᱛᱚᱨᱠᱷᱟᱱᱟ ᱢᱮᱱᱟᱜ-ᱟ ᱡᱟᱦᱟᱸᱫᱚ ᱥᱟᱨᱚᱥᱠᱚᱢᱟ ᱠᱷᱚᱱ  ᱘ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ<ref>http://www.dhsodisha.nic.in/?q=node/89</ref> ᱾ ᱚᱱᱟ ᱥᱟᱶ ᱯᱟᱠᱴᱤᱭᱟ ,ᱥᱩᱲᱤᱭᱟᱯᱚᱫᱟ,ᱡᱷᱟᱨᱯᱳᱠᱳᱨᱤᱭᱟ ᱨᱮ ᱯᱩᱭᱞᱩ ᱛᱤᱠᱪᱷᱟᱹ ᱛᱟᱞᱢᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/90</ref>᱾ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱳᱰᱤᱥᱟ ᱜᱨᱟᱢᱭᱚ ᱵᱮᱸᱠ, ᱥᱴᱮᱴ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱥᱤᱱᱰᱤᱠᱮᱴ ᱵᱮᱸᱠ,ᱢᱚᱭᱩᱨᱵᱷᱚᱸᱡ ᱥᱚᱢᱚᱵᱟᱭ ᱵᱮᱸᱠ ᱮᱢᱟᱱ ᱵᱮᱸᱠ ᱠᱚᱦᱚᱸ ᱱᱚᱣᱟ ᱵᱞᱚᱠ ᱨᱮ ᱢᱮᱱᱟᱜ-ᱟ ᱾

==ᱵᱟᱪᱷᱱᱟᱣ ᱢᱟᱰᱮᱨ==
ᱥᱩᱲᱤᱭᱟᱯᱚᱫᱟ ᱵᱤᱫᱷᱟᱱᱥᱚᱵᱷᱟ ᱵᱟᱪᱷᱱᱟᱣ ᱢᱟᱰᱮᱨ ᱫᱚ ᱥᱩᱲᱤᱭᱟᱯᱚᱫᱟ, ᱵᱤᱡᱚᱛᱲᱟ, ᱵᱤᱥᱚᱭᱤ ᱵᱞᱚᱠ ᱟᱨ ᱠᱩᱥᱩᱢᱤ ᱵᱞᱚᱠ ᱨᱮᱱᱟᱜ ᱯᱮᱭᱟ ᱜᱨᱟᱢ ᱯᱚᱸᱪᱟᱭᱚᱛ ᱡᱚᱭᱚᱯᱩᱨ, ᱠᱩᱥᱩᱢᱤ ᱟᱨ ᱢᱚᱭᱩᱨᱫᱟᱨ ᱡᱤᱹᱯᱤ ᱢᱮᱥᱟ ᱟᱛᱮᱫ ᱦᱩᱭ ᱟᱠᱟᱱᱟ ᱾ ᱒᱐᱑᱙ ᱨᱮᱱᱟᱜ ᱵᱟᱪᱷᱚᱱ ᱨᱮ ᱵᱤ ᱡᱮ ᱯᱤ ᱨᱤᱱᱤᱡ ᱵᱩᱰᱷᱟᱹᱱ ᱢᱩᱨᱢᱩ ᱡᱤᱛᱠᱟᱹᱨ ᱞᱮᱱᱟᱭ ᱾
==ᱧᱮᱞ ᱡᱚᱝ ᱴᱦᱟᱶ==

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
==ᱵᱟᱦᱨᱮ ᱡᱚᱱᱚᱲ==
*https://mayurbhanj.nic.in/
[[ᱛᱷᱚᱠ:ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱵᱽᱞᱚᱠ]]
