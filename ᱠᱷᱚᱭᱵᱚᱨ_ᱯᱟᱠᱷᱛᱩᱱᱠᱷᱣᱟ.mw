'''ᱠᱷᱚᱭᱵᱚᱨ ᱯᱟᱠᱷᱛᱩᱱᱠᱷᱣᱟ''' (ᱤᱝᱞᱤᱥᱺ [[:en:Khyber Pakhtunkhwa|Khyber Pakhtunkhwa]]) ᱫᱚ ᱞᱟᱦᱟ ᱛᱮ ᱮᱛᱚᱢ-ᱯᱟᱪᱮ ᱟᱲᱮ ᱯᱨᱚᱵᱷᱤᱱᱥ (northwestern frontier province) ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱱᱚᱶᱟ ᱫᱚ ᱯᱟᱠᱤᱥᱛᱟᱱ ᱨᱮᱱᱟᱜ ᱯᱩᱱ ᱜᱚᱴᱟᱝ ᱯᱨᱚᱵᱷᱤᱱᱥ ᱢᱩᱸᱫᱽ ᱨᱮᱱᱟᱜ ᱢᱤᱫᱴᱟᱝ ᱯᱨᱚᱵᱷᱤᱱᱥ ᱠᱟᱱᱟ ᱾ ᱱᱚᱶᱟ ᱫᱚ ᱥᱩᱵᱟ-ᱮ-ᱥᱚᱨᱦᱚᱫᱽ ᱧᱩᱛᱩᱢ ᱛᱮᱦᱚᱸ ᱠᱚ ᱩᱨᱩᱢ ᱜᱮᱭᱟ, ᱡᱟᱦᱟᱸ ᱫᱚ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱥᱤᱢᱟᱹ ᱨᱮ ᱢᱮᱱᱟᱜᱼᱟ ᱾ ᱱᱚᱸᱰᱮ ᱵᱟᱹᱲᱛᱤ ᱠᱟᱛᱮ ᱯᱚᱥᱛᱩᱱᱚ ᱡᱟᱹᱛ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ, ᱱᱩᱠᱩ ᱫᱚ ᱚᱱᱟ ᱴᱚᱴᱷᱟ ᱨᱮ ᱯᱟᱠᱷᱛᱩᱱ ᱦᱚᱸ ᱠᱚ ᱢᱮᱛᱟ ᱠᱚ ᱠᱟᱱᱟ ᱾ ᱱᱩᱠᱩᱣᱟᱜ ᱡᱟᱱᱟᱢ ᱯᱟᱹᱨᱥᱤ ᱫᱚ [[ᱯᱟᱥᱛᱚ]] ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱴᱚᱴᱷᱟ ᱨᱮ ᱒ ᱠᱚᱨᱚᱲ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ, ᱚᱱᱟ ᱢᱩᱸᱫᱽ ᱠᱷᱚᱱ ᱑᱕ ᱜᱮᱥᱟᱥᱟᱭ ᱜᱟᱱ ᱦᱚᱲ ᱫᱚ ᱟᱯᱷᱜᱟᱱᱤᱥᱛᱟᱱ ᱠᱷᱚᱱ ᱟᱥᱨᱟ ᱞᱟᱹᱜᱤᱫ ᱠᱚ ᱦᱮᱡ ᱟᱠᱟᱱᱟ ᱾

==ᱪᱷᱟᱹᱴᱭᱟᱹᱨ==
ᱡᱚᱠᱷᱚᱱ ᱵᱨᱤᱴᱤᱥ ᱠᱚ ᱱᱚᱸᱰᱮ ᱯᱨᱚᱵᱷᱤᱱᱥ (province) ᱠᱚ ᱛᱷᱟᱯᱚᱱ ᱠᱮᱫᱼᱟ, ᱩᱱ ᱫᱚ ᱮᱛᱚᱢ-ᱯᱟᱪᱮ ᱟᱲᱮ ᱯᱨᱚᱵᱷᱤᱱᱥ (orth West Frontier Province) ᱠᱚ ᱧᱩᱛᱩᱢ ᱠᱮᱫᱼᱟ ᱾ ᱱᱚᱶᱟ ᱫᱚ ᱥᱤᱧᱚᱛᱤᱭᱟᱹ ᱥᱟᱢᱨᱟᱡᱽ (Indian Empire) 
ᱨᱮᱱᱟᱜ ᱮᱛᱚᱢ ᱯᱟᱪᱮ ᱥᱮᱦᱮᱫ ᱨᱮ ᱛᱟᱦᱮᱸᱠᱟᱱ ᱠᱷᱟᱹᱛᱤᱨ ᱚᱱᱠᱟ ᱠᱚ ᱧᱩᱢ ᱞᱮᱫᱼᱟ ᱾<ref>{{cite book|last1=Morrison|first1=Cameron|title=A New Geography of the Indian Empire and Ceylon|url=https://archive.org/details/in.ernet.dli.2015.56267|date=1909|publisher=T.Nelson and Sons|page=176}}</ref>
[[ᱯᱟᱠᱤᱥᱛᱟᱱ]] ᱵᱮᱱᱟᱣᱮᱱ ᱛᱟᱭᱚᱢ, ᱱᱚᱶᱟ ᱧᱩᱛᱩᱢ ᱛᱮᱜᱮ ᱪᱚᱲᱟᱣᱜ ᱠᱟᱱ ᱛᱟᱦᱮᱸᱫ, ᱢᱮᱱᱠᱷᱟᱱ ᱯᱟᱥᱛᱩᱱ ᱡᱟᱹᱛᱤᱭᱟᱹᱨᱤ ᱫᱚᱞ (Pashtun nationalist party), ᱟᱣᱟᱢᱤ ᱡᱟᱹᱛᱤᱭᱟᱹᱨᱤ ᱫᱚᱞ (Awami National Party) ᱠᱚ ᱰᱤᱢᱟᱸᱰ (demand) ᱠᱮᱫᱼᱟ ᱵᱟᱝᱢᱟ ᱱᱚᱶᱟ ᱯᱨᱚᱵᱷᱤᱱᱥ ᱫᱚ "ᱯᱟᱠᱷᱛᱩᱱᱠᱷᱣᱟ" ᱧᱩᱛᱩᱢ ᱛᱮ ᱟᱹᱨᱩᱜ ᱢᱟ ᱢᱮᱱᱛᱮ ᱾<ref>{{cite book|last1=Ayers|first1=Alyssa|title=Speaking Like a State: Language and Nationalism in Pakistan|date=23 July 2009|publisher=[[Cambridge University Press]]|page=61|isbn=978-0521519311}}</ref> ᱟᱠᱚᱣᱟᱜ ᱫᱚ ᱢᱮᱱ ᱠᱟᱛᱷᱟ ᱫᱚ ᱦᱩᱭᱩᱜ ᱠᱟᱱᱟ ᱪᱤ, ᱯᱚᱧᱡᱟᱵᱤ ᱦᱚᱲ, ᱥᱤᱱᱫᱷᱤ ᱦᱚᱲ ᱟᱨ ᱵᱟᱞᱚᱪᱤ ᱦᱚᱲ ᱠᱚ ᱞᱟᱹᱜᱤᱫ ᱠᱷᱟᱱ ᱡᱟᱹᱛ ᱞᱮᱠᱟᱛᱮ ᱴᱚᱴᱷᱟ ᱧᱩᱛᱩᱢ ᱢᱮᱱᱟᱜᱼᱟ, ᱢᱮᱱᱠᱷᱟᱱ ᱯᱟᱥᱛᱩᱱ ᱦᱚᱲ ᱠᱚ ᱞᱟᱹᱜᱤᱫ ᱫᱚ ᱵᱟᱹᱱᱩᱜᱼᱟ ᱾<ref name="Pakhtunkhwa">{{cite web|url=http://pakhtunkhwa.com/html/body_nwfp_in_search_of_a_name.html|title=NWFP in search of a name|work=pakhtunkhwa.com|accessdate=24 January 2016|url-status=dead|archiveurl=https://web.archive.org/web/20160131042427/http://pakhtunkhwa.com/html/body_nwfp_in_search_of_a_name.html|archivedate=31 January 2016|df=dmy-all}}</ref>
