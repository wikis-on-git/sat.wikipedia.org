[[File:Flag_of_Mongolia.svg|thumb|ᱢᱚᱝᱜᱚᱞᱤᱭᱟ ᱨᱮᱭᱟᱜ ᱪᱤᱨ]]
[[File:Mongolia (orthographic projection).svg|thumb|ᱢᱚᱝᱜᱚᱞᱤᱭᱟ ᱨᱮᱭᱟᱜ ᱫᱚᱲᱚᱢ]]

ᱢᱚᱝᱜᱚᱞᱤᱭᱟ ᱫᱚ ᱛᱟᱞᱟ ᱯᱩᱨᱩᱵᱽ [[ᱮᱥᱤᱭᱟ]] ᱨᱮᱱᱟᱝ ᱫᱤᱫ ᱫᱤᱥᱚᱢ ᱠᱟᱱᱟ ᱾ [[ᱵᱷᱟᱨᱚᱛ]] ᱥᱟᱶ ᱢᱚᱝᱜᱚᱞᱤᱭᱟ ᱨᱮᱭᱟᱜ ᱨᱟᱡᱽᱱᱤᱛᱤᱠ ᱥᱟᱹᱜᱟᱹᱭ ᱫᱚ ᱑᱙᱕᱕ ᱥᱟᱞ  ᱰᱤᱥᱮᱢᱵᱚᱠ ᱒᱔ ᱨᱮ ᱡᱚᱲᱟᱣ ᱞᱮᱱᱟ ᱾ ᱥᱚᱵᱷᱤᱭᱮᱛ ᱥᱚᱝᱜᱷᱚ ᱛᱟᱭᱚᱢ ᱢᱚᱝᱜᱚᱞᱤᱭᱟ ᱜᱮ ᱢᱤᱫᱴᱟᱝ ᱫᱤᱥᱚᱢ ᱡᱟᱦᱟᱸᱭ ᱥᱟᱶ ᱵᱷᱟᱨᱚᱛ ᱥᱟᱹᱜᱟᱹᱭ ᱮ ᱡᱚᱲᱟᱣ ᱞᱮᱜ-ᱟ᱾᱑᱙᱗᱑ ᱥᱟᱞ ᱨᱮ ᱵᱟᱝᱞᱟᱫᱮᱥ ᱢᱩᱠᱛᱤ ᱥᱚᱝᱜᱨᱟᱢ ᱨᱮ ᱢᱚᱝᱜᱚᱞᱤᱭᱟ ᱫᱚ ᱵᱷᱟᱨᱚᱛ ᱮ ᱥᱚᱦᱚᱫ ᱞᱮᱫᱮᱭᱟ ᱾  
==ᱱᱟᱜᱟᱢ==
[[ᱪᱮᱝᱜᱤᱡᱽ ᱠᱷᱟᱸ]] ᱧᱩᱛᱩᱢᱟᱱ ᱢᱤᱫ ᱡᱚᱫᱫᱷᱟ ᱑᱒᱐᱖ ᱥᱟᱞ ᱨᱮ ᱢᱚᱝᱜᱚᱞ ᱥᱟᱢᱨᱟᱡᱚᱭ ᱵᱮᱨᱮᱫ ᱞᱮᱜ-ᱟ ᱾ ᱱᱚᱶᱟ ᱜᱮ ᱛᱟᱭᱚᱢ ᱫᱚ ᱢᱚᱝᱜᱚᱞᱤᱭᱟ ᱧᱩᱛᱩᱢ ᱛᱮ ᱟᱹᱨᱩᱭᱮᱱᱟ ᱾ ᱱᱚᱶᱟ ᱥᱟᱢᱨᱟᱡᱚ ᱫᱚ [[ᱪᱤᱱ]] ᱠᱷᱚᱱ ᱮᱦᱚᱵ ᱠᱟᱛᱮ ᱛᱟᱞᱟ ᱮᱥᱤᱭᱟ ᱨᱮᱭᱟᱜ [[ᱤᱨᱟᱱ]], [[ᱤᱨᱟᱠ]], [[ᱛᱩᱨᱠᱤ]] ᱟᱨ [[ᱤᱭᱩᱨᱚᱯ]] ᱨᱮᱭᱟᱜ [[ᱯᱚᱞᱟᱱᱰ]] ᱦᱟᱹᱵᱤᱡ ᱯᱟᱥᱱᱟᱣ ᱞᱮᱱᱟ ᱾ ᱢᱤᱫ ᱚᱠᱛᱚ ᱫᱚ ᱯᱩᱨᱟᱹ ᱮᱥᱤᱭᱟ ᱱᱚᱶᱟ ᱥᱟᱢᱨᱟᱡᱚᱭ ᱨᱮᱭᱟᱜ ᱠᱚᱵᱽᱡᱟ ᱨᱮ ᱛᱟᱦᱮᱸ ᱠᱟᱱᱟ ᱾

==ᱚᱛᱱᱚ==
᱑᱕,᱖᱔,᱑᱑᱖ ᱵᱟᱜᱩᱱ ᱠᱤᱞᱚᱢᱤᱴᱚᱨ ᱡᱟᱜᱟ ᱨᱮ ᱟᱴᱮᱫ ᱟᱠᱟᱱ,<ref>{{cite web|url=https://www.cia.gov/library/publications/the-world-factbook/rankorder/2147rank.html |title=Countries by area |publisher=CIA World Factbook |date= |accessdate=2013-06-28}}</ref> ᱱᱚᱶᱟ ᱫᱤᱥᱚᱢ ᱫᱚ ᱡᱮᱜᱮᱛ ᱨᱮᱭᱟᱜ ᱑᱙ ᱟᱱᱟᱜ ᱢᱟᱨᱟᱝ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱫᱚ ᱫᱚᱨᱮᱭᱟ ᱰᱷᱤᱯ ᱵᱟᱹᱱᱩᱜ-ᱟᱱ ᱫᱚᱥᱟᱨ ᱢᱟᱨᱟᱝ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱫᱤᱥᱚᱢ ᱨᱮ ᱓᱐ ᱞᱟᱠ ᱜᱟᱱ ᱦᱚᱲ ᱠᱚ ᱛᱟᱦᱮᱸᱱᱟ ᱾ ᱢᱚᱝᱜᱚᱞᱤᱭᱟ ᱨᱮᱭᱟᱜ ᱨᱟᱡᱽᱜᱟᱲ [[ᱩᱞᱟᱱᱵᱟᱴᱚᱨ]] ᱨᱮ ᱪᱮᱝᱜᱤᱡᱽ ᱠᱷᱟᱸ ᱥᱟᱫᱚᱢ ᱨᱮ ᱫᱮᱡ ᱟᱠᱟᱱ ᱢᱤᱫ ᱢᱩᱨᱛᱤ ᱢᱮᱱᱟᱜ-ᱟ ᱾
==ᱫᱷᱚᱨᱚᱢ== 
ᱢᱚᱝᱜᱚᱞᱤᱭᱟ ᱨᱮᱱ ᱟᱹᱰᱤ ᱵᱟᱹᱲᱛᱤ ᱦᱚᱲ ᱜᱮ [[ᱵᱩᱫᱫᱷᱚ ᱫᱷᱚᱨᱚᱢ]] ᱨᱮᱱ ᱠᱟᱱᱟ ᱠᱚ ᱾ 
==ᱦᱟᱹᱱᱟᱹᱴᱤᱧ==
ᱢᱚᱝᱜᱚᱞᱤᱭᱟ ᱫᱚ ᱒᱑ ᱜᱚᱴᱟᱝ ᱯᱨᱚᱫᱮᱥ (ᱚᱱᱰᱮᱱᱟᱜ ᱯᱟᱹᱨᱥᱤ ᱛᱮᱫᱚ '''ᱮᱢᱟᱜᱽ''' Aimages) ᱟᱨ ᱒᱒᱙ ᱜᱚᱴᱟᱝ ᱡᱤᱞᱟᱹ (ᱚᱱᱰᱮᱱᱟᱜ ᱯᱟᱹᱨᱥᱤ '''ᱥᱚᱢ''' sums) ᱨᱮ ᱦᱟᱹᱴᱤᱧ ᱟᱠᱟᱱᱟ ᱾ <ref>{{cite book|author=Givaandondogiin Purevsambuu|title=Mongolia|year=2006|publisher=Montsame News Agency|isbn=978-99929-0-627-9|page=46}}</ref>
==ᱯᱟᱹᱨᱥᱤ==
ᱱᱚᱰᱮᱱᱟᱜ ᱥᱚᱨᱠᱟᱨᱤ ᱯᱟᱹᱨᱥᱤ ᱫᱚ ᱢᱚᱝᱜᱚᱞᱤᱭᱟᱱ ᱠᱟᱱᱟ ᱾ ᱚᱱᱟ ᱵᱮᱫᱚᱨ ᱛᱩᱨᱠᱤ ᱟᱨ ᱨᱩᱥᱤᱭᱳ ᱯᱟᱹᱨᱥᱤ ᱦᱚᱸ ᱱᱚᱰᱮ ᱪᱟᱹᱞᱩᱜ ᱜᱮᱭᱟ ᱾ [[ᱢᱚᱦᱟᱵᱷᱟᱨᱚᱛ]] ᱫᱷᱟᱨᱟᱵᱟᱦᱤᱠ ᱫᱚ ᱢᱟᱝᱜᱚᱞᱤᱭᱟᱱ ᱯᱟᱹᱨᱥᱤ ᱛᱮ ᱟᱹᱨᱩ ᱠᱟᱛᱮ ᱩᱞᱟᱱᱵᱚᱴ ᱨᱮᱭᱟᱜ ᱴᱤᱹᱵᱷᱤᱹ ᱨᱮᱠᱚ ᱩᱪᱷᱟᱹᱱ ᱟᱠᱟᱜ-ᱟ ᱾ ᱦᱤᱱᱫᱤ ᱯᱷᱤᱞᱤᱢ ᱦᱚᱸ ᱱᱚᱰᱮ ᱦᱚᱲ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾  ᱯᱚᱧᱪᱚᱛᱚᱱᱛᱨᱚ, ᱨᱟᱢᱟᱭᱚᱬ, ᱥᱚᱠᱩᱱᱛᱚᱲᱟ, ᱠᱟᱢᱚᱥᱩᱛᱨᱚ, ᱜᱚᱫᱟᱱ ᱟᱨ ᱠᱚᱴᱤ ᱛᱚᱝ ᱠᱚᱦᱚᱸ ᱢᱚᱝᱜᱚᱞᱤᱭᱟᱱ ᱯᱟᱹᱨᱥᱤ ᱛᱮ ᱩᱪᱷᱟᱹᱱ ᱟᱠᱟᱱᱟ ᱾ 

==ᱵᱟᱦᱨᱮ ᱡᱚᱱᱚᱲ==
* https://or.wikipedia.org/wiki/%E0%AC%AE%E0%AC%99%E0%AD%8D%E0%AC%97%E0%AD%8B%E0%AC%B2%E0%AC%BF%E0%AC%86
==ᱥᱟᱹᱠᱷᱭᱟᱹᱛ==


[[ᱛᱷᱚᱠ:ᱮᱥᱤᱭᱟ]] 
[[ᱛᱷᱚᱠ:ᱫᱤᱥᱟᱹᱢ]]
[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
