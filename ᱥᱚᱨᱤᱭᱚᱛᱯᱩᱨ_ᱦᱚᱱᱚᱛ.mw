'''ᱥᱚᱨᱤᱭᱚᱛᱯᱩᱨ ᱦᱚᱱᱟᱛ''' ᱵᱟᱝᱞᱟᱫᱮᱥ ᱨᱮᱭᱟᱜ ᱛᱟᱞᱟ ᱰᱷᱟᱠᱟ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱟᱱᱟ᱾
==ᱱᱟᱜᱟᱢ ᱟᱨ ᱞᱟᱭᱚᱝ==
ᱥᱚᱨᱤᱭᱚᱛᱯᱩᱨ ᱦᱚᱱᱚᱛ ᱨᱮᱭᱟᱜ ᱡᱚᱡᱷᱟ ᱥᱩᱢᱩᱝ ᱑᱑᱘᱒.᱕᱓ ᱵᱚᱨᱜᱚ ᱠᱤᱞᱚᱢᱤᱴᱟᱹᱨ ᱱᱤᱭᱟᱹ ᱦᱚᱱᱚᱛ ᱨᱮᱭᱟᱜ ᱩᱛᱟᱹᱨ ᱫᱚ ᱢᱩᱱᱥᱤᱜᱚᱸᱡᱽ ᱦᱚᱱᱚᱛ, ᱫᱟᱹᱠᱷᱤᱱ ᱫᱚ ᱵᱚᱨᱤᱥᱟᱞ ᱦᱚᱱᱚᱛ, ᱯᱩᱨᱩᱵᱽ ᱫᱚ ᱪᱟᱸᱫᱯᱩᱨ ᱦᱚᱱᱚᱛ, ᱯᱩᱪᱷᱤᱢ ᱫᱚ ᱢᱟᱫᱟᱨᱤᱯᱩᱨ ᱦᱚᱱᱚᱛ ᱢᱮᱱᱟᱜ-ᱟ᱾ ᱱᱚᱸᱰᱮᱱᱟᱜ ᱜᱚᱲ ᱞᱚᱞᱚ ᱥᱤᱛᱩᱝ ᱑᱒° ᱥᱮᱞᱥᱤᱭᱟᱥ ᱠᱷᱚᱱ ᱓᱕° ᱥᱮᱞᱥᱤᱭᱟᱥ ᱫᱷᱟᱹᱵᱤᱡᱽ᱾ ᱫᱟᱜ ᱨᱮᱭᱟᱜ ᱜᱚᱲᱟᱱ ᱫᱚ ᱒᱑᱐᱕ ᱢᱤ ᱢᱤ᱾ ᱟᱨ ᱱᱚᱣᱭᱟ ᱫᱚ ᱢᱤᱫᱴᱟᱝ ᱪᱚᱨ ᱮᱞᱟᱠᱟ ᱠᱟᱱᱟ᱾ 
==ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱚ==
ᱥᱚᱨᱤᱭᱚᱛᱯᱩᱨ ᱦᱚᱱᱚᱛ ᱨᱮ ᱖ ᱜᱚᱴᱟᱝ ᱩᱯᱚᱡᱮᱞᱟ, ᱗ ᱜᱚᱴᱟᱝ ᱛᱷᱟᱱᱟ, ᱖᱔ ᱜᱚᱴᱟᱝ ᱤᱭᱩᱱᱤᱭᱚᱱ ᱯᱚᱨᱤᱥᱚᱫ, ᱔᱕ ᱜᱚᱴᱟᱝ ᱳᱭᱟᱨᱰ, ᱙᱓ ᱜᱚᱴᱟᱝ ᱢᱚᱦᱚᱞᱞᱟ, ᱑᱒᱓᱐ ᱜᱚᱴᱟᱝ  ᱟᱛᱚ, ᱟᱨ ᱖᱐᱘ ᱜᱚᱴᱟᱝ ᱢᱳᱡᱽᱚᱟ ᱢᱮᱱᱟᱜ-ᱟ᱾ 
ᱱᱤᱭᱟᱹ ᱦᱚᱱᱚᱛ ᱨᱮᱭᱟᱜ ᱩᱯᱚᱡᱮᱞᱟ ᱧᱩᱛᱩᱢ ᱠᱚ:
*ᱡᱟᱡᱤᱨᱟ ᱩᱯᱚᱡᱮᱞᱟ
*ᱥᱚᱨᱤᱭᱚᱛᱯᱩᱨ ᱥᱚᱫᱚᱨ ᱩᱯᱚᱡᱮᱞᱟ
*ᱜᱚᱥᱟᱭᱤᱨᱦᱟᱴ ᱩᱯᱚᱡᱮᱞᱟ
*ᱰᱟᱢᱩᱰᱟ ᱩᱯᱚᱡᱮᱞᱟ
*ᱵᱷᱮᱫᱚᱨᱜᱚᱸᱡᱽ ᱩᱯᱚᱡᱮᱞᱟ
*ᱱᱚᱲᱤᱭᱟ ᱩᱯᱚᱡᱮᱞᱟ ᱟᱨ
*ᱥᱚᱠᱷᱤᱯᱩᱨ ᱛᱷᱟᱱᱟ᱾
==ᱫᱩᱨᱤᱵ ᱛᱩᱢᱟᱹᱞ==
ᱱᱤᱭᱟᱹ ᱦᱚᱱᱚᱛ ᱨᱮ ᱢᱮᱱᱟᱜ ᱠᱚ ᱡᱟᱹᱥᱛᱤ ᱦᱚᱲ ᱟᱵᱟᱫ ᱡᱚᱢᱤ ᱠᱚᱨᱮᱠᱚ ᱠᱟᱹᱢᱤ ᱵᱟᱲᱟᱭᱟ᱾ ᱟᱹᱰᱤ ᱜᱟᱱ ᱛᱩᱢᱟᱹᱞ ᱧᱟᱢᱜ ᱞᱮᱠᱟᱱ ᱫᱩᱨᱤᱵ ᱫᱚ ᱦᱩᱲᱩ, ᱯᱟᱴ, ᱜᱚᱦᱩᱢ ᱯᱮᱭᱟᱸᱡᱽ, ᱥᱮᱠᱮᱨᱠᱮᱱᱫᱟ, ᱠᱩᱲᱪᱟᱹ, ᱥᱟᱶ ᱟᱨᱦᱚᱸ ᱟᱭᱢᱟ ᱞᱮᱠᱟᱱ ᱫᱩᱨᱤᱵ ᱠᱚᱦᱚᱸ ᱧᱟᱢᱚᱜ-ᱟ᱾
ᱚᱱᱟ ᱛᱟᱞᱟ ᱨᱮ ᱯᱟᱴ, ᱯᱮᱭᱟᱸᱡᱽ, ᱟᱫᱦᱮ ᱟᱨ ᱠᱩᱲᱪᱟᱹ ᱠᱚ ᱵᱟᱡᱟᱨ ᱛᱟᱞᱟᱛᱮ ᱟᱹᱰᱤ ᱜᱮ ᱫᱩᱨᱤᱵ ᱠᱚ ᱛᱩᱢᱟᱹᱞ ᱫᱟᱲᱮᱜ-ᱟ᱾
==ᱥᱤᱞᱯᱚ ᱠᱚ==
ᱱᱤᱭᱟᱹ ᱦᱚᱱᱚᱛ ᱨᱮᱫᱚ ᱥᱤᱞᱯᱚ ᱠᱟᱨᱠᱷᱟᱱᱟ ᱫᱚ ᱟᱹᱵᱤ ᱫᱚ ᱵᱟᱱᱩᱜ-ᱟ᱾ ᱪᱟᱞᱟᱜ ᱠᱟᱱ ᱚᱠᱛᱚᱨᱮ ᱦᱚᱱᱚᱛ ᱨᱮ ᱛᱷᱚᱲᱟ ᱠᱟᱹᱴᱤᱜ ᱥᱤᱞᱯᱚ ᱠᱚᱜᱤ ᱦᱩᱭᱟᱠᱟᱱᱟ᱾ ᱟᱫᱚ ᱚᱱᱟ ᱫᱚ ᱪᱟᱩᱞᱮ ᱦᱩᱲᱩᱝ ᱚᱴᱚ ᱢᱮᱞ ᱺ ᱑᱗᱔ ᱜᱚᱴᱟᱝ, ᱦᱚᱞᱚᱝ ᱦᱩᱲᱩᱝ ᱚᱴᱚ ᱢᱮᱞ ᱺ ᱑᱑᱒ ᱜᱚᱴᱟᱝ, ᱢᱚᱭᱫᱟ ᱦᱩᱲᱩᱝ ᱚᱴᱚ ᱢᱮᱞ ᱺ ᱔ ᱜᱚᱴᱟᱝ, ᱵᱚᱨᱚᱯᱷ ᱛᱮᱭᱟᱨ ᱠᱚᱞ ᱺ ᱑᱓ ᱜᱚᱴᱟᱝ,  ᱥᱩᱱᱩᱢ ᱛᱮᱭᱟᱨ ᱢᱮᱞ ᱓ ᱜᱚᱴᱟᱝ᱾
==ᱦᱟᱹᱡᱩᱜ ᱥᱮᱱᱚᱜ ᱥᱩᱵᱤᱫᱷᱟ==
ᱫᱟᱜ ᱰᱟᱦᱟᱨ ᱟᱨ ᱜᱷᱩᱴᱩ ᱰᱟᱦᱟᱨ ᱵᱟᱱᱟᱨ ᱜᱮ ᱢᱮᱱᱟᱜ-ᱟ᱾ ᱷᱠᱟᱠᱟ ᱥᱮᱱᱚᱜ ᱦᱩᱭ ᱞᱮᱱ ᱠᱷᱟᱱ ᱯᱚᱨᱛᱷᱚᱢ ᱫᱚ ᱵᱟᱥ ᱜᱟᱹᱰᱤᱛᱮ ᱢᱟᱳ-ᱟ ᱚᱱᱟ ᱯᱚᱨ ᱞᱚᱧᱪ ᱛᱮ ᱜᱟᱰᱟ ᱯᱟᱨᱚᱢ ᱦᱩᱭᱩᱜ-ᱟ ᱦᱟᱱᱟ ᱟᱲᱮ ᱢᱟᱡᱷᱤᱨ ᱜᱷᱟᱴ ᱚᱸᱰᱮ ᱠᱷᱚᱱ ᱟᱵᱟᱨ ᱢᱚᱴᱚᱨ ᱜᱟᱰᱤ ᱛᱮ ᱥᱮᱱᱚᱜ ᱦᱩᱭᱩᱜ-ᱟ᱾
==ᱠᱷᱤᱞᱟᱹᱴ ᱠᱚ==
*ᱠᱟᱱᱟᱢᱟᱪᱷᱤ
*ᱫᱟᱲᱤᱭᱟᱵᱟᱱᱫᱷᱟ
*ᱜᱚᱞᱞᱟᱪᱷᱩᱴ
*ᱦᱟᱰᱩᱰᱩ
*ᱠᱨᱤᱠᱮᱴ
*ᱯᱷᱩᱰᱵᱚᱞ
==ᱯᱟᱹᱨᱥᱤ ᱟᱨ ᱥᱚᱸᱥᱠᱟᱨ==
ᱵᱟᱝᱞᱟ ᱯᱟᱹᱨᱥᱤ ᱫᱚ ᱯᱚᱨᱫᱷᱟᱱ ᱯᱟᱹᱨᱥᱤ ᱠᱟᱱᱟ᱾ ᱟᱨ ᱱᱸᱰᱮᱱ ᱠᱚ ᱦᱚᱲᱟᱜ ᱥᱚᱸᱥᱠᱟᱨ ᱫᱚ ᱵᱟᱝᱜᱟᱞᱤᱠᱚ ᱞᱮᱠᱟ᱾
==ᱟᱨᱦᱚᱸ ᱧᱮᱞ==
* [[ᱰᱷᱟᱠᱟ ᱯᱚᱱᱚᱛ]]
* [[ᱵᱟᱝᱞᱟᱫᱮᱥ ᱨᱮᱭᱟᱜ ᱦᱚᱱᱚᱛ ᱠᱚ]]
==ᱵᱟᱨᱦᱮ ᱡᱚᱱᱚᱲ==
==ᱯᱷᱮᱵᱟᱛ==
