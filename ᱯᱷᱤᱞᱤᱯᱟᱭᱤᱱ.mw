'''ᱯᱷᱤᱞᱤᱯᱟᱭᱤᱱ''' ᱥᱚᱨᱠᱟᱨᱤ ᱞᱮᱠᱟᱛᱮ ᱫᱚ ᱯᱷᱤᱞᱤᱯᱟᱭᱤᱱ ᱯᱨᱚᱡᱟᱛᱚᱱᱛᱨᱚ ᱠᱚ ᱢᱮᱛᱟᱜᱼᱟ᱾ ᱱᱚᱣᱟ ᱫᱚ ᱠᱚᱸᱭᱮ-ᱯᱩᱨᱩᱵᱽ ᱮᱥᱤᱭᱟ ᱨᱮᱱᱟᱜ ᱢᱤᱫᱼᱴᱮᱱ ᱫᱤᱥᱟᱹᱢ ᱠᱟᱱᱟ᱾ ᱱᱤᱭᱟᱹ ᱨᱮᱱᱟᱜ ᱨᱟᱡᱽᱫᱷᱟᱱᱤ ᱫᱚ [[ᱢᱮᱱᱤᱞᱟ]]᱾

== ᱱᱟᱜᱟᱢ ==

=== ᱤᱥᱯᱮᱱ ᱞᱟᱦᱟ ᱦᱟᱹᱴᱤᱧ ===
ᱯᱷᱤᱞᱤᱯᱟᱭᱤᱱ ᱨᱮᱱ ᱥᱮᱫᱟᱭ ᱦᱚᱲ [ᱱᱤᱜᱨᱳ] ᱡᱟᱹᱛᱤ ᱠᱚ ᱫᱚ ᱓᱐,᱐᱐᱐ ᱥᱮᱨᱢᱟ ᱞᱟᱦᱟ ᱨᱮ [[ᱵᱳᱨᱱᱤᱣᱚ]] ᱟᱨ [[ᱥᱩᱢᱟᱛᱨᱟ]] ᱫᱷᱤᱯ ᱠᱷᱚᱱ ᱠᱩ ᱦᱮᱡ ᱞᱮᱱᱟ᱾ ᱚᱱᱟ ᱛᱟᱭᱚᱢ ᱠᱚᱸᱭᱮ ᱠᱷᱚᱱ ᱢᱟᱞᱚᱭ ᱡᱟᱹᱛᱤ ᱨᱮᱱ ᱦᱚᱲ ᱦᱟᱹᱡᱩᱜ ᱠᱩ ᱮᱦᱚᱵ ᱠᱮᱫᱟ᱾ ᱢᱟᱞᱚᱭ ᱠᱩ ᱫᱚ ᱱᱚᱱᱰᱮ ᱵᱟᱨᱟᱝᱜᱮ ᱧᱤᱛᱩᱢ ᱛᱮ ᱠᱩ ᱩᱨᱩᱢᱟ᱾ ᱙ ᱥᱟᱭ ᱥᱮᱨᱢᱟ ᱠᱷᱚᱱ ᱪᱤᱱ ᱨᱮᱱ ᱵᱮᱯᱟᱨᱤ ᱠᱩ ᱱᱚᱱᱰᱮ ᱦᱟᱹᱡᱩᱜ ᱠᱩ ᱮᱦᱚᱵ ᱠᱮᱫᱟ ᱟᱨ ᱱᱚᱱᱰᱮ ᱜᱤ ᱛᱟᱦᱮᱱ ᱠᱩ ᱮᱦᱚᱵ ᱠᱮᱫᱟ᱾ ᱟᱫᱚᱢ ᱚᱠᱛᱮ ᱫᱚ ᱟᱨᱚᱵᱽ ᱨᱮᱱ ᱦᱚᱲᱟᱜ [[ᱫᱟᱜ ᱡᱟᱦᱟᱡᱽ]] ᱠᱩ ᱦᱚᱸ ᱱᱚᱱᱰᱮ ᱵᱷᱤᱲᱟᱹᱜ ᱠᱟᱱᱛᱟᱦᱮᱱᱟ᱾ ᱱᱩᱠᱩᱜᱤ ᱯᱷᱤᱞᱤᱯᱟᱭᱤᱱ ᱨᱮᱱᱟᱜ ᱫᱟᱹᱠᱷᱤᱱ ᱨᱮ [[ᱤᱥᱞᱟᱢ ᱫᱷᱚᱨᱚᱢ]] ᱠᱩ ᱯᱟᱥᱱᱟᱣ ᱠᱮᱫᱟ᱾ ᱢᱮᱱᱠᱷᱟᱱ ᱑᱖ ᱥᱟᱭ ᱥᱮᱨᱢᱟ ᱨᱮ [[ᱤᱥᱯᱮᱱ]] ᱨᱮᱱ ᱦᱚᱲ ᱦᱟᱹᱡᱩᱜ ᱞᱟᱦᱟᱨᱮ ᱢᱟᱞᱚᱭ ᱡᱟᱹᱛᱤ ᱜᱤᱠᱩ ᱛᱟᱦᱮ ᱠᱟᱱᱟ ᱯᱷᱤᱞᱤᱯᱟᱭᱤᱱ ᱨᱮᱱ ᱢᱩᱠᱷᱤᱭᱟᱹ ᱡᱟᱹᱛᱤ ᱫᱚ᱾

=== ᱤᱥᱯᱮᱱ ᱦᱟᱹᱴᱤᱧ ===
ᱯᱚᱨᱛᱩᱜᱤᱡᱽ ᱨᱮᱱ ᱞᱟᱹᱣᱠᱟᱹ ᱫᱟᱲᱟᱱ ᱦᱚᱲ [[ᱯᱷᱮᱨᱫᱤᱱᱟᱱᱫᱚ ᱢᱟᱜᱮᱞᱟᱱ]] ᱑᱕᱑᱒ ᱥᱮᱨᱢᱟ ᱨᱮ ᱯᱷᱤᱞᱤᱯᱟᱭᱤᱱᱮ ᱥᱮᱴᱮᱨ ᱞᱮᱱᱟ᱾ ᱟᱨ ᱤᱥᱯᱮᱱ ᱨᱮᱱ ᱞᱮᱠᱟᱛᱮ ᱚᱱᱟ ᱫᱷᱤᱯᱮ ᱫᱟᱵᱤ ᱠᱮᱫᱟ᱾ ᱢᱮᱱᱠᱷᱟᱱ ᱩᱱᱤ ᱫᱚ ᱱᱚᱱᱰᱮ ᱟᱭᱢᱟ ᱫᱤᱱ ᱵᱟᱭ ᱛᱟᱦᱮ ᱠᱟᱱᱟ᱾ ᱛᱟᱭᱚᱢᱛᱮ ᱤᱥᱯᱮᱱ ᱨᱮᱱᱟᱜ ᱯᱨᱚᱵᱷᱟᱵᱽ ᱯᱟᱥᱱᱟᱜ ᱮᱦᱚᱵ ᱮᱱᱟ᱾ ᱟᱨ [[ᱤᱥᱟᱹᱭ ᱫᱷᱚᱨᱚᱢ]] ᱨᱮᱱᱟᱜ ᱮᱦᱚᱵ ᱦᱩᱭᱮᱱᱟ᱾

᱑᱘᱑᱐ ᱥᱮᱨᱢᱟ ᱨᱮ  ᱮᱯᱮᱱ ᱠᱷᱚᱱ ᱯᱷᱩᱨᱜᱟᱹᱞ ᱞᱟᱦᱟ ᱦᱟᱹᱵᱤᱡ ᱯᱷᱤᱞᱤᱯᱟᱭᱤᱱ ᱨᱮᱱᱟᱜ ᱫᱷᱤᱯ ᱠᱩ ᱫᱚ ᱤᱥᱯᱮᱱ ᱨᱮᱱᱟᱜ ᱩᱛᱟᱹᱨ ᱟᱢᱮᱨᱤᱠᱟ ᱴᱷᱮᱱ ᱛᱟᱦᱮ ᱠᱟᱱᱟ᱾ ᱯᱷᱤᱞᱤᱯᱟᱭᱤᱱ ᱟᱨ ᱩᱛᱟᱹᱨ ᱟᱢᱮᱨᱤᱠᱟ ᱨᱮ ᱪᱟᱞᱟᱜ ᱦᱟᱹᱡᱩᱜ ᱛᱟᱦᱮ ᱠᱟᱱᱟ᱾ [[ᱞᱩᱥᱚᱱ ᱫᱷᱤᱯ]] ᱨᱮᱱᱟᱜ ᱢᱮᱱᱤᱞᱟ ᱥᱚᱦᱚᱨ ᱵᱮᱲᱦᱟᱭ ᱠᱟᱛᱮᱜ ᱤᱥᱯᱮᱱ ᱨᱮᱱᱟᱜ ᱩᱯᱚᱱᱤᱵᱮᱥ ᱛᱮᱭᱟᱨ ᱨᱟᱠᱟᱵ ᱮᱱᱟ᱾ ᱦᱚᱲ ᱠᱩ ᱵᱮᱡᱟᱭᱛᱮ ᱠᱮᱛᱷᱚᱞᱤᱠ ᱤᱥᱟᱹᱭ ᱨᱮ ᱠᱩ ᱩᱪᱟᱹᱲᱮᱱᱟ᱾ ᱢᱮᱱᱠᱷᱟᱱ ᱛᱟᱞᱟ ᱯᱷᱤᱞᱤᱯᱟᱭᱤᱱ ᱟᱨ ᱞᱩᱥᱚᱱ ᱵᱟᱨᱦᱮ ᱨᱮ ᱡᱮᱞᱮᱠᱟ [[ᱢᱤᱱᱫᱟᱱᱟᱣ ᱫᱷᱤᱯ]] ᱨᱮ ᱫᱚ ᱤᱥᱯᱮᱱ ᱨᱮᱱᱟᱜ ᱯᱨᱚᱵᱷᱟᱵᱽ ᱠᱚᱢ ᱜᱤ ᱛᱟᱦᱮ ᱠᱟᱱᱟ᱾

ᱡᱤᱞᱤᱧ ᱤᱥᱯᱮᱱ ᱥᱟᱥᱚᱱ ᱚᱠᱛᱮ ᱟᱭᱢᱟ ᱦᱩᱞ ᱦᱩᱭᱞᱮᱱᱟ᱾ ᱑᱙ ᱥᱟᱭ ᱥᱮᱨᱢᱟ ᱨᱮᱱᱟᱜ ᱢᱩᱪᱟᱹᱫ ᱥᱮᱡ ᱤᱣᱨᱳᱯ ᱨᱮ ᱚᱞᱚᱜ ᱯᱷᱤᱞᱤᱯᱟᱭᱤᱱ ᱠᱩ ᱫᱚ ᱮᱥᱯᱮᱱ ᱥᱟᱥᱚᱱ ᱵᱤᱨᱩᱫᱽ ᱨᱮ ᱯᱨᱚᱛᱤᱵᱟᱫᱽ ᱠᱩ ᱮᱦᱚᱵ ᱠᱮᱫᱟ᱾ ᱯᱷᱤᱞᱤᱯᱟᱭᱤᱱ ᱡᱟᱹᱛᱤᱠᱩ ᱛᱟᱞᱟᱨᱮ ᱡᱟᱛᱤᱭᱚᱛᱟᱵᱟᱫ ᱛᱮᱭᱟᱨ ᱨᱟᱠᱟᱵ ᱮᱱᱟ᱾ ᱑᱘᱙᱘ ᱥᱮᱨᱢᱟ ᱨᱮ ᱤᱥᱯᱮᱱ-ᱢᱟᱨᱠᱩᱱ ᱞᱟᱹᱲᱦᱟᱹᱭ ᱨᱮ ᱢᱟᱨᱠᱤᱱ ᱠᱩ ᱫᱚ ᱢᱮᱱᱤᱞᱟ ᱩᱯᱚᱥᱟᱜᱚᱨ ᱨᱮ ᱤᱥᱯᱮᱱ ᱞᱟᱹᱣᱠᱟᱹ ᱥᱮᱱᱟ ᱠᱩ ᱦᱤᱨᱟᱹᱣ ᱠᱮᱫ ᱠᱩᱣᱟ᱾ ᱪᱮᱱ ᱨᱮᱱ ᱵᱚᱝᱥᱚ ᱯᱷᱤᱞᱤᱯᱟᱭᱤᱱ ᱱᱮᱛᱟ [[ᱮᱢᱤᱞᱤᱣ ᱟᱜᱤᱱᱟᱞᱫᱳ]] ᱤᱱᱟᱹ ᱵᱚᱪᱷᱚᱨ ᱜᱤ ᱑᱒ ᱡᱩᱱ ᱯᱷᱤᱞᱤᱯᱟᱭᱤᱱ ᱤᱥᱯᱮᱱ ᱠᱷᱚᱱ ᱯᱷᱩᱨᱜᱟᱹᱞᱮ ᱜᱷᱚᱥᱚᱱᱟ ᱠᱮᱫᱟ᱾
