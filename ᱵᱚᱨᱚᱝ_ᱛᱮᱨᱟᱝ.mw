ᱵᱚᱨᱚᱝ ᱛᱮᱨᱟᱝ (ᱤᱝᱨᱟᱹᱡᱤᱺ Rongbong Terong) ᱫᱚ ᱟᱥᱟᱢ ᱨᱮᱱ ᱢᱤᱫᱴᱮᱱ ᱟᱹᱰᱤ ᱜᱟᱹᱠᱷᱩᱲ ᱚᱱᱚᱞᱤᱭᱟᱹ ᱟᱨ ᱥᱮᱪᱮᱫᱤᱭᱟᱹ ᱠᱟᱱᱟᱭ| ᱠᱟᱨᱵᱤ ᱥᱟᱶᱦᱮᱫ ᱨᱮᱢ ᱥᱩᱛᱨᱮᱛ ᱞᱮᱠᱟ ᱛᱮ ᱫᱟᱭᱤᱠ ᱵᱷᱟᱨ ᱦᱟᱢᱮᱴᱤᱡ ᱯᱟᱹᱦᱤᱞ ᱦᱚᱲ ᱠᱟᱱᱟᱭ| ᱩᱱᱤ ᱫᱚ ᱟᱥᱚᱠᱟᱭ ᱛᱮ ᱟᱥᱟᱢᱤᱥ ᱟᱨ ᱠᱟᱨᱵᱤ ᱯᱟᱹᱨᱥᱤ ᱛᱮ ᱥᱟᱶᱦᱮᱫ-ᱮ ᱥᱤᱨᱡᱟᱹᱣ ᱟᱜᱩ ᱟᱠᱟᱫᱟ| ᱱᱤᱭᱟᱹ ᱵᱮᱜᱚᱨ ᱦᱚᱸ ᱩᱱᱤ ᱫᱚ ᱟᱥᱟᱢ ᱥᱟᱦᱤᱛᱭᱚ ᱥᱚᱵᱦᱟ ᱨᱮᱱ ᱯᱟᱨᱥᱮᱛ ᱨᱮᱭᱟᱜ ᱫᱟᱭᱤᱠ ᱵᱟᱨ ᱫᱷᱟᱣ ᱛᱮ ᱠᱚ ᱪᱟᱞ ᱟᱫᱮ ᱛᱟᱦᱮᱸ ᱠᱟᱱᱟ| ᱵᱚᱨᱚᱝ ᱛᱮᱨᱟᱝ ᱟᱜ ᱡᱚᱭᱚᱱ ᱨᱮᱱ  ᱩᱫᱽᱜᱟᱹᱣᱱᱟ ᱦᱚᱲ ᱫᱚᱭ ᱛᱟᱦᱮᱸ ᱠᱟᱱᱟ ᱟᱵᱚ ᱨᱮᱱ ᱡᱟᱹᱛᱨᱤᱭᱟᱹ ᱵᱟᱵᱟ ᱢᱚᱦᱟᱛᱢᱟ ᱜᱟᱱᱫᱷᱤ|ᱵᱚᱨᱚᱝ ᱛᱮᱨᱟᱝ ᱫᱚ ᱴᱟᱹᱱᱰᱤ ᱟᱨ ᱵᱩᱨᱩ ᱛᱟᱞᱟ ᱨᱮ ᱥᱤᱵᱤᱞ ᱥᱟᱹᱜᱟᱹᱭ ᱛᱚᱱᱚᱞ ᱨᱮ ᱟᱥᱟᱢᱵᱦᱮᱲ ᱮᱢᱟᱱᱮ ᱰᱚᱦᱚ ᱞᱮᱫᱟ| ᱠᱟᱨᱵᱤ ᱥᱚᱢᱟᱡᱽ ᱠᱷᱚᱱ ᱥᱟᱹᱝᱜᱤᱧ ᱨᱮ ᱛᱟᱦᱮᱸ ᱠᱟᱛᱮ ᱨᱮᱦᱚᱸ ᱠᱟᱨᱵᱤ ᱟᱝᱞᱚᱝ ᱨᱮᱭᱟᱜ ᱦᱯᱭ ᱦᱤᱥᱤᱫ, ᱜᱟᱰᱟ- ᱢᱩᱰᱩ, ᱵᱤᱨ ᱵᱩᱨᱩ ᱮᱢᱟᱱ ᱥᱤᱨᱡᱚᱱ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸ ᱠᱟᱛᱮ ᱨᱮᱦᱚᱸ ᱪᱮᱫ ᱞᱮᱠᱟ ᱛᱮ ᱵᱤᱨ ᱵᱵᱩᱨᱩ ᱨᱮ ᱯᱟᱹᱴᱷᱩᱣᱟᱹ ᱠᱚᱲᱟ ᱠᱩᱲᱤ ᱠᱚ ᱥᱮᱪᱮᱫ ᱠᱚ ᱦᱚᱭᱚᱜ-ᱟ ᱚᱟᱱ ᱨᱮᱭᱟᱜ ᱟᱹᱰᱤ ᱟᱸᱴᱮ ᱡᱩᱨᱩᱢᱩᱴᱩ ᱞᱮᱫᱟ|
==ᱡᱟᱱᱟᱢ ᱟᱨ ᱥᱮᱪᱮᱫ==
ᱵᱚᱨᱚᱝ ᱛᱮᱨᱟᱝ ᱟᱜ ᱡᱟᱱᱟᱢ ᱫᱚ ᱑᱙᱓᱗ ᱥᱮᱨᱢᱟ ᱨᱮᱭᱟᱜ ᱑᱓ ᱡᱟᱱᱩᱣᱟᱨᱤ ᱨᱮ ᱠᱟᱨᱵᱤ ᱟᱝᱞᱚᱝ ᱦᱚᱱᱚᱛ ᱨᱮᱭᱟᱜ ᱵᱚᱠᱚᱞᱤᱭᱟ ᱜᱷᱟᱴ ᱨᱮᱭᱟᱜ ᱞᱟᱝᱵᱩᱫᱤᱝᱯᱤ ᱨᱮ ᱦᱚᱭ ᱞᱮᱱᱟ| ᱩᱱᱤ ᱨᱮᱱ ᱟᱯᱛ ᱛᱮᱰ ᱟᱜ ᱧᱩᱛᱩᱢ ᱫᱚ ᱨᱩᱯᱥᱤᱝ ᱛᱮᱨᱟᱝ ᱛᱟᱦᱮᱸ ᱠᱟᱱᱟ ᱟᱨ ᱮᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱵᱟ-ᱤᱠ ᱨᱚᱝᱦᱟᱯᱤ ᱛᱟᱦᱮᱸ ᱠᱟᱱᱟ| ᱵᱚᱨᱚᱝ ᱛᱮᱨᱟᱝ ᱫᱚ ᱞᱚᱝᱠᱟ ᱨᱮᱭᱟᱜ ᱩᱪᱪᱚ ᱢᱟᱫᱷᱭᱚᱢᱤᱠ ᱥᱠᱩᱞ ᱠᱦᱚᱱ ᱢᱮᱴᱨᱤᱠ ᱵᱤᱱᱤᱰᱮ ᱯᱟᱥ ᱞᱮᱫᱟ ᱟᱨ ᱱᱚᱜᱟᱶ ᱠᱚᱞᱮᱡᱽ ᱠᱷᱚᱱ ᱛᱟᱭᱚᱢ ᱥᱮᱱᱟᱜ ᱥᱮᱪᱮᱫ ᱫᱚᱭ ᱦᱟᱛᱟᱣ ᱞᱮᱫᱟ ᱟᱥᱟᱢᱤᱥ ᱛᱮᱭᱮ ᱵᱤᱮᱹ ᱞᱮᱫᱟ| ᱑᱙᱖᱖ ᱥᱮᱨᱢᱟ ᱨᱮ ᱜᱩᱣᱟᱦᱟᱴᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱟᱥᱟᱢᱤᱥ ᱛᱮ ᱮᱢ ᱯᱟᱥ ᱞᱮᱫᱟ|
==ᱠᱟᱹᱢᱤ ᱡᱤᱭᱚᱱ==
ᱵᱚᱨᱚᱝ ᱛᱮᱨᱟᱝ ᱰᱚ ᱞᱚᱝᱠᱟ ᱦᱟᱭ ᱥᱠᱩᱞ, ᱠᱟᱠᱤ ᱦᱟᱭ ᱥᱠᱩᱞ, ᱰᱤᱯᱷᱩ ᱦᱟᱭ ᱥᱠᱩᱞ ᱮᱢᱟᱱ ᱠᱚ ᱨᱮ ᱢᱤᱫ ᱞᱮᱛᱟᱲ ᱜᱮ ᱢᱟᱪᱮᱫ ᱞᱮᱠᱟ ᱛᱮᱭᱮ ᱠᱟᱹᱢᱤ ᱞᱮᱫᱟ ᱛᱟᱭᱚᱢ ᱛᱮ ᱰᱤᱯᱷᱩ ᱠᱚᱞᱮᱡᱽ ᱨᱮ ᱟᱥᱟᱢᱤᱥ ᱰᱤᱯᱟᱹᱴ ᱨᱮᱱ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮ ᱠᱟᱹᱢᱤᱭᱮ ᱮᱛᱚᱦᱚᱵ ᱞᱮᱫᱟ| ᱚᱱᱟ ᱦᱩᱫᱟᱹ ᱒᱐᱐᱒ ᱥᱮᱨᱢᱟ ᱨᱮᱭᱟᱜ ᱓᱐ ᱰᱤᱥᱮᱢᱵᱚᱨ ᱢᱟᱹᱦᱤᱛᱮ ᱡᱤᱨᱟᱹᱣ ᱞᱮᱱᱟ|
