{{Infobox settlement
| name                    = ᱛᱚᱣᱟᱝ
| native_name             =
| native_name_lang        = bo
| other_name              =
| settlement_type         = ᱵᱟᱡᱟᱨ
| image_skyline           = Tawang-town.jpg
| image_alt               =
| image_caption           = Tawang with [[Tawang Monastery]] in background
| nickname                =
| pushpin_map             = India Arunachal Pradesh#India
| pushpin_label_position  = right
| pushpin_map_alt         =
| pushpin_map_caption     = Location in Arunachal Pradesh, India
| coordinates             = {{coord|27|35|18|N|91|51|55|E|display=inline,title}}
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_type1       = [[States and territories of India|ᱯᱚᱱᱚᱛ]]
| subdivision_type2       = [[List of districts of India|ᱦᱚᱱᱚᱛ]]
| subdivision_name1       = [[ᱚᱨᱩᱬᱟᱪᱚᱲ ᱯᱨᱚᱫᱮᱥ]]
| subdivision_name2       = [[Tawang district|ᱛᱚᱣᱟᱝ]]
| established_title       = <!-- ᱛᱷᱟᱯᱚᱱ -->
| established_date        =
| founder                 =
| named_for               =
| government_type          = [[ᱢᱩᱱᱤᱥᱤᱯᱟᱞ ᱠᱚᱨᱯᱚᱨᱮᱥᱚᱱ]]
| governing_body          = [[ᱱᱚᱜᱚᱨ ᱯᱟᱞᱤᱠᱟ]]
| unit_pref               = Metric
| area_footnotes          =
| area_total_km2          =
| area_rank               =
| elevation_footnotes     =
| elevation_m             = 2669
| population_total        = 11202
| population_as_of        = 2011
| population_footnotes    =
| population_density_km2  = auto
| population_rank         =
| population_demonym      =
| timezone1               = [[Indian Standard Time|IST]]
| utc_offset1             = +5:30
| postal_code_type        = <!-- [[Postal Index Number|PIN]] -->
| postal_code             =
| registration_plate      = [[Vehicle registration plates of India|AR]]
| website                 =
| footnotes               =
| | blank_name              = [[Köppen climate classification|ᱦᱚᱭᱞᱚᱝ]]
| blank_info              = [[Oceanic climate#Subtropical highland variety (Cwb)|Cwb]]
}}

'''ᱛᱚᱣᱟᱝ''' ᱫᱚ [[ᱚᱨᱩᱱᱟᱪᱚᱞ ᱯᱨᱚᱫᱮᱥ]] ᱯᱚᱱᱚᱛ ᱨᱮᱭᱟᱜ ᱢᱤᱫ ᱵᱟᱡᱟᱨ ᱠᱟᱱᱟ ᱡᱟᱦᱟᱸ ᱫᱚ ᱛᱚᱣᱟᱝ ᱦᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱦᱚᱸ ᱠᱟᱱᱟ ᱾ ᱛᱚᱣᱟᱝ ᱫᱚ ᱚᱨᱩᱬᱟᱪᱚᱞ ᱯᱨᱚᱫᱮᱥ ᱨᱮᱭᱟᱜ ᱩᱛᱚᱨ-ᱯᱩᱪᱷᱤᱢ ᱱᱟᱠᱷᱟ ᱨᱮ ᱢᱮᱱᱟᱜ-ᱟ ᱾ ᱛᱚᱣᱟᱝ ᱨᱮᱭᱟᱜ ᱩᱛᱚᱨ-ᱯᱩᱨᱩᱵᱽ ᱱᱟᱠᱷᱟ ᱨᱮᱫᱚ ᱛᱤᱵᱚᱛ, ᱫᱩᱠᱷᱤᱱ-ᱯᱩᱪᱷᱤᱢ ᱨᱮᱫᱚ ᱵᱷᱩᱴᱟᱱ, ᱟᱨ ᱫᱩᱠᱷᱤᱱ-ᱯᱩᱨᱩᱵᱽ ᱨᱮᱫᱚ ᱯᱩᱪᱷᱤᱢ ᱠᱚᱢᱮᱝ ᱢᱮᱱᱟᱜ-ᱟ ᱾ ᱛᱚᱣᱟᱝ ᱫᱚ ᱦᱮᱢᱟᱞ ᱵᱩᱨᱩ ᱨᱮᱭᱟᱜ ᱫᱟᱥᱱᱟ ᱨᱮ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱓᱕᱐᱐ ᱠᱤ.ᱢᱤ. ᱩᱥᱩᱞ ᱨᱮ ᱢᱮᱱᱟᱜ-ᱟ ᱾ 

ᱛᱚᱣᱟᱝ ᱨᱮᱭᱟᱜ ᱢᱩᱠᱷᱤᱭᱟᱹ ᱠᱟᱢ-ᱠᱟᱡᱽ ᱫᱚ ᱪᱟᱥᱵᱟᱥ ᱟᱨ ᱡᱟᱱᱣᱟ ᱠᱚ ᱟᱹᱥᱩᱞ ᱠᱚ ᱾ ᱱᱚᱣᱟ ᱫᱚ ᱥᱤᱨᱡᱚᱱ ᱨᱮᱭᱟᱜ ᱨᱩᱯ ᱨᱚᱝ ᱞᱚᱠᱟᱛᱮ ᱟᱹᱰᱤ ᱜᱮ ᱪᱚᱨᱚᱠ ᱪᱮᱦᱮᱨᱟᱦᱟ ᱾ ᱩᱠᱩ ᱟᱠᱟᱱ ᱥᱚᱨᱚᱜᱽ ᱨᱮᱭᱟᱜ ᱧᱩᱛᱩᱢ ᱛᱮ ᱱᱚᱣᱟ ᱫᱚ ᱥᱟᱸᱜᱷᱟᱨᱤᱭᱟᱹ ᱠᱚᱣᱟᱜ ᱢᱚᱱᱮ ᱟᱹᱰᱤ ᱜᱮ ᱢᱩᱦᱤᱛᱟ ᱾ ᱛᱚᱣᱟᱝ ᱫᱚ ᱟᱹᱰᱤ ᱜᱮ ᱪᱚᱨᱚᱠ ᱪᱮᱦᱨᱟᱦᱟ ᱾ ᱧᱮᱧᱮᱞᱤᱭᱟᱹ ᱠᱚ ᱱᱚᱰᱮᱱᱟᱜ ᱟᱹᱰᱤ ᱪᱚᱨᱚᱠ ᱪᱟᱴᱟᱱᱤ, ᱠᱟᱹᱴᱤᱡ ᱠᱟᱹᱴᱤᱡ ᱟᱹᱛᱩ, ᱱᱮᱢᱚᱥ ᱡᱷᱟᱨᱱᱟ ᱟᱨ ᱱᱚᱣᱟ ᱠᱚ ᱥᱟᱶ ᱥᱟᱶᱛᱮ ᱟᱹᱰᱤ ᱜᱟᱱ ᱧᱮᱞ ᱡᱚᱝ ᱨᱮᱭᱟᱜ ᱛᱟᱠ ᱢᱮᱱᱟᱜ-ᱟ ᱾ ᱱᱚᱣᱟ ᱠᱚ ᱪᱷᱟᱰᱟ ᱠᱟᱛᱮ ᱱᱚᱰᱮᱱᱟᱜ ᱱᱟᱜᱟᱢ, ᱫᱷᱚᱨᱚᱢ ᱟᱨ ᱢᱟᱨᱮ ᱠᱟᱛᱷᱟ ᱠᱚ ᱨᱮᱭᱟᱜ ᱢᱤᱞᱚᱱ ᱧᱟᱯᱟᱢᱚᱜ ᱨᱮᱭᱟᱜ ᱦᱚᱸ ᱧᱮᱞᱚᱜ-ᱟ ᱾ ᱛᱚᱣᱟᱝ ᱨᱮᱭᱟᱜ ᱧᱩᱛᱩᱢ ᱫᱚ ᱑᱗ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮ ᱢᱤᱨᱟᱠ ᱞᱟᱢᱟᱭ ᱪᱷᱟᱹᱴᱭᱟᱹᱨ ᱞᱮᱫ ᱛᱟᱦᱮᱸᱫ ᱾ ᱱᱚᱰᱮ ᱫᱚ ᱢᱳᱱᱯᱟ ᱡᱟᱹᱛᱤ ᱟᱱ ᱟᱹᱫᱤᱵᱟᱹᱥᱤ ᱠᱚ ᱛᱟᱦᱮᱸᱱᱟ ᱾ ᱱᱚᱣᱟ ᱡᱟᱹᱛᱤ ᱫᱚ ᱢᱚᱜᱚᱞ ᱠᱚ ᱥᱟᱹᱜᱟᱹᱭ ᱛᱟᱠᱚ ᱢᱮᱱᱟᱜ-ᱟ ᱾ ᱱᱩᱠᱩ ᱫᱚ ᱫᱷᱤᱨᱤ ᱟᱨ ᱢᱟᱫ ᱛᱮ ᱵᱮᱱᱟᱣ ᱟᱠᱟᱫ ᱚᱲᱟᱜ ᱨᱮᱠᱚ ᱛᱟᱦᱮᱸᱱᱟ ᱾ ᱥᱤᱨᱡᱚᱱ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱥᱟᱶ ᱥᱟᱶᱛᱮ ᱧᱮᱧᱮᱞᱤᱭᱟᱹ ᱠᱚᱫᱚ ᱱᱚᱰᱮᱱᱟᱜ ᱟᱹᱰᱤᱜᱟᱱ ᱵᱚᱣᱫᱷ ᱯᱤᱴᱷ ᱦᱚᱸ ᱠᱚ ᱧᱮᱞ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱢᱚᱴᱷ ᱠᱚᱫᱚ ᱟᱹᱰᱤ ᱵᱷᱟᱹᱜᱤ ᱩᱯᱨᱩᱢ ᱮ ᱟᱢᱮᱴ ᱟᱠᱟᱫ-ᱟ ᱾ ᱱᱚᱰᱮ ᱫᱚ ᱮᱥᱤᱭᱟ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱢᱚᱴᱷ ᱫᱚ ᱛᱚᱣᱟᱝ ᱢᱚᱴᱷ ᱜᱮ ᱠᱟᱱᱟ ᱾  ᱟᱡᱟᱜ ᱵᱚᱣᱫᱷ ᱢᱚᱴᱷᱚ ᱞᱟᱹᱜᱤᱫ ᱱᱚᱣᱟ ᱫᱚ ᱯᱩᱨᱟᱹ ᱡᱮᱜᱮᱛ ᱨᱮ ᱪᱤᱱᱦᱟᱹᱣ ᱢᱮᱱᱟᱜ-ᱟ ᱾

== ᱛᱚᱣᱟᱝ ᱢᱚᱴᱷ ==

ᱛᱚᱣᱟᱝ ᱢᱚᱴᱷ ᱚᱨᱩᱬᱟᱪᱚᱲ ᱯᱠᱚᱫᱮᱥ ᱨᱮᱭᱟᱜ ᱛᱚᱣᱟᱝ ᱵᱟᱡᱟᱨ ᱨᱮ ᱢᱮᱱᱟᱜ ᱢᱤᱫ ᱵᱚᱣᱫᱷᱚ ᱠᱟᱱᱟ ᱾ ᱛᱚᱣᱟᱝ ᱢᱚᱴᱷ  ᱫᱚ ᱢᱮᱨᱟᱠ ᱞᱟᱢᱟ ᱞᱳᱰᱨᱮ ᱜᱽᱭᱟᱛᱥᱳ ᱜᱮ ᱑᱖᱘᱐-᱘᱑ ᱮᱰᱤ ᱨᱮᱭ ᱵᱮᱱᱟᱣ ᱦᱚᱪᱚ ᱞᱮᱫ-ᱟ ᱾ ᱛᱚᱣᱟᱝ ᱢᱚᱴᱷ ᱫᱚ ᱢᱤᱫ ᱵᱩᱨᱩ ᱨᱮ ᱵᱮᱱᱟᱣ ᱟᱠᱟᱱᱟ ᱾ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱱᱚᱣᱟ ᱨᱮᱭᱟᱜ ᱩᱥᱩᱞ ᱫᱚ ᱑᱐,᱐᱐᱐ ᱯᱷᱩᱴ ᱢᱮᱱᱟᱜ-ᱟ ᱾ ᱱᱚᱰᱮ ᱫᱚ ᱟᱹᱰᱤ ᱜᱟᱱ ᱠᱟᱹᱴᱤᱡ ᱱᱟᱹᱭ ᱦᱚᱸ ᱞᱤᱸᱜᱤᱱ ᱠᱟᱱᱟ ᱾ ᱱᱚᱰᱮ ᱠᱷᱚᱱ ᱫᱚ ᱯᱩᱨᱟᱹ ᱛᱭᱟᱸᱜᱽ-ᱪᱩ ᱜᱷᱟᱹᱴᱤ ᱨᱮᱭᱟᱜ ᱪᱚᱨᱚᱠ ᱪᱮᱦᱨᱟ ᱧᱮᱢᱮᱞ ᱧᱮᱞ ᱜᱟᱱᱚᱜ-ᱟ ᱾ ᱛᱚᱣᱟᱝ ᱢᱚᱴᱷ ᱥᱟᱺᱜᱤᱧ ᱠᱷᱚᱱ ᱫᱚ ᱠᱤᱞᱟ ᱞᱮᱠᱟ ᱧᱮᱞᱚᱜ-ᱟ ᱾ ᱯᱩᱨᱟᱹ ᱫᱤᱥᱚᱢ ᱨᱮ ᱱᱚᱣᱟ ᱫᱚ ᱟᱡ ᱞᱮᱠᱟᱱᱟᱜ ᱢᱤᱫᱴᱟᱹᱝ ᱥᱩᱢᱩᱝ ᱵᱚᱣᱫᱷ ᱢᱚᱴᱷ ᱠᱟᱱᱟ ᱾ ᱛᱚᱣᱟᱝ ᱢᱚᱴᱷ ᱫᱚ ᱮᱥᱤᱭᱟ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱚᱣᱫᱷ ᱢᱚᱴᱷ ᱠᱟᱱᱟ ᱾ ᱛᱚᱣᱟᱝ ᱢᱚᱴᱷ ᱨᱮᱫᱚ ᱗᱐᱐ ᱜᱟᱱ ᱵᱚᱣᱫᱷ ᱥᱟᱹᱫᱷᱩ ᱠᱚ ᱛᱟᱦᱮᱸ ᱫᱟᱲᱮᱭᱟᱜ-ᱟ ᱾ ᱛᱚᱣᱟᱝ ᱢᱚᱴᱷ ᱥᱩᱨ ᱨᱮᱫᱚ ᱢᱤᱫ ᱡᱷᱟᱨᱱᱟ ᱦᱚᱸ ᱞᱤᱸᱜᱤᱱ ᱠᱟᱱᱟ ᱾ ᱱᱚᱣᱟ ᱡᱚᱞᱫᱷᱟᱨᱟ ᱫᱚ ᱟᱹᱰᱤ ᱜᱮ ᱪᱚᱨᱚᱠᱟ ᱟᱨ ᱱᱚᱣᱟ ᱫᱚ ᱢᱚᱴᱷ ᱞᱟᱹᱜᱤᱫ ᱫᱟᱜ ᱦᱚᱸᱭ ᱯᱮᱨᱮᱡ ᱡᱚᱜᱟᱣ ᱮᱫ-ᱟ ᱾ ᱛᱚᱣᱟᱝ ᱢᱚᱴᱷ ᱨᱮᱭᱟᱜ ᱵᱚᱞᱚᱱ ᱫᱩᱣᱟᱹᱨ ᱫᱚ ᱫᱩᱠᱷᱤᱱ ᱯᱟᱦᱴᱟ ᱨᱮ ᱢᱮᱱᱟᱜ-ᱟ ᱾ ᱵᱚᱞᱚᱱ ᱫᱩᱣᱟᱹᱨ ᱫᱚ ᱠᱟᱠᱟᱞᱤᱝ ᱢᱮᱱᱛᱮ ᱧᱩᱛᱩᱢ ᱟᱠᱟᱱᱟ ᱾ ᱠᱟᱠᱟᱞᱤᱝ ᱧᱮᱞ ᱡᱚᱝ ᱫᱚ ᱡᱷᱩᱯᱲᱤ ᱞᱮᱠᱟ ᱧᱮᱞᱚᱜ-ᱟ ᱟᱨ ᱱᱚᱣᱟ ᱨᱮᱭᱟᱜ ᱵᱟᱨᱭᱟ ᱠᱟᱸᱛ ᱵᱮᱱᱟᱣ ᱨᱮᱫᱚ ᱫᱷᱤᱨᱤ ᱞᱟᱜᱟᱣ ᱦᱩᱭ ᱟᱠᱟᱱᱟ ᱾ ᱱᱚᱣᱟ ᱠᱟᱸᱛ ᱨᱮᱫᱚ ᱟᱹᱰᱤ ᱱᱟᱯᱟᱭ ᱱᱟᱯᱟᱭ ᱪᱤᱛᱟᱹᱨ ᱜᱚᱲᱦᱚᱱ ᱟᱠᱟᱱᱟ ᱡᱟᱦᱟᱸ ᱫᱚ ᱧᱮᱧᱮᱞᱤᱭᱟᱹ ᱠᱚ ᱟᱹᱰᱤ ᱠᱚ ᱠᱩᱥᱤᱭᱟᱜ-ᱟ ᱾ 

== ᱵᱟᱦᱨᱮ ᱡᱚᱱᱚᱲ == 

{{Commons category|Tawang}}
*{{Wikivoyage-inline|Tawang}}
* [https://web.archive.org/web/20060507172131/http://arunachalpradesh.nic.in/tawang.htm
