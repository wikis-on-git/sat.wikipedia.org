* ᱢᱛᱹ᱒᱙.᱐᱑.᱒᱐᱑᱙ ᱠᱷᱚᱱ ᱢᱛ.᱒.᱒.᱒᱐᱑᱙ ᱫᱷᱟᱹᱨᱤᱡ ᱚᱯᱮᱯᱟ ᱥᱩᱵᱚᱨᱱᱚ ᱨᱮᱠᱷᱟ ᱠᱟᱱᱫᱷᱟ, ᱵᱷᱩᱵᱚᱱᱮᱥᱚᱨ ᱨᱮ ᱠᱩᱠᱞᱤ ᱥᱟᱠᱟᱢ ᱵᱮᱱᱟᱣ ᱞᱮᱱᱟ ᱾ ᱚᱱᱟ ᱫᱚ ᱪᱟᱱᱟᱪ ᱑ᱟᱪ,᱒ᱟᱪ,᱓ᱟᱪ,᱔ᱟᱪ,᱕ᱟᱪ ᱞᱟᱹᱜᱤᱫ ᱵᱮᱱᱟᱣ ᱞᱮᱱᱟ ᱾ ᱥᱟᱛᱟᱢ ᱠᱚᱫᱚ- ᱥᱟᱶᱦᱮᱫ,ᱮᱞᱠᱷᱟ,ᱥᱟᱦᱮ ᱟᱨ ᱪᱤᱛᱟᱹᱨ ᱫᱚ ᱢᱤᱫ, ᱵᱟᱨ ᱪᱟᱱᱟᱪ ᱞᱟᱹᱜᱤᱫ ᱟᱨ ᱥᱟᱶᱦᱮᱫ ᱥᱩᱢᱩᱝ ᱫᱚ ᱪᱟᱱᱟᱪ ᱯᱮ, ᱯᱩᱱ ᱟᱨ ᱢᱚᱬᱮ ᱞᱟᱹᱜᱤᱫ ᱵᱮᱱᱟᱣ ᱞᱮᱱᱟ ᱾
ᱚᱱᱟ ᱠᱟᱹᱢᱤᱨᱮ ᱥᱮᱞᱮᱫ ᱠᱚ ᱛᱟᱦᱮᱸ ᱠᱟᱱᱟ ᱢᱱ ᱥᱩᱱᱫᱚᱨ ᱢᱚᱦᱚᱱ ᱥᱚᱨᱮᱱ ᱟᱹᱛᱩ-ᱩᱢᱤᱨᱫᱟ,ᱵᱮᱸᱛᱞᱩᱴᱤ,ᱵᱷᱚᱸᱡᱽ,ᱢᱱ ᱵᱤᱥᱣᱚᱱᱟᱛᱷ ᱥᱚᱨᱮᱱ ᱟᱹᱛᱩ-ᱪᱷᱟᱛᱱᱟ,ᱵᱷᱚᱸᱡᱽ,ᱢᱱ ᱱᱚᱵᱤᱱ ᱢᱟᱹᱨᱰᱤ ᱟᱹᱛᱩ-ᱢᱟᱺᱭᱥᱩ ᱰᱤᱦᱤ,ᱵᱷᱚᱸᱡᱽ ᱾

== ᱜᱩᱨ ᱢᱟᱦᱟ ==

ᱛᱮᱦᱮᱧ ᱢᱛᱹ ᱐᱑ ᱾ ᱐᱒ ᱾ ᱒᱐᱑᱙ ᱡᱟᱹᱨᱩᱢ ᱢᱟᱦᱟ ᱫᱚ ᱚᱞ ᱜᱩᱨᱩ ᱜᱚᱝᱠᱮ ᱯᱟᱹᱨᱥᱤ ᱥᱤᱧ ᱪᱟᱸᱫᱚ ᱯᱚᱸᱰᱮᱛ ᱨᱟᱹᱜᱷᱩᱱᱟᱛᱷ ᱢᱩᱨᱢᱩᱣᱟᱜ ᱜᱩᱨ ᱱᱟᱦᱟ ᱠᱟᱱᱟ ᱾ ᱛᱮᱦᱮᱧ ᱜᱮ ᱵᱟᱝᱞᱟᱫᱮᱥ ᱨᱤᱱ ᱢᱱ ᱢᱟᱬᱤᱠ ᱥᱚᱨᱮᱱ ᱢᱱ ᱦᱩᱨᱮᱱ ᱢᱩᱨᱢᱩ ᱱᱮᱯᱟᱲ ᱫᱤᱥᱚᱢ ᱠᱷᱚᱱ ᱢᱱ ᱥᱤᱵᱩ ᱢᱩᱨᱢᱩ ᱢᱱ ᱥᱤᱵᱩ ᱢᱟᱹᱡᱷᱤ ᱢᱩᱨᱢᱩ ᱛᱟᱠᱚ ᱥᱟᱹᱜᱩᱱ ᱫᱟᱨᱟᱢ ᱫᱩᱯᱲᱩᱵ ᱵᱩᱫᱷᱚ ᱢᱚᱱᱫᱤᱨ ᱵᱟᱹᱠᱷᱩᱞ ᱨᱮ ᱟᱹᱭᱩᱵ ᱗ ᱴᱟᱲᱟᱝ ᱠᱷᱚᱱ ᱙ ᱴᱟᱲᱟᱝ ᱨᱮ ᱦᱩᱭ ᱥᱟᱹᱛ ᱞᱮᱱᱟ ᱾ ᱚᱱᱟ ᱢᱤᱫᱩᱱ ᱨᱮ ᱥᱟᱯᱲᱟᱣ ᱞᱮᱫ-ᱯᱷᱟᱹᱜᱩᱱ ᱵᱮᱣᱨᱟ ᱨᱤᱱ ᱥᱟᱯᱲᱮᱛ ᱢᱡ ᱢᱟᱲᱚᱛᱤ ᱢᱩᱨᱢᱩ ᱯᱮᱲᱟ ᱞᱮᱠᱟᱛᱮ ᱥᱮᱴᱮᱨ ᱠᱚ ᱛᱟᱦᱮᱸ ᱠᱟᱱᱟ ᱢᱱ ᱢᱟᱜᱟᱛ ᱢᱩᱨᱢᱩ ᱢᱱ ᱩᱫᱟᱹᱭ ᱢᱟᱹᱡᱷᱤ ᱢᱱ ᱪᱚᱭᱤᱛᱚᱱ ᱯᱨᱚᱥᱟᱫ ᱢᱟᱹᱡᱷᱤ ᱡᱤ ᱠᱚᱲᱤᱝᱜᱚ ᱠᱟᱹᱢᱤᱭᱟᱸ ᱵᱟᱹᱯᱤ ᱦᱟᱸᱥᱫᱟᱜ ᱢᱱ ᱥᱩᱱᱫᱚᱨ ᱢᱚᱦᱚᱱ ᱥᱚᱨᱮᱱ ᱢᱱ ᱵᱤᱥᱣᱚᱱᱟᱛᱷ ᱥᱚᱨᱮᱱ ᱢᱱ ᱱᱚᱵᱤᱱ ᱢᱟᱹᱨᱰᱤ ᱥᱟᱶ ᱟᱭᱢᱟ ᱪᱤᱠᱤ ᱯᱟᱹᱨᱥᱤ ᱜᱚᱨᱚᱡᱤᱭᱟᱹ ᱠᱚ ᱾

== ᱣᱤᱠᱤᱯᱮᱰᱤᱭᱟ ᱠᱟᱞᱟᱦᱟ ==

ᱛᱮᱦᱮᱧ ᱢᱛ ᱓.᱒.᱒᱐᱑᱙ ᱥᱤᱸᱜᱤ ᱢᱟᱦᱟ ᱥᱮᱛᱟᱜ ᱙ ᱴᱟᱲᱟᱲ ᱚᱠᱛᱚ ᱠᱤᱥ᱓ ᱵᱷᱩᱵᱚᱱᱮᱥᱚᱨ ᱳᱰᱤᱥᱟᱨᱮ ᱢᱤᱫ ᱠᱟᱞᱟᱦᱟ [ᱣᱟᱨᱠᱥᱳᱯ] ᱦᱩᱭ ᱞᱮᱱᱟ ᱾ ᱚᱱᱟ ᱠᱟᱞᱟᱦᱟ ᱨᱮ ᱵᱟᱝᱞᱟ ᱫᱤᱥᱚᱢ ᱠᱷᱚᱱ ᱢᱱ ᱱᱟᱬᱤᱠ ᱥᱚᱨᱮᱱ ᱢᱱ ᱦᱩᱨᱮᱱ ᱢᱩᱨᱢᱩ ᱱᱮᱯᱟᱲ ᱫᱤᱥᱚᱢ ᱠᱷᱚᱱ ᱢᱱ ᱥᱤᱵᱩ ᱢᱩᱨᱢᱩ ᱢᱱ ᱥᱤᱵᱩ ᱢᱟᱹᱡᱷᱤ ᱢᱩᱨᱢᱩ ᱮᱢᱟ ᱯᱮᱲᱟ ᱠᱚ ᱛᱟᱦᱮ ᱠᱟᱱᱟ ᱾ ᱢᱟᱱᱟᱱ ᱯᱮᱲᱟ ᱞᱮᱠᱟᱛᱮ ᱢᱱ ᱩᱫᱟᱭ ᱱᱟᱪᱷ ᱢᱟᱹᱡᱷᱤ ᱠᱤᱴ ᱭᱩᱱᱤᱵᱷᱟᱨ ᱥᱤᱴᱤ ᱪᱟᱱᱥᱮᱞᱚᱨ,ᱨᱮᱡᱤᱥᱴᱨᱟᱨ ᱛᱟᱞᱢᱟ ᱥᱟᱶᱦᱮᱫ ᱟᱠᱲᱟ ᱨᱤᱱᱤᱡ ᱥᱚᱦᱮᱫ ᱮᱢᱟᱱ ᱠᱚ ᱛᱟᱦᱮᱸᱭᱟ ᱾ ᱟᱛᱟᱝ ᱫᱟᱨᱟᱢ ᱨᱮ ᱟᱨ ᱠᱟᱹᱢᱤ ᱩᱨᱟᱹᱞ ᱨᱮ ᱢᱱ ᱚᱥᱱᱤ ᱵᱚᱧᱡᱚᱱ ᱢᱟᱹᱡᱷᱤ , ᱦᱚᱯᱚᱱ ᱵᱮᱴᱟ ᱯᱷᱟᱹᱜᱩ ᱵᱟᱥᱠᱮ ᱥᱟᱶ ᱵᱟᱨᱭᱟ ᱫᱤᱠᱩ ᱵᱚᱭᱦᱟ ᱟᱨ ᱠᱤᱥ ᱠᱤᱴ ᱨᱤᱱ ᱠᱩᱲᱤ ᱜᱤᱫᱽᱨᱟᱹ ᱟᱨ ᱠᱚᱲᱟ ᱜᱤᱫᱽᱨᱟᱹ ᱠᱚ ᱛᱟᱦᱮᱸᱭᱟ ᱾ ᱣᱤᱠᱤᱯᱮᱰᱤᱭᱟ ᱪᱮᱛᱟᱱ ᱨᱮ ᱟᱹᱰᱤ ᱠᱟᱛᱷᱟ ᱨᱚᱯᱚᱲ ᱞᱟᱹᱯᱟᱹᱭ ᱜᱩᱭ ᱞᱮᱱᱟ ᱾ 

== ᱥᱩᱱᱟᱹᱨᱟᱢ ᱥᱚᱨᱮᱱ ᱡᱟᱱᱟᱢ ᱢᱟᱦᱟ == 

ᱵᱷᱚᱸᱡᱽ ᱵᱤᱨ ᱵᱷᱚᱸᱡᱽ ᱛᱟᱹᱨᱩᱵ ᱵᱷᱩᱨᱠᱟᱜ ᱤᱯᱤᱞ ᱜᱚᱝᱠᱮ ᱥᱩᱱᱟᱹᱨᱟᱢ ᱥᱚᱨᱮᱱ ᱫᱚ ᱢᱛ ᱐᱔ . ᱐᱒ . ᱑᱙᱑᱘  ᱨᱮ ᱫᱟᱢᱠᱚᱢ ᱦᱮᱸᱥᱞᱟ ᱟᱹᱛᱩ ᱨᱮ ᱢᱱ ᱪᱟᱹᱢᱯᱟᱹᱭᱨᱟᱢ ᱥᱚᱨᱮᱱ ᱟᱨ ᱫᱩᱨᱜᱤ ᱥᱚᱨᱮᱱ ᱠᱚᱞᱮᱨᱮᱭ ᱡᱟᱱᱟᱢ ᱞᱮᱱᱟ ᱾

== ᱜᱩᱸᱰᱩᱨᱤᱭᱟᱹ ᱡᱤᱭᱟᱹᱛ ᱢᱟᱦᱟ ==

ᱛᱮᱦᱮᱧ ᱢᱛ ᱖.᱒. ᱫᱚ ᱜᱩᱸᱰᱩᱨᱤᱭᱟᱹ ᱡᱤᱭᱟᱹᱛ ᱢᱟᱦᱟ ᱠᱟᱱᱟ ᱾ ᱢᱛ ᱖.᱒.᱑᱙᱔᱙ ᱥᱮᱥᱟᱭ ᱨᱮ ᱵᱷᱚᱡᱽ ᱫᱤᱥᱚᱢ ᱨᱮᱱᱟᱜ ᱨᱟᱭᱨᱚᱢᱯᱩᱨ ᱡᱟᱯᱟᱜ ᱜᱩᱸᱰᱩᱨᱤᱭᱟᱹ ᱟᱹᱛᱩᱨᱮ ᱢᱤᱫ ᱫᱤᱥᱚᱢ ᱫᱩᱜ ᱢᱤᱫᱩᱱ ᱦᱩᱭ ᱞᱮᱱᱟ ᱾ ᱵᱷᱚᱡᱽ ᱫᱤᱥᱚᱢ ᱫᱚ ᱱᱤᱛᱚᱜᱟᱜ ᱡᱷᱟᱨᱠᱷᱟᱱᱰ ᱯᱚᱱᱚᱛ ᱮᱱᱟᱝᱟᱜ ᱵᱤᱦᱟᱨ ᱫᱤᱥᱚᱢ ᱥᱟᱞᱟᱜ ᱢᱮᱥᱟᱜ ᱢᱟ ᱢᱮᱱᱛᱮ ᱵᱷᱚᱸᱡᱽ ᱫᱤᱥᱚᱢ ᱦᱚᱲᱠᱚ ᱫᱩᱲᱩᱵ ᱠᱟᱛᱮᱠᱚ ᱨᱚᱯᱚᱲ ᱜᱚᱴᱟᱜ-ᱟ ᱢᱮᱱᱛᱮ ᱾ ᱮᱱᱠᱷᱟᱱ ᱳᱰᱤᱥᱟ ᱥᱚᱨᱠᱟᱨ ᱵᱟᱹᱭᱨᱤ ᱮᱱᱛᱮ ᱢᱮᱫ ᱡᱟᱹᱯᱤᱫ ᱠᱟᱛᱮ ᱢᱤᱫᱩᱱᱨᱮ ᱥᱮᱞᱮᱫ ᱞᱮᱱ ᱥᱟᱱᱛᱟᱲ ᱠᱚ ᱥᱮᱸᱜᱮᱞ ᱥᱟᱨᱛᱮ ᱛᱩᱧ ᱜᱚᱡᱽ ᱞᱮᱫ ᱠᱚᱣᱟᱭ ᱾ ᱚᱱᱟᱜᱮ ᱩᱭᱦᱟᱹᱨ ᱫᱚᱦᱚᱭ ᱞᱟᱹᱜᱤᱫ ᱜᱮ ᱜᱩᱸᱰᱩ ᱨᱤᱭᱟᱹ ᱡᱤᱭᱟᱹᱛ ᱢᱟᱦᱟ ᱫᱚ ᱥᱮᱨᱢᱟ ᱯᱤᱪᱷᱤ ᱢᱛ. ᱖.᱒ ᱨᱮ ᱢᱟᱱᱟᱣᱜ ᱠᱟᱱᱟ ᱾

== ᱛᱤᱞᱠᱟᱹ ᱵᱟᱦᱟ ᱡᱟᱱᱟᱢ ᱢᱟᱦᱟ ==

ᱢᱛ ᱑᱑.᱐᱒.᱑᱗᱕᱐ ᱥᱮᱥᱟᱭ ᱨᱮ ᱵᱟᱵᱟ ᱛᱤᱞᱠᱟᱹ ᱢᱟᱹᱡᱷᱤ ᱫᱚ ᱵᱤᱦᱟᱨ ᱯᱚᱱᱚᱛ ᱨᱮᱱᱟᱜ ᱵᱷᱟᱜᱚᱞ ᱯᱩᱨ ᱦᱚᱱᱚᱛ ᱛᱤᱞᱚᱠ ᱯᱩᱨ ᱟᱹᱛᱩ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱩᱱᱤ ᱫᱚ ᱯᱩᱭᱞᱩ ᱦᱩᱞᱜᱟᱹᱨᱤᱟᱹ ᱠᱟᱱᱟᱭ ᱾ ᱩᱱᱤᱭᱟᱜ ᱫᱤᱞ ᱫᱟᱲᱮ ᱠᱟᱨᱫᱷᱟᱱᱤ ᱩᱭᱦᱟᱹᱨ ᱫᱚᱦᱚᱭ ᱞᱟᱹᱜᱤᱫ ᱜᱮ ᱯᱮᱵᱨᱩᱣᱟᱨᱤ ᱑᱑ ᱫᱚᱵᱚ ᱢᱟᱱᱟᱣᱟ ᱾

== ᱠᱟᱨᱣᱟᱞ ᱡᱤᱭᱟᱹᱛ ᱢᱟᱦᱟ ==

ᱢᱛ.᱑᱒.᱒.᱒᱐᱑᱙ ᱵᱟᱞᱮ ᱢᱟᱦᱟ ᱦᱤᱞᱚᱜ ᱥᱤᱧᱚᱛ ᱨᱤᱱ ᱔᱐ ᱠᱟᱨᱣᱟᱞ ᱡᱟᱢᱩ ᱠᱟᱥᱢᱤᱨ ᱮᱱᱟᱜ ᱯᱟᱞᱣᱟᱢᱟᱨᱮ ᱵᱟᱹᱭᱨᱤ ᱠᱚᱣᱟᱜ ᱵᱚᱢ ᱠᱟᱨ ᱨᱮᱱᱟᱜ ᱓᱕᱐ ᱠᱤᱞᱳ ᱦᱟᱢᱟᱞᱟᱜ ᱵᱳᱢ ᱯᱚᱥᱟᱜ ᱠᱟᱛᱮ ᱠᱚ ᱞᱚ ᱜᱚᱡ ᱮᱱᱟ ᱾ ᱩᱱ ᱠᱩᱣᱟᱜ ᱦᱚᱢᱚᱨ ᱢᱟᱦᱟ ᱫᱚ ᱢᱛ ᱑᱖.᱒.᱒᱐᱑᱙ ᱦᱤᱞᱚᱜ ᱥᱟᱱᱟᱢ ᱥᱚᱨᱠᱟᱨᱤ ᱳᱯᱷᱤᱥ ᱨᱮ ᱢᱟᱱᱟᱣ ᱮᱱ ᱾
