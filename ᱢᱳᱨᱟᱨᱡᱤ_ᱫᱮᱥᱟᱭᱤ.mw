{{Infobox officeholder
| name = ᱢᱳᱨᱟᱨᱡᱤ ᱫᱮᱥᱟᱭᱤ
| birth_name=Morarji Ranchhodji Desai
| honorific_prefix = 
| image = Morarji Desai portrait.jpg
| alt = Morarji Desai
| office = ᱯᱩᱱᱟᱱ [[ᱥᱤᱧᱚᱛ ᱨᱤᱱᱤᱡ ᱢᱟᱨᱟᱝ ᱜᱚᱢᱠᱮ]]
| president = [[Basappa Danappa Jatti]] <small>(Acting)</small><br/>[[ᱱᱤᱞᱟᱢ ᱥᱚᱧᱡᱤᱵᱟ ᱨᱮᱰᱤ]]
| term_start = ᱒᱔ ᱢᱟᱨᱪ ᱑᱙᱗᱗
| term_end = ᱒᱘ ᱡᱩᱞᱟᱭ ᱑᱙᱗᱙
| predecessor = [[ᱤᱱᱫᱤᱨᱟ ᱜᱟᱱᱫᱷᱤ]]
| successor = [[ᱪᱚᱨᱚᱱ ᱥᱤᱝ]]
| deputy = [[ᱪᱚᱨᱚᱱ ᱥᱤᱝ]] <br /> [[ᱡᱚᱜᱽᱡᱤᱵᱚᱱ ᱨᱟᱢ]]
| office2 = [[Ministry of Home Affairs (India)|Minister of Home Affairs]]
| term_start2 = ᱑ ᱡᱩᱞᱟᱭ ᱑᱙᱗᱘
| term_end2 = ᱒᱔ ᱡᱟᱱᱩᱣᱟᱨᱤ ᱑᱙᱗᱙
| predecessor2 = [[ᱪᱚᱨᱚᱱ ᱥᱤᱝ]]
| successor2 = [[ᱦᱤᱨᱩᱵᱷᱟᱭᱤ ᱮᱢ. ᱯᱟᱴᱮᱞ]]
| office4 = ᱫᱚᱥᱟᱨ [[Deputy Prime Minister of India]]
| primeminister4 = ᱤᱱᱫᱤᱨᱟ ᱜᱟᱱᱫᱷᱤ
| term_start4 = ᱑᱓ ᱢᱟᱨᱪ ᱑᱙᱖᱗
| term_end4 = ᱑᱖ ᱡᱩᱞᱟᱭ ᱑᱙᱖᱙
| predecessor4 = [[ᱥᱚᱨᱫᱟᱨ ᱵᱚᱞᱞᱚᱵᱽᱵᱷᱟᱭᱤ ᱯᱚᱴᱮᱞ]]
| successor4 = [[ᱪᱚᱨᱚᱱ ᱥᱤᱝ]] <br/>[[ᱡᱚᱜᱽᱡᱤᱵᱚᱱ ᱨᱟᱢ]]
| office5 = [[Ministry of Finance (India)|Minister of Finance]]
| primeminister5 = [[ᱤᱱᱫᱤᱨᱟ ᱜᱟᱱᱫᱷᱤ]]
| term_start5 = ᱑᱓ ᱢᱟᱨᱪ ᱑᱙᱖᱗
| term_end5 = ᱑᱖ ᱡᱩᱞᱟᱭ ᱑᱙᱖᱙
| predecessor5 = [[ᱥᱚᱪᱤᱱᱫᱽᱨᱚ ᱪᱚᱣᱫᱷᱩᱨᱤ]]
| successor5 = [[ᱤᱱᱫᱤᱨᱟ ᱜᱟᱱᱫᱷᱤ]]
| primeminister6 = [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]]
| term_start6 = ᱑᱓ ᱢᱟᱨᱪ ᱑᱙᱕᱘
| term_end6 = ᱒᱙ ᱚᱜᱚᱥᱴ ᱑᱙᱖᱓
| predecessor6 = ᱡᱚᱵᱟᱦᱚᱨᱞᱟᱞ ᱱᱮᱦᱨᱩ
| successor6 = [[ᱴᱤ.ᱴᱤ. ᱠᱨᱤᱥᱱᱟᱢᱚᱪᱟᱨᱤ]]
| office7 = ᱫᱚᱥᱟᱨ [[List of Chief Ministers of Maharashtra|ᱵᱚᱢᱵᱮ ᱯᱚᱱᱚᱛ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ]]
| term_start7 = ᱒᱑ ᱮᱯᱨᱤᱞ ᱑᱙᱕᱒
| term_end7 = ᱓᱑ ᱚᱠᱴᱚᱵᱚᱨ ᱑᱙᱕᱖
| predecessor7 = [[ᱵᱤᱹᱡᱤᱹ ᱠᱷᱮᱨ]]
| successor7 = [[ᱭᱚᱥᱣᱚᱱᱛᱨᱟᱣ ᱪᱚᱣᱚᱱ]]
| office8 = [[Member of parliament, Lok Sabha|ᱯᱟᱨᱞᱤᱭᱟᱢᱮᱸᱴ ᱥᱚᱦᱮᱛ, ᱞᱳᱠ ᱥᱚᱵᱷᱟ]]
| term_start8 = ᱑᱙᱕᱗
| term_end8 = ᱑᱙᱘᱐
| constituency8 = [[Surat (Lok Sabha constituency)|ᱥᱩᱨᱚᱛ]]
| birth_date = {{birth date|1896|2|29|df=y}}
| birth_place = Bhadeli, [[Valsad district|ᱵᱚᱞᱥᱚᱨ ᱦᱚᱱᱚᱛ]], [[ᱵᱚᱢᱵᱮ ᱯᱨᱮᱥᱤᱰᱮᱱᱥᱤ]], [[British Raj|ᱵᱽᱨᱤᱴᱤᱥ ᱤᱱᱰᱤᱭᱟ]]<br/> (present-day [[ᱵᱚᱞᱥᱚᱫᱽ ᱦᱚᱱᱚᱛ]], [[ᱜᱩᱡᱽᱨᱟᱴ]], [[ᱥᱤᱧᱚᱛ]])
| death_date = {{death date and age|1995|4|10|1896|2|29|df=y}}
| death_place = [[ᱢᱩᱢᱵᱟᱭ]], [[ᱢᱚᱦᱟᱨᱟᱥᱴᱨᱚ]], [[ᱥᱤᱧᱚᱛ]] 
| party = [[ᱡᱚᱱᱚᱛᱟ ᱫᱚᱞ]] <small>(᱑᱙᱘᱘–᱑᱙᱙᱕)</small>
| otherparty = [[ᱤᱱᱰᱤᱭᱟᱱ ᱱᱮᱥᱱᱟᱞ ᱠᱚᱸᱜᱽᱨᱮᱥ]] <small>(᱑᱙᱓᱔–᱑᱙᱖᱙)</small><br/>[[Indian National Congress (Organisation)|Indian National Congress-Organisation]] <small>(᱑᱙᱖᱙–᱑᱙᱗᱗)</small><br/>[[ᱡᱚᱱᱚᱛᱟ ᱯᱟᱴᱤ]] <small>(᱑᱙᱗᱗–᱑᱙᱘᱘)</small>
| alma_mater = [[ᱢᱩᱢᱵᱟᱭ ᱡᱮᱦᱮᱛ ᱵᱤᱨᱫᱟᱹᱜᱟᱲ]]
| profession = {{hlist|[[Activist]]|[[ᱨᱟᱡᱽᱟᱹᱨᱤᱭᱟᱹ]]}}
| spouse = {{married|Gujraben Desai|1911}}
| signature = Morarji Desai signature.svg
| awards = [[ᱵᱷᱟᱨᱚᱛ ᱨᱚᱛᱱᱚ]] (1991)<br/>[[ᱱᱤᱥᱟᱱ-ᱮ-ᱯᱟᱠᱤᱥᱛᱟᱱ]] (᱑᱙᱙᱐)
}}

'''ᱢᱳᱨᱟᱨᱡᱤ  ᱨᱟᱸᱪᱷᱚᱰᱡᱤ ᱫᱮᱥᱟᱭᱤ'''<ref>{{cite news |url=https://encyclopedia2.thefreedictionary.com/Desai,+Morarji+Ranchhodji |title=Desai, Morarji Ranchhodji |last=[[The Columbia Electronic Encyclopedia]] |work=TheFreeDictionary.com |access-date=8 September 2018 |publisher=[[Columbia University Press]]}}</ref> (᱒᱙ ᱯᱷᱮᱵᱽᱨᱩᱣᱟᱨᱤ ᱑᱘᱙᱖ - ᱑᱐ ᱮᱯᱨᱤᱞ ᱑᱙᱙᱕)<ref>{{cite web |url=https://books.google.com/?id=fugDAAAAMBAJ&pg=PT88&dq=Morarji+Desai+29+feb+1896#v=onepage&q=Morarji+Desai+29+feb+1896&f=false |title=Pratiyogita Darpan |first=Pratiyogita |last=Darpan |date=1 December 2006 |publisher=Pratiyogita Darpan |via=Google Books}}</ref> (ᱜᱩᱡᱽᱨᱟᱛᱤ: મોરારજી રણછોડજી દેસાઈ) ᱫᱚ [[ᱥᱤᱧᱚᱛ]] ᱨᱤᱱᱤᱡ ᱯᱷᱩᱨᱜᱟᱹᱞ ᱞᱟᱹᱰᱷᱟᱹᱭᱤᱭᱟᱹ ᱟᱨ ᱫᱤᱥᱚᱢ ᱨᱤᱱᱤᱡ ᱯᱩᱱᱟᱱ ᱢᱟᱨᱟᱝ ᱢᱚᱱᱛᱨᱤ (ᱥᱮᱨᱢᱟ ᱑᱙᱗᱗ ᱠᱷᱚᱱ ᱗᱙) ᱫᱷᱟᱹᱵᱤᱡ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱯᱩᱭᱞᱩ ᱢᱟᱨᱟᱝ ᱢᱚᱱᱛᱨᱤᱭ ᱛᱟᱦᱮᱸ ᱠᱟᱱᱟ ᱡᱟᱦᱟᱸᱭ ᱫᱚ ᱥᱤᱧᱚᱛᱤᱭᱟᱹ ᱡᱟᱹᱛᱤᱭᱟᱹᱨᱤᱭᱟᱹ ᱠᱚᱸᱜᱽᱨᱮᱥ ᱵᱟᱹᱜᱤ ᱠᱟᱛᱮ ᱮᱴᱟᱜ ᱜᱟᱫᱮᱞ ᱠᱷᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱜᱮ ᱢᱤᱫ ᱱᱚᱝᱠᱟᱱ ᱦᱚᱲ ᱠᱟᱱᱟᱭ, ᱡᱟᱦᱟᱸᱭ ᱫᱚ ᱥᱤᱧᱚᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱥᱚᱱᱢᱟᱱ ᱵᱷᱟᱨᱚᱛ ᱨᱚᱛᱱᱚ ᱟᱨ [[ᱯᱟᱠᱤᱥᱛᱟᱱ]] ᱨᱮᱱᱟᱜ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱢᱟᱹᱱ ᱱᱤᱥᱟᱱ-ᱮ-ᱯᱟᱠᱤᱥᱛᱟᱱ ᱛᱮᱠᱚ ᱢᱟᱹᱱ ᱦᱟᱞᱟᱝ ᱟᱠᱟᱫᱮᱭᱟ ᱾

ᱩᱱᱤ ᱫᱚ ᱘᱑ ᱥᱮᱨᱢᱟ ᱨᱤᱱᱤᱡ ᱵᱚᱭᱚᱥ ᱨᱮ ᱢᱟᱨᱟᱝ ᱢᱚᱱᱛᱨᱤ ᱫᱚᱭ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱠᱷᱚᱱ ᱞᱟᱦᱟᱨᱮ ᱟᱹᱰᱤ ᱫᱷᱟᱣ ᱟᱡ ᱫᱚ ᱢᱟᱨᱟᱝ ᱢᱚᱱᱛᱨᱤ ᱵᱮᱱᱟᱣᱜ ᱞᱟᱹᱜᱤᱫ ᱨᱤᱠᱟᱹ ᱛᱟᱦᱮᱸ ᱠᱟᱱ ᱛᱟᱭᱟ ᱤᱠᱷᱟᱹᱱ ᱵᱟᱭ ᱡᱤᱛᱠᱟᱹᱨ ᱞᱮᱱ ᱛᱟᱦᱮᱸᱫ ᱾ ᱤᱠᱷᱟᱹᱱ ᱱᱚᱝᱠᱟ ᱠᱟᱛᱷᱟ ᱫᱚ ᱵᱟᱝ ᱠᱟᱱᱟ ᱡᱮ ᱢᱚᱨᱟᱨᱡᱤ ᱢᱟᱨᱟᱝ ᱢᱚᱱᱛᱨᱤ ᱵᱮᱱᱟᱣᱜ ᱞᱟᱹᱜᱤᱫ ᱜᱩᱱ ᱛᱟᱭ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱫᱩᱠ ᱠᱟᱛᱷᱟ ᱫᱚ ᱱᱚᱶᱟ ᱜᱮ ᱡᱮ ᱢᱟᱨᱟᱝ ᱟᱨ ᱜᱟᱹᱠᱷᱳᱲᱟᱱ ᱱᱮᱛᱟ ᱦᱩᱭ ᱠᱟᱛᱮ ᱨᱮᱦᱚᱸ ᱩᱱᱤ ᱫᱚ ᱯᱚᱸᱰᱤᱛ ᱱᱮᱦᱨᱩ ᱟᱨ ᱞᱟᱞᱵᱟᱦᱟᱫᱩᱨ ᱥᱟᱥᱛᱨᱤᱭᱟᱜ ᱜᱩᱨ ᱛᱟᱭᱚᱢ ᱦᱚᱸ ᱢᱟᱨᱟᱝ ᱢᱚᱱᱛᱨᱤ ᱵᱟᱝ ᱠᱚ ᱵᱮᱱᱟᱣ ᱞᱮᱫᱮᱭᱟ ᱾ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱢᱟᱨᱪ ᱑᱙᱗᱗ ᱨᱮ ᱫᱤᱥᱚᱢ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤᱭ ᱵᱮᱱᱟᱣ ᱮᱱᱟ ᱤᱠᱷᱟᱹᱱ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟᱛᱮ ᱟᱡᱟᱜ ᱠᱟᱹᱢᱤᱱᱟᱝ ᱫᱚ ᱵᱟᱝ ᱯᱩᱨᱟᱹᱣ ᱫᱟᱲᱮᱭᱟᱫ ᱛᱟᱭᱟ ᱾ ᱪᱚᱣᱫᱷᱚᱨᱤ ᱪᱚᱨᱚᱱ ᱥᱤᱝ ᱥᱟᱶ ᱢᱚᱱᱵᱷᱮᱯᱮᱫ ᱠᱷᱟᱹᱛᱤᱨ ᱟᱡ ᱫᱚ ᱢᱟᱨᱟᱝ ᱢᱚᱱᱛᱨᱤ ᱯᱚᱫᱽ ᱵᱟᱹᱜᱤ ᱦᱩᱭ ᱟᱫᱮᱭᱟ ᱾

== ᱡᱤᱭᱚᱱ ᱩᱯᱨᱩᱢ ==

ᱢᱳᱨᱟᱨᱡᱤ ᱫᱮᱥᱟᱭᱤ ᱟᱜ ᱡᱟᱱᱟᱢ ᱫᱚ ᱒᱙ ᱯᱷᱮᱵᱽᱨᱩᱣᱟᱨᱤ ᱑᱘᱙᱖ ᱨᱮ [[ᱜᱩᱡᱽᱨᱟᱴ]] ᱨᱮᱱᱟᱜ ᱵᱷᱚᱫᱮᱞᱤ ᱧᱩᱛᱩᱢᱟᱱ ᱴᱚᱴᱷᱟ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ <ref>{{cite news|title=Gujarati Prime Ministers Morarji Desai & Narendra Modi share similarities|url=https://economictimes.indiatimes.com/news/politics-and-nation/gujarati-prime-ministers-morarji-desai-narendra-modi-share-similarities/articleshow/35612370.cms|first=DP|last=Bhattacharya|date=26 May 2014|accessdate=23 March 2018|location=[[Gandhinagar]]|work=[[The Economic Times]]}}</ref> ᱩᱱᱤᱭᱟᱜ ᱥᱟᱹᱜᱟᱹᱭ ᱫᱚ ᱢᱤᱫ ᱵᱟᱵᱽᱬᱮ ᱜᱷᱟᱨᱚᱸᱡᱽ ᱥᱟᱶ ᱛᱟᱦᱮᱸ ᱠᱟᱱᱟ ᱾ ᱟᱡ ᱵᱟᱵᱟ ᱫᱚ ᱨᱚᱬᱪᱷᱚᱰᱡᱤ ᱫᱮᱥᱟᱭᱤ ᱵᱷᱟᱣᱱᱚᱜᱚᱨ ᱨᱤᱱᱤᱡ ᱢᱤᱫ ᱵᱤᱨᱫᱟᱹᱜᱟᱲ ᱢᱟᱪᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱞᱮᱛᱟᱲ ᱜᱮ ᱫᱩᱠᱫᱟᱺᱫᱤ ᱛᱮᱭ ᱩᱱᱩᱢ ᱠᱚᱜ ᱠᱟᱱ ᱛᱟᱦᱮᱸᱫ ᱾ ᱡᱟᱦᱟᱸ ᱠᱷᱟᱹᱛᱤᱨ ᱩᱱᱤ ᱫᱚ ᱠᱩᱸᱭ ᱨᱮ ᱫᱚᱱ ᱪᱟᱹᱰᱩ ᱠᱟᱛᱮ ᱟᱡᱟᱜ ᱡᱤᱭᱚᱱ ᱫᱚᱭ ᱢᱩᱪᱟᱹᱫ ᱞᱮᱫ ᱛᱟᱭᱟ ᱾ ᱵᱟᱵᱟᱦᱟᱜ ᱜᱩᱨ ᱨᱮᱱᱟᱜ ᱛᱮᱥᱟᱨ ᱢᱟᱦᱟᱸ ᱠᱷᱟᱱ ᱜᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚᱠᱚ ᱵᱟᱯᱞᱟ ᱠᱟᱫᱮ ᱛᱟᱦᱮᱸᱫ ᱾

ᱢᱳᱨᱟᱨᱡᱤ ᱫᱮᱥᱟᱭᱤ ᱟᱜ ᱚᱞ ᱯᱟᱲᱦᱟᱣ ᱫᱚ ᱢᱩᱢᱵᱟᱭᱤ ᱨᱮᱱᱟᱜ ᱮᱞᱯᱷᱤᱝᱥᱴᱚᱱ ᱵᱤᱨᱫᱟᱹᱜᱟᱲ ᱨᱮ ᱦᱩᱭ ᱞᱮᱱᱟ ᱡᱟᱦᱟᱸ ᱫᱚ ᱚᱱᱟ ᱚᱠᱛᱚ ᱨᱮᱱᱟᱜ ᱟᱹᱰᱤ ᱫᱟᱢᱟᱱ ᱟᱨ ᱟᱹᱰᱤ ᱠᱷᱚᱨᱪᱟᱦᱟᱱ ᱢᱮᱱᱛᱮ ᱢᱟᱱᱟᱣ ᱵᱟᱛᱟᱣ ᱛᱟᱦᱮᱸ ᱠᱟᱱᱟ ᱾ ᱢᱩᱢᱵᱟᱭ ᱨᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱩᱞᱯᱷᱟᱹ ᱫᱚᱞᱟᱱ ᱚᱲᱟᱜ ᱨᱮᱭ ᱛᱟᱦᱮᱸ ᱮᱱᱟ ᱡᱟᱦᱟᱸ ᱫᱚ ᱜᱳᱠᱩᱞᱫᱟᱥ ᱛᱮᱡᱽᱯᱟᱞ ᱟᱜ ᱧᱩᱛᱩᱢ ᱨᱮ ᱧᱩᱢᱛᱷᱟᱯᱚᱱ ᱛᱟᱦᱮᱸ ᱠᱟᱱᱟ ᱾ ᱢᱤᱫ ᱫᱷᱟᱣ ᱨᱮ ᱚᱸᱰᱮ ᱫᱚ ᱔᱐ ᱦᱚᱲ ᱟᱪᱮᱛᱤᱭᱟᱹ ᱠᱚ ᱛᱟᱦᱮᱸ ᱫᱟᱲᱮᱭᱟᱜ ᱠᱟᱱ ᱛᱟᱦᱮᱸᱫ ᱾ ᱟᱪᱮᱛᱤᱭᱟᱹ ᱡᱤᱭᱚᱱ ᱨᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱟᱹᱰᱤ ᱜᱮ ᱵᱩᱫᱷᱤ ᱟᱨ ᱦᱩᱱᱟᱹᱨᱟᱱ ᱜᱤᱫᱽᱨᱟᱹᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱵᱤᱨᱫᱟᱹᱜᱟᱲ ᱨᱮ ᱛᱚᱠᱨᱟᱱ ᱜᱟᱫᱮᱞ ᱨᱤᱱᱤᱡ ᱥᱩᱛᱨᱮᱛ ᱦᱚᱸᱠᱚ ᱵᱮᱱᱟᱣ ᱞᱮᱫᱮ ᱛᱟᱦᱮᱸᱫ ᱤᱠᱷᱟᱹᱱ ᱟᱡᱛᱮᱫ ᱢᱳᱨᱟᱨᱡᱤ ᱦᱚᱸ ᱢᱩᱞᱠᱤᱞ ᱛᱮᱜᱮ ᱡᱟᱦᱟᱸᱱ ᱛᱚᱠᱨᱟᱱ ᱦᱮᱯᱨᱟᱣ ᱨᱮ ᱫᱟᱣ ᱮ ᱦᱟᱛᱟᱣ ᱛᱟᱦᱮᱸᱫ ᱾ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱟᱡᱟᱜ ᱵᱤᱨᱫᱟᱹᱜᱟᱲ ᱡᱤᱭᱚᱱ ᱨᱮᱜᱮ [[ᱢᱚᱦᱟᱛᱢᱟ ᱜᱟᱱᱫᱷᱤ]], [[ᱵᱟᱞ ᱜᱚᱝᱜᱟᱫᱷᱚᱨ ᱛᱤᱞᱚᱠ]] ᱟᱨ ᱮᱴᱟᱜ ᱠᱚᱸᱜᱽᱨᱮᱥᱤᱭᱟᱹ ᱱᱮᱛᱟ ᱠᱚᱣᱟᱜ ᱜᱟᱱᱟᱞᱚᱪ ᱫᱚᱭ ᱟᱸᱡᱚᱢ ᱞᱮᱫ ᱛᱟᱦᱮᱸᱫ ᱾ 

== ᱨᱟᱡᱽᱟᱹᱨᱤ ᱡᱤᱭᱚᱱ == 

ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱑᱙᱓᱐ ᱨᱮ ᱵᱽᱨᱤᱴᱤᱥ ᱥᱚᱨᱠᱟᱨᱟᱜ ᱪᱟᱹᱠᱨᱤᱭ ᱵᱟᱹᱜᱤᱭᱟᱫ-ᱟ ᱾ ᱟᱨ ᱯᱷᱩᱨᱜᱟᱹᱞ ᱦᱩᱞᱥᱟᱹᱭ ᱨᱤᱱᱤᱡ ᱯᱟᱹᱭᱠᱚᱭ ᱵᱮᱱᱟᱣ ᱮᱱᱟ ᱾ ᱑᱙᱓᱑ ᱨᱮ ᱟᱡ ᱫᱚ ᱜᱩᱡᱽᱨᱟᱴ ᱯᱨᱚᱫᱮᱥ ᱨᱮ ᱠᱚᱸᱜᱽᱨᱮᱥ ᱠᱩᱢᱩᱴ ᱨᱤᱱᱤᱡ ᱥᱩᱛᱨᱮᱛ ᱮ ᱵᱮᱱᱟᱣ ᱮᱱᱟ ᱾ ᱩᱱᱤ ᱫᱚ ᱯᱩᱨᱟᱹ ᱵᱷᱟᱨᱚᱛᱤᱭᱟᱹ ᱡᱩᱣᱟᱹᱱ ᱠᱚᱸᱜᱽᱨᱮᱥ ᱠᱚᱣᱟᱜ ᱪᱟᱸᱜᱟᱭ ᱛᱷᱟᱯᱚᱱ ᱠᱮᱫ-ᱟ ᱟᱨ ᱥᱚᱨᱫᱟᱨ ᱯᱚᱴᱮᱞᱟᱜ ᱫᱤᱥᱟᱹ ᱩᱫᱩᱜ ᱛᱮ ᱚᱱᱟ ᱨᱤᱱᱤᱡ ᱯᱟᱨᱥᱮᱛ ᱮ ᱵᱮᱱᱟᱣ ᱮᱱᱟ ᱾ ᱑᱙᱓᱒ ᱨᱮ ᱢᱳᱨᱟᱨᱡᱤ ᱫᱚ ᱵᱟᱨ ᱥᱮᱨᱢᱟ ᱞᱟᱹᱜᱤᱫ ᱡᱤᱦᱚᱞ ᱨᱮ ᱵᱷᱩᱸᱡᱟᱹᱣ ᱦᱩᱭ ᱟᱫᱮᱭᱟ ᱾ ᱢᱳᱨᱟᱨᱡᱤ ᱫᱚ ᱑᱙᱓᱗ ᱫᱷᱟᱹᱵᱤᱡ ᱜᱩᱫᱽᱨᱟᱴ ᱯᱨᱚᱫᱮᱥ ᱨᱤᱱᱤᱡ ᱠᱚᱸᱜᱽᱨᱮᱥ ᱠᱩᱢᱩᱴ ᱨᱮ ᱥᱩᱛᱨᱮᱛ ᱮ ᱛᱟᱦᱮᱸ ᱮᱱᱟ ᱾ ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱵᱚᱸᱵᱚᱭ ᱯᱚᱱᱚᱛ ᱨᱮ ᱠᱚᱸᱜᱽᱨᱮᱥ ᱢᱚᱱᱛᱨᱤ ᱢᱟᱰᱮᱨ ᱨᱮᱭ ᱥᱮᱞᱮᱫ ᱮᱱᱟ ᱾  ᱱᱤᱭᱟᱹ ᱚᱠᱛᱚ ᱨᱮ ᱱᱚᱶᱟ ᱠᱚ ᱢᱟᱱᱟᱣ ᱛᱟᱦᱮᱸᱱ ᱡᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱟᱯᱚᱱᱟᱱ ᱢᱚᱱᱚᱛ ᱨᱮ ᱟᱹᱰᱤ ᱜᱮ ᱠᱚᱰᱨᱟ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱟᱡ ᱛᱮ ᱟᱡᱟᱜ ᱠᱟᱛᱷᱟ ᱪᱮᱛᱟᱱ ᱨᱮᱭ ᱫᱚᱦᱚᱭᱟ ᱟᱨ ᱚᱱᱟ ᱜᱮ ᱡᱚᱛᱷᱟᱛᱟ ᱢᱮᱱᱛᱮᱭ ᱢᱟᱱᱟᱣᱟ ᱾ ᱱᱚᱶᱟ ᱠᱷᱟᱹᱛᱤᱨ ᱦᱚᱲ ᱫᱚ ᱩᱱᱤ ᱵᱷᱚᱲᱚᱠ ᱛᱮ 'ᱡᱚᱛᱚ ᱠᱷᱚᱱ ᱪᱮᱛᱟᱱ ᱱᱮᱛᱟ' ᱠᱚ ᱢᱮᱛᱟᱦᱟᱭ ᱛᱟᱦᱮᱸᱫ ᱾ ᱢᱳᱨᱟᱨᱡᱤ ᱱᱚᱝᱠᱟ ᱠᱚ ᱢᱮᱛᱟᱦᱟᱭ ᱠᱷᱟᱱ ᱠᱩᱥᱤ ᱦᱚᱸᱭ ᱠᱩᱥᱤᱜ ᱜᱮ ᱛᱟᱦᱮᱸᱫ ᱾ ᱜᱩᱡᱽᱨᱟᱴ ᱨᱮᱱᱟᱜ ᱵᱮᱣᱨᱟ ᱥᱟᱠᱟᱢ ᱨᱮ ᱟᱹᱰᱤ ᱵᱮᱲᱟᱨᱮ ᱟᱡᱟᱜ ᱱᱚᱝᱠᱟᱱ ᱦᱚᱲᱦᱩᱱᱟᱹᱨ ᱪᱮᱛᱟᱱ ᱨᱮᱦᱚᱸ ᱯᱟᱨᱥᱟᱞ ᱟᱠᱟᱱᱟ ᱾

ᱯᱷᱩᱨᱜᱟᱹᱞ ᱦᱩᱞᱥᱟᱹᱭ ᱨᱮ ᱫᱟᱣ ᱦᱟᱛᱟᱣ ᱠᱷᱟᱹᱛᱤᱨ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱟᱹᱰᱤ ᱥᱮᱨᱢᱟ ᱡᱤᱦᱚᱞ ᱨᱮᱜᱮ ᱚᱠᱛᱚᱭ ᱠᱷᱮᱢᱟᱣ ᱟᱠᱟᱫ-ᱟ ᱾ ᱫᱤᱥᱚᱢ ᱨᱮᱱᱟᱜ ᱯᱷᱩᱨᱜᱟᱹᱞ ᱚᱠᱛᱚ ᱡᱟᱹᱛᱤᱭᱟᱹᱨᱤ ᱨᱟᱡᱽᱟᱹᱨᱤ ᱨᱮ ᱱᱩᱭᱟᱜ ᱧᱩᱛᱩᱢ ᱫᱚ ᱟᱹᱰᱤ ᱜᱮ ᱦᱟᱢᱟᱞ ᱛᱟᱦᱮᱸ ᱠᱟᱱᱟ ᱾ ᱤᱠᱷᱟᱹᱱ ᱢᱳᱨᱟᱨᱡᱤᱭᱟᱜ ᱮᱛᱚᱦᱚᱵ ᱨᱟᱹᱥᱠᱟᱹ ᱫᱚ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱟᱹᱨᱤ ᱨᱮᱜᱮ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱜᱮ ᱮᱛᱮᱫ ᱫᱚ ᱠᱟᱱᱟ ᱡᱮ ᱑᱙᱕᱒ ᱨᱮ ᱱᱩᱭ ᱫᱚ ᱢᱩᱢᱵᱟᱭ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱱᱚᱶᱟ ᱚᱠᱛᱚ ᱫᱷᱟᱹᱵᱤᱡ [[ᱜᱩᱡᱽᱨᱟᱴ]] ᱟᱨ ᱢᱚᱦᱟᱨᱟᱥᱴᱨᱚ ᱯᱨᱳᱣᱤᱱᱥ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱ ᱛᱟᱦᱮᱸᱫ ᱟᱨ ᱵᱟᱱᱟᱨ ᱯᱚᱱᱚᱛ ᱨᱮᱱᱟᱜ ᱵᱷᱮᱱᱮᱜᱟᱨ ᱜᱚᱲᱦᱚᱱ ᱫᱚ ᱵᱟᱝ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱑᱙᱖᱗ ᱨᱮ [[ᱤᱱᱫᱤᱨᱟ ᱜᱟᱱᱫᱷᱤ]] ᱢᱟᱨᱟᱝ ᱢᱚᱱᱛᱨᱤᱭ ᱵᱮᱱᱟᱣ ᱮᱱ ᱨᱮ ᱢᱳᱨᱟᱨᱡᱤ ᱫᱚ ᱡᱚᱜᱚ ᱢᱟᱨᱟᱝ ᱢᱚᱱᱛᱨᱤ ᱟᱨ ᱦᱳᱸᱢ ᱢᱤᱱᱤᱥᱴᱚᱨ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱤᱠᱷᱟᱹᱱ ᱩᱱᱤ ᱱᱚᱶᱟ ᱠᱟᱛᱷᱟ ᱪᱮᱛᱟᱱ ᱨᱮ ᱦᱚᱸ ᱟᱹᱲᱤᱥ ᱮ ᱛᱟᱦᱮᱸ ᱠᱟᱱᱟ ᱡᱮ ᱟᱡ ᱫᱚ ᱜᱟᱹᱠᱷᱳᱲᱟᱱ ᱠᱚᱸᱜᱽᱨᱮᱥ ᱱᱮᱛᱟ ᱦᱩᱭ ᱠᱟᱛᱮ ᱨᱮᱦᱚᱸ ᱟᱡ ᱵᱟᱝ ᱠᱟᱛᱮ ᱤᱱᱫᱤᱨᱟ ᱜᱟᱱᱫᱷᱤ ᱢᱟᱨᱟᱝ ᱢᱚᱱᱛᱨᱤ ᱠᱚ ᱵᱮᱱᱟᱣ ᱠᱮᱫᱮᱭᱟ ᱾ ᱱᱚᱶᱟ ᱜᱮ ᱮᱛᱮᱫ ᱫᱚ ᱠᱟᱱᱟ ᱡᱮ ᱤᱱᱫᱤᱨᱟ ᱜᱟᱱᱫᱷᱤ ᱦᱚᱛᱮᱛᱮ ᱛᱚᱨᱟᱣᱮᱱ ᱦᱩᱞᱥᱟᱹᱭᱤᱭᱟᱹ ᱯᱚᱨᱛᱚᱱ ᱨᱮ ᱢᱳᱨᱟᱨᱡᱤ ᱫᱚ ᱞᱮᱛᱟᱲ ᱜᱮ ᱮᱴᱠᱮᱴᱚᱬᱮᱭ ᱜᱤᱰᱤᱭᱟᱜ ᱠᱟᱱ ᱛᱟᱦᱮᱸᱫ ᱾ ᱥᱟᱹᱨᱤ ᱠᱟᱛᱷᱟ ᱫᱚ ᱚᱠᱟ ᱚᱠᱛᱚ ᱨᱮ ᱢᱟᱱᱚᱛᱟᱱ ᱠᱟᱢᱨᱟᱡᱽ ᱫᱚ ᱥᱤᱱᱰᱤᱠᱮᱴ ᱟᱜ ᱫᱤᱥ ᱦᱩᱫᱤᱥ ᱛᱮ ᱤᱱᱫᱤᱨᱟ ᱜᱟᱱᱫᱷᱤ ᱢᱟᱨᱟᱝ ᱢᱚᱱᱛᱨᱤ ᱵᱮᱱᱟᱣ ᱮ ᱨᱮᱱᱟᱜ ᱮ ᱞᱟᱹᱭ ᱥᱚᱫᱚᱨ ᱞᱮᱫ-ᱟ ᱩᱱ ᱡᱚᱦᱚᱜ ᱢᱳᱨᱟᱨᱡᱤ ᱦᱚᱸ ᱢᱟᱨᱟᱝ ᱢᱚᱱᱛᱨᱤᱭᱟᱜ ᱫᱟᱹᱲ ᱨᱮ ᱥᱮᱞᱮᱫ ᱮ ᱛᱟᱦᱮᱸ ᱠᱟᱱᱟ ᱾ ᱛᱤᱱ ᱡᱚᱦᱚᱜ ᱩᱱᱤ ᱚᱠᱟ ᱞᱮᱠᱟ ᱛᱮᱦᱚᱸ ᱵᱟᱭ ᱢᱟᱱᱟᱣ ᱞᱮᱱ ᱠᱷᱟᱱ ᱯᱟᱴᱤ ᱫᱚ ᱱᱚᱶᱟ ᱠᱟᱛᱷᱟ ᱪᱮᱛᱟᱱ ᱨᱮ ᱵᱟᱪᱷᱱᱟᱣ ᱠᱚ ᱫᱚᱦᱚ ᱠᱮᱫ-ᱟ ᱟᱨ ᱤᱱᱫᱤᱨᱟ ᱜᱟᱱᱫᱷᱤ ᱫᱚ ᱟᱹᱰᱤ ᱜᱟᱱ ᱢᱚᱯᱚᱱᱚᱛ ᱛᱮ ᱡᱤᱛᱠᱟᱹᱨ ᱮ ᱟᱢᱮᱴ ᱠᱮᱫ-ᱟ ᱾

== ᱢᱟᱨᱟᱝ ᱢᱚᱱᱛᱨᱤ ==

ᱯᱚᱸᱰᱤᱛ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]] ᱟᱜ ᱚᱠᱛᱚ ᱨᱮ ᱠᱚᱸᱜᱽᱨᱮᱥ ᱴᱷᱮᱱ ᱡᱟᱦᱟᱸ ᱚᱱᱩᱥᱟᱥᱚᱱ ᱛᱟᱦᱮᱸ ᱠᱟᱱᱟ, ᱚᱱᱟ ᱫᱚ ᱟᱡᱟᱜ ᱜᱩᱨ ᱛᱟᱭᱚᱢ ᱞᱟᱺᱫᱩᱲᱚᱜ ᱮᱛᱚᱦᱚᱵ ᱮᱱᱟ ᱾ ᱛᱤᱱᱟᱹᱝ ᱜᱟᱱ ᱥᱚᱦᱮᱛ ᱫᱚ ᱱᱤᱡᱮ ᱜᱮ ᱯᱟᱴᱤ ᱠᱷᱚᱱ ᱢᱟᱨᱟᱝ ᱠᱚ ᱩᱭᱦᱟᱹᱨᱚᱜ ᱠᱟᱱ ᱛᱟᱦᱮᱸᱫ ᱾ ᱢᱳᱨᱟᱨᱡᱤ ᱫᱮᱥᱟᱭᱤ ᱦᱚᱸ ᱩᱱᱠᱩ ᱠᱷᱚᱱ ᱢᱤᱫ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾ ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ ᱫᱚ ᱠᱚᱸᱜᱽᱨᱮᱥ ᱯᱟᱴᱤ ᱨᱤᱱᱤᱡ ᱟᱞᱟᱭ ᱟᱠᱟᱱ ᱯᱟᱹᱭᱠᱚ ᱞᱮᱠᱟ ᱜᱮᱭ ᱠᱟᱹᱢᱤ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱯᱟᱴᱤ ᱠᱷᱚᱱ ᱛᱤᱥ ᱦᱚᱸ ᱚᱠᱟ ᱯᱚᱫᱽ ᱦᱚᱸ ᱵᱟᱭ ᱠᱚᱠᱚᱭ ᱠᱟᱱ ᱛᱟᱦᱮᱸᱫ ᱾ ᱤᱠᱷᱟᱹᱱ ᱱᱚᱶᱟ ᱢᱟᱢᱞᱟ ᱨᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱩᱞᱴᱟᱹ ᱜᱮᱭ ᱛᱟᱦᱮᱸ ᱠᱟᱱᱟ ᱾ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱫᱤᱥᱚᱢ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱵᱮᱱᱟᱣᱜ ᱜᱮ ᱟᱡᱟᱜ ᱯᱩᱭᱞᱩᱣᱟᱹᱛ ᱨᱮ ᱥᱮᱞᱮᱫ ᱛᱟᱦᱮᱸ ᱠᱟᱱᱟ ᱾ ᱤᱱᱫᱤᱨᱟ ᱜᱟᱱᱫᱷᱤ ᱛᱤᱱ ᱡᱚᱦᱚᱜ ᱱᱚᱶᱟᱭ ᱵᱩᱡᱽ ᱧᱟᱢ ᱠᱮᱫ-ᱟ ᱡᱮ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱟᱡ ᱞᱟᱹᱜᱤᱫ ᱮᱴᱠᱮᱴᱮᱬᱮᱭ ᱥᱤᱨᱡᱟᱹᱣ ᱮᱫ-ᱟ, ᱮᱱᱠᱷᱟᱱ ᱩᱱᱤ ᱫᱚ ᱢᱳᱨᱟᱨᱡᱤ ᱥᱟᱶ ᱛᱚᱠᱨᱟᱲ ᱮ ᱮᱛᱚᱦᱚᱵ ᱠᱮᱫ-ᱟ ᱾ ᱑᱙᱖᱙ ᱨᱮ ᱛᱤᱱ ᱡᱚᱦᱚᱜ ᱠᱚᱸᱜᱽᱨᱮᱥ ᱟᱜ ᱦᱟᱹᱱᱟᱹᱴᱤᱧ ᱠᱚᱸᱜᱽᱨᱮᱥ-ᱟᱨ ᱟᱨ ᱠᱚᱸᱜᱽᱨᱮᱥ-ᱳ ᱞᱮᱠᱟᱛᱮ ᱦᱩᱭ ᱮᱱᱟ ᱮᱱᱠᱷᱟᱱ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱤᱱᱫᱤᱨᱟ ᱜᱟᱱᱫᱷᱤᱭᱟᱜ ᱠᱚᱸᱜᱽᱨᱮᱥ-ᱟᱭᱤ ᱨᱮ ᱵᱟᱝ ᱥᱮᱞᱮᱫ ᱠᱟᱛᱮ ᱥᱤᱱᱰᱤᱠᱮᱴ ᱟᱜ ᱠᱚᱸᱜᱽᱨᱮᱥ-ᱳ ᱛᱮᱭ ᱪᱟᱞᱟᱣ ᱮᱱᱟ ᱾ ᱟᱨ ᱑᱙᱗᱕ ᱨᱮ ᱩᱱᱤ ᱫᱚ ᱡᱚᱱᱛᱟ ᱯᱟᱴᱤ ᱨᱮᱭ ᱥᱮᱞᱮᱫ ᱮᱱᱟ ᱾ ᱢᱟᱨᱪ ᱑᱙᱗᱗ ᱨᱮ ᱛᱤᱱ ᱡᱚᱦᱚᱜ ᱞᱳᱠ ᱥᱚᱵᱷᱟ ᱨᱮᱱᱟᱜ ᱵᱟᱪᱷᱱᱟᱣ ᱦᱩᱭ ᱮᱱᱟ ᱩᱱ ᱡᱚᱦᱚᱜ ᱡᱚᱱᱛᱟ ᱯᱟᱴᱤ ᱫᱚ ᱴᱷᱟᱹᱣᱠᱟᱹ ᱜᱮ ᱥᱟᱸᱜᱮ ᱢᱚᱱᱚᱛ ᱮ ᱟᱢᱮᱴ ᱠᱮᱫ-ᱟ ᱾ ᱤᱠᱷᱟᱹᱱ ᱱᱚᱰᱮ ᱦᱚᱸ ᱢᱟᱨᱟᱝ ᱢᱚᱱᱛᱨᱤ ᱯᱚᱫᱽ ᱞᱟᱹᱜᱤᱫ ᱫᱚ ᱵᱟᱨᱭᱟ ᱮᱴᱟᱜ ᱠᱤᱱ ᱦᱮᱯᱨᱟᱣᱤᱭᱟᱹ ᱠᱤᱱ ᱛᱟᱦᱮᱸ ᱠᱟᱱᱟ - ᱪᱚᱣᱫᱷᱚᱨᱤ ᱪᱚᱨᱚᱱ ᱥᱤᱝ ᱟᱨ ᱡᱚᱜᱽᱡᱤᱵᱚᱱ ᱨᱟᱢ ᱾ ᱤᱠᱷᱟᱹᱱ ᱡᱚᱭ ᱯᱨᱚᱠᱟᱥ ᱱᱟᱨᱭᱚᱬ ᱡᱟᱦᱟᱸᱭ ᱫᱚ ᱟᱡ ᱦᱚᱸ ᱛᱤᱥ ᱠᱚᱸᱜᱽᱨᱮᱥ ᱨᱮᱜᱮᱭ ᱛᱟᱦᱮᱸ ᱠᱟᱱᱟ, ᱩᱱᱤ ᱫᱚ ᱠᱤᱝ ᱢᱮᱠᱚᱨ ᱨᱮᱱᱟᱜ ᱟᱡᱟᱜ ᱴᱷᱟᱺᱭ ᱨᱮᱱᱟᱜ ᱱᱟᱭᱠᱟ  ᱦᱟᱛᱟᱣ ᱛᱩᱞᱩᱡ ᱢᱳᱨᱟᱨᱡᱤ ᱫᱮᱥᱟᱭᱤ ᱫᱚ ᱜᱚᱲᱚᱭ ᱪᱟᱞ ᱟᱫᱮᱭᱟ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱦᱨᱮ ᱡᱚᱱᱚᱲ ==

{{Wikiquote}}
* {{commons category-inline}}
