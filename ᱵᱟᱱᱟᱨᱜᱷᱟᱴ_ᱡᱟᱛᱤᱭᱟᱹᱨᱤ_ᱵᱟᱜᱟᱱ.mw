'''ᱵᱟᱱᱟᱨᱜᱷᱟᱴ ᱡᱟᱛᱤᱭᱟᱹᱨᱤ ᱵᱟᱜᱟᱱ''' ᱫᱚ ᱠᱚᱨᱱᱟᱴᱚᱠ ᱨᱮᱱᱟᱜ ᱵᱟᱸᱜᱟᱞᱳᱨ ᱨᱮ ᱢᱮᱱᱟᱜᱼᱟ ᱾ᱚᱸᱰᱮ ᱫᱚ ᱟᱹᱰᱤ ᱞᱮᱠᱟᱱ ᱵᱤᱨ ᱯᱩᱥᱤ,ᱡᱟᱹᱛᱤᱭᱟᱹᱨᱤ ᱪᱮᱴᱨᱟ, ᱛᱟᱨᱩᱵᱽ, ᱡᱟᱴᱟ ᱛᱟᱨᱩᱵᱽ, ᱠᱟᱵᱨᱟ ᱛᱟᱨᱩᱵᱽ ᱠᱚ ᱢᱮᱱᱟᱦ ᱠᱚᱣᱟ᱾ᱩᱱᱠᱩ ᱠᱚ ᱧᱮᱞ ᱞᱟᱜᱤᱫ ᱟᱨ ᱵᱟᱝ ᱩᱱᱠᱩ ᱠᱚ ᱥᱟᱞᱟᱜ ᱧᱮᱯᱮᱞᱚᱜ ᱞᱟᱹᱜᱤᱫ ᱛᱮᱠᱷᱟᱱ ᱵᱟᱸᱜᱟᱞᱳᱨ ᱠᱷᱚᱱ ᱒᱐ ᱠᱤᱞᱚᱢᱤᱴᱚᱨ (km) ᱫᱚᱠᱷᱤᱱ ᱱᱟᱠᱷᱟ ᱥᱮᱱ ᱷᱩᱭᱩᱦᱼᱟ᱾ᱵᱟᱱᱟᱨᱜᱷᱟᱴᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱧᱮᱞ ᱡᱚᱝ ᱟᱹᱰᱤ ᱱᱟᱯᱟᱭ ᱵᱩᱡᱷᱟᱣᱜᱼᱟ ᱟᱨ ᱟᱹᱰᱤ ᱱᱟᱯᱟᱭ ᱡᱟᱭᱜᱟ ᱠᱟᱱᱟ᱾ᱠᱷᱟᱸᱪᱟᱨ ᱵᱷᱤᱛᱤᱨ ᱨᱮ ᱫᱚᱱ ᱵᱟᱲᱟᱭ ᱡᱟᱱᱟᱣᱟᱨ ᱠᱚᱦᱳᱸ ᱠᱚ ᱧᱮᱞᱚᱜᱼᱟ᱾ᱢᱤᱫ ᱞᱮᱠᱟᱛᱮ ᱚᱱᱰᱮ ᱫᱚ ᱵᱤᱧ ᱟᱨ ᱢᱟᱹᱜᱨᱤ ᱦᱟᱹᱠᱩ ᱟᱜ ᱡᱟᱭᱜᱟ ᱦᱚᱸ ᱠᱟᱱᱟ᱾

ᱵᱟᱱᱟᱨᱜᱷᱟᱴ ᱵᱟᱤᱞᱚᱜᱤᱠᱟᱞ (Biological) ᱵᱟᱜᱟᱱ ᱫᱚ ᱒᱐᱐᱒ ᱨᱮ ᱵᱟᱱᱟᱨᱜᱷᱟᱴ ᱡᱟᱛᱤᱭᱟᱹᱨᱤ ᱵᱟᱜᱟᱱ ᱧᱩᱛᱩᱢ ᱛᱮᱠᱚ ᱛᱷᱟᱯᱚᱱ ᱞᱮᱫᱼᱟ᱾ᱥᱤᱸᱧᱚᱛ ᱫᱤᱥᱚᱢ ᱨᱮᱭᱟᱜ ᱠᱚᱨᱱᱟᱴᱚᱠ ᱯᱚᱱᱚᱛ ᱨᱮᱭᱟᱜ ᱨᱟᱡᱽ ᱜᱟᱲ ᱵᱟᱸᱜᱟᱞᱳᱨ ᱠᱷᱚᱱ ᱫᱚᱠᱷᱤᱱ ᱱᱟᱠᱷᱟ ᱒᱐ ᱠᱤᱞᱚᱢᱤᱴᱚᱨ ᱨᱮ ᱢᱮᱱᱟᱜᱼᱟ ᱱᱚᱣᱟ ᱵᱟᱜᱟᱱ ᱫᱚ᱾ᱵᱟᱸᱜᱟᱞᱳᱨ ᱠᱦᱚᱱ ᱵᱟᱱᱟᱨᱜᱷᱟᱴᱟ ᱵᱟᱜᱟᱱ ᱛᱮ ᱥᱮᱱᱚᱜ ᱞᱟᱹᱜᱤᱛ ᱛᱮ ᱫᱚ ᱢᱤᱫ ᱴᱟᱬᱟᱝ (ᱜᱷᱚᱱᱴᱟ) ᱜᱷᱚᱱ ᱢᱤᱫ ᱴᱟᱬᱟᱝ (ᱜᱷᱚᱱᱴᱟ) ᱟᱫᱷᱟ ᱜᱟᱱ ᱞᱟᱜᱟᱣᱜᱼᱟ᱾ᱱᱚᱣᱟ ᱡᱟᱭᱜᱟ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱸᱝ ᱯᱨᱟᱠᱨᱩᱛᱤᱠ ᱡᱤᱵᱽ ᱡᱤᱭᱟᱹᱞᱤ ᱠᱚᱣᱟᱜ ᱵᱟᱥᱟ ᱴᱷᱟᱶ (ᱚᱲᱟᱜ) ᱢᱮᱱᱛᱮ ᱦᱚᱸ ᱧᱩᱛᱩᱢ ᱢᱮᱱᱟᱜᱼᱟ᱾᱒᱕,᱐᱐᱐ ᱮᱠᱚᱨ (᱑᱐᱔ᱹ᱒᱗ ᱵᱚᱨᱜᱚ ᱠᱤᱞᱚᱢᱤᱴᱚᱨ) ᱡᱤᱭᱟᱹᱞᱤ ᱵᱟᱜᱟᱱ ᱱᱚᱶᱟ ᱵᱟᱸᱜᱟᱞᱳᱨ ᱨᱮ ᱧᱮ~ᱧᱮᱞᱤᱭᱟᱹ ᱠᱚ  ᱞᱟᱜᱤᱫᱽ ᱢᱤᱫ ᱢᱟᱨᱟᱝ ᱨᱟᱹᱥᱠᱟᱹᱭ ᱵᱮᱱᱟᱣ ᱟᱠᱚ ᱠᱟᱱᱟ᱾ᱡᱤᱭᱟᱹᱞᱤ ᱨᱟᱠᱷᱟ᱾ ᱵᱟᱱᱟᱨᱜᱷᱟᱴᱟ ᱡᱟᱛᱤᱭᱟᱹᱨᱤ ᱵᱟᱜᱟᱱ ᱨᱮ ᱵᱤᱨ ᱡᱤᱭᱟᱹᱞᱤ ᱠᱚ ᱟᱨ ᱦᱚᱸ ᱡᱟᱥᱛᱤ ᱛᱮ ᱦᱟᱨᱟ ᱮᱫ ᱠᱚ ᱵᱟᱡᱟᱨ ᱵᱟᱸᱜᱟᱞᱳᱨ ᱨᱤᱱ ᱵᱟᱡᱟᱨᱤᱭᱟᱹ ᱠᱚ ᱥᱟᱸᱜᱮ ᱠᱚ ᱞᱟᱹᱜᱤᱱ ᱢᱚᱱᱮ ᱨᱟᱹᱥᱠᱟᱹ ᱚᱪᱚ ᱞᱮᱠᱟᱱ ᱥᱩᱵᱤᱫᱷᱟ ᱵᱮᱱᱟᱣ ᱞᱟᱹᱜᱤᱫᱽ ᱵᱷᱤᱱᱟᱛᱮ ᱡᱩᱨᱼᱡᱟᱨ ᱥᱟᱶᱛᱮ ᱵᱤᱨ ᱨᱮ ᱫᱟᱲᱟᱱ ᱡᱤᱭᱟᱹᱞᱤ ᱠᱚ ᱪᱮᱛᱟᱱ ᱥᱮᱫᱽ ᱨᱟᱠᱷᱟ ᱫᱚᱦᱚ ᱠᱚ ᱞᱟᱹᱜᱤᱫ ᱚᱜᱚᱥᱴ ᱑᱙᱗᱑ ᱨᱮ ᱠᱚ ᱩᱭᱦᱟᱹᱨ (ᱵᱷᱟᱹᱵᱤ) ᱞᱮᱫᱼᱟ ᱟᱨ ᱠᱚ ᱵᱮᱱᱟᱣ ᱮᱦᱚᱵᱽ ᱞᱮᱫᱼᱟ᱾

==ᱡᱤᱵᱽ ᱡᱤᱭᱟᱹᱞᱤ ᱠᱚ ᱨᱟᱠᱷᱟ==
ᱵᱟᱱᱟᱨᱜᱷᱟᱴᱟ ᱡᱤᱵᱽ ᱡᱤᱭᱟᱹᱞᱤ ᱵᱟᱥᱟ ᱨᱮ ᱢᱤᱫ ᱠᱟᱵᱨᱟ ᱛᱟᱹᱨᱩᱵᱽ (Leopard) ᱡᱤᱭᱟᱹᱞᱤ ᱨᱟᱠᱷᱟ ᱥᱤᱧᱚᱛ ᱡᱟᱹᱛᱤᱭᱟᱹᱨᱤ ᱪᱮᱴᱨᱟ,ᱛᱟᱨᱩᱵᱽ ᱟᱨ ᱮᱴᱟᱜ ᱥᱛᱚᱱᱭᱚᱯᱟᱭᱤ (mamals) ᱟᱥᱨᱟ᱾ ᱢᱟᱹᱱ ᱪᱚᱭ ᱭᱚ, ᱢᱟᱹᱱ ᱵᱳ ᱭᱚᱢ ᱭᱚᱞ ᱥᱚᱨᱢᱟ, ᱚᱱᱟ ᱚᱠᱛᱚ ᱨᱮ ᱠᱚᱨᱱᱟᱴᱚᱠ ᱨᱤᱱ ᱢᱟᱨᱟᱝ ᱵᱤᱨ ᱨᱟᱠᱷᱟ,ᱵᱟᱱᱟᱨᱜᱷᱟᱴᱟ ᱨᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱞᱟᱹᱜᱤᱫᱽ ᱥᱚᱨᱠᱟᱨ ᱜᱮ ᱥᱟᱱᱟᱢ ᱦᱮᱸ ᱥᱩᱠᱷᱟᱹᱨ ᱠᱮᱫᱽ ᱛᱟᱭᱚᱢ ᱡᱤᱵᱽ ᱡᱤᱭᱟᱹᱞᱤ ᱨᱟᱠᱷᱟ ᱢᱮᱸᱛᱮ ᱠᱚ ᱛᱷᱟᱯᱚᱱ ᱞᱮᱫᱼᱟ ᱾ ᱢᱤᱫ ᱪᱮᱴᱨᱟ ᱟᱨ ᱛᱟᱹᱨᱩᱵᱽ ᱥᱤᱠᱟᱹᱨᱤᱭᱟ ᱟᱨ ᱢᱤᱫ ᱵᱤᱨ ᱥᱤᱠᱟᱹᱨᱤᱭᱟ ᱤᱫᱤᱠᱟᱛᱮ ᱦᱚᱲ ᱜᱟᱫᱮᱞ ᱨᱩᱯ ᱛᱮ ᱵᱟᱰᱟᱭᱚᱜ ᱠᱟᱱᱟ᱾ ᱟᱨ ᱵᱟᱜᱟᱱ ᱨᱮ  ᱥᱤᱠᱟᱹᱨᱤᱭᱟᱹ ᱦᱚᱸ ᱨᱟᱠᱷᱟ ᱠᱚ ᱱᱮᱦᱚᱨ ᱟᱹᱥᱩᱞᱚᱜ ᱨᱮ ᱮᱰᱥ ᱠᱚ ᱭᱮᱥ ᱛᱤ ᱫᱤ ᱥᱤ ᱭᱟᱜ ᱤᱫᱤᱠᱟᱛᱮ ᱟᱥᱲᱟ ᱠᱚ (manege)ᱵᱮᱱᱟᱣ ᱮᱫᱟ | ᱵᱟᱜᱟᱱ ᱨᱤᱱ ᱪᱮᱴᱨᱟ ᱨᱟᱠᱷᱟ ᱥᱤᱧᱚᱛ ᱨᱤᱱ ᱵᱤᱨ ᱛᱷᱚᱱᱚᱛ (forest dipartment) ᱠᱚ ᱤᱫᱤᱠᱟᱛᱮ ᱢᱟᱱᱭᱚᱛᱟ ᱠᱚ ᱮᱢᱟᱫᱽ ᱠᱚᱣᱟ᱾ᱡᱤᱵᱽ ᱡᱤᱭᱟᱹᱞᱤ ᱵᱟᱥᱟ ᱚᱲᱟᱜ᱾

ᱢᱤᱫᱽ ᱵᱤᱧ ᱵᱟᱜᱟᱱ ᱟᱨ ᱦᱩᱰᱤᱧ ᱞᱮᱠᱟᱱ ᱥᱤᱞᱢᱟᱹ ᱦᱚᱞ ᱵᱮᱜᱚᱨ, ᱵᱤᱥᱮᱥ ᱯᱨᱚᱫᱚᱨᱥᱚᱱ ᱞᱟᱹᱜᱤᱫᱽ ᱠᱚ ᱵᱮᱵᱷᱟᱨ ᱠᱮᱫᱼᱟ ᱡᱚᱱᱛᱩ ᱵᱟᱥᱟ (ZOO) ᱨᱮ ᱢᱤᱫᱽ ᱵᱟᱥᱟ ᱴᱷᱟᱶ ᱢᱮᱱᱟᱜᱼᱟ᱾᱑᱙᱙᱒ ᱨᱮ ᱢᱤᱫ ᱜᱮ ᱢᱚᱬᱮ ᱵᱚᱪᱷᱚᱨ ᱪᱮᱴᱨᱟ ᱟᱡᱽ ᱨᱤᱱ ᱯᱚᱨᱤᱵᱟᱨ ᱠᱚ ᱥᱟᱶᱛᱮ ᱢᱤᱫ ᱥᱤᱠᱟᱹᱨᱤᱭᱟ ᱤᱡᱽ ᱛᱟᱦᱮᱸ ᱠᱟᱱ ᱢᱚᱬᱮ ᱵᱚᱪᱷᱚᱨ ᱦᱚᱯᱚᱱ ᱜᱤᱫᱨᱟᱹ ᱦᱚᱸᱭ ᱜᱚᱡᱽ ᱠᱮᱫᱮᱭᱟ᱾ᱩᱱᱤ ᱪᱮᱴᱨᱟ ᱠᱚ ᱥᱟᱵᱽ ᱞᱮᱫᱮ ᱜᱮᱭᱟ ᱢᱮᱱᱠᱷᱟᱱ ᱚᱱᱰᱮᱱᱤᱡᱽ ᱢᱟᱹᱞᱤᱠ ᱜᱮ ᱚᱱᱟ ᱫᱚ ᱢᱚᱰᱚᱨ ᱢᱮᱱᱛᱮ ᱞᱟᱹᱭ ᱚᱪᱚ ᱠᱮᱫᱼᱟᱭ᱾ᱢᱮᱱᱠᱷᱟᱱ ᱠᱟᱨᱚᱱ ᱫᱚ ᱢᱤᱫ ᱡᱚᱱᱛᱩ ᱵᱟᱥᱟ (ZOO) ᱠᱷᱟᱹᱛᱤᱨ ᱢᱮᱱᱛᱮ ᱨᱮᱯᱚᱴ ᱠᱚ ᱵᱷᱮᱡᱟ ᱡᱮᱫᱼᱟ᱾᱒᱐᱐᱓ ᱥᱟᱞᱮ ᱨᱮ ᱢᱟᱹᱞᱤᱠ ᱜᱮ ᱟᱸᱫᱷᱟ ᱯᱟᱹᱛᱭᱟᱹᱶ ᱛᱮ ᱟᱡᱟᱜ ᱠᱷᱟᱸᱪᱟᱨ ᱨᱮ ᱱᱟᱶᱟ ᱡᱟᱱᱟᱶᱟᱨ ᱠᱚ ᱟᱹᱥᱩᱞ ᱠᱮᱫᱮᱭᱟ ᱡᱟᱦᱟᱸ ᱪᱮ ᱥᱤᱠᱟᱹᱨᱤᱭᱟᱹ ᱠᱚ ᱩᱱᱤ ᱡᱟᱱᱟᱶᱟᱨ ᱟᱜ ᱯᱨᱚᱢᱟᱬ ᱜᱮ ᱵᱟᱸᱠᱚ ᱧᱟᱢ ᱰᱟᱲᱮᱭᱟᱫᱼᱟ᱾


==ᱯᱤ~ᱯᱤᱲᱤᱭᱟᱺᱝ ᱵᱟᱜᱟᱱ==
ᱫᱤᱥᱚᱢ ᱨᱮ ᱯᱩᱭᱞᱩ ᱯᱤ~ᱯᱤᱲᱤᱭᱟᱺᱝ ᱵᱟᱜᱟᱱ ᱫᱚ ᱵᱟᱱᱟᱨᱜᱷᱟᱴᱟ ᱵᱟᱤᱞᱚᱡᱤᱠᱟᱞ (Biological) ᱵᱟᱜᱟᱱ ᱨᱮ ᱛᱷᱟᱯᱚᱱ ᱞᱮᱱᱟ᱾ᱚᱱᱟ ᱜᱮ ᱠᱟᱯᱤᱞ ᱥᱤᱵᱚᱞ, ᱵᱤᱜᱭᱟᱱ ᱟᱨ ᱯᱨᱚᱫᱭᱚᱜᱤᱠ ᱢᱚᱱᱛᱨᱤ ᱤᱫᱤ ᱠᱟᱛᱮ ᱱᱚᱵᱷᱮᱢᱵᱚᱨ ᱒᱐᱐᱖ ᱧᱩᱦᱩᱢ ᱢᱟᱦᱟᱸ ᱒᱕ ᱦᱤᱞᱚᱜ ᱠᱚ ᱥᱚᱵᱷᱟ ᱥᱟᱹᱜᱩᱱ ᱞᱮᱫᱼᱟ᱾ᱯᱤ~ᱯᱤᱲᱤᱭᱟᱺᱝ ᱵᱟᱜᱟᱱ ᱫᱚ ᱚᱛ ᱨᱮᱭᱟᱜ ᱗ᱹ᱕ ᱮᱠᱚᱨ (30,000M2) ᱢᱟᱨᱟᱝ ᱛᱮ ᱯᱟᱥᱱᱟᱣ ᱟᱠᱟᱱᱟ᱾
