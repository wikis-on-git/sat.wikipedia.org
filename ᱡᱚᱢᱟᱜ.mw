[[File:Foods.jpg|thumb|200px|ᱡᱚᱢᱟᱜ ᱡᱚ ᱡᱚ ᱡᱤᱱᱤᱥ ᱠᱚ]]
[[File:FoodMeat.jpg|thumb|200px|ᱡᱤᱞ]]
[[File:Good Food Display - NCI Visuals Online.jpg|thumb|200px|ᱟᱭᱢᱟ ᱞᱮᱠᱟᱱ ᱡᱚᱢᱟᱜ ᱠᱚ]]
[[File:Lafleur restaurant late night food veggie burgers.jpg|thumb|201x201px|ᱵᱚᱨᱜᱚᱨᱥ]]

'''ᱡᱚᱢᱟᱜ''' ᱢᱮᱱᱞᱮᱠᱷᱟᱱ ᱫᱚ ᱢᱟᱹᱱᱢᱤ ᱟᱨ ᱡᱤᱭᱟᱹᱞᱤ ᱠᱚ ᱡᱟᱦᱟᱸ ᱵᱚᱱ ᱡᱚᱢᱮᱫᱼᱟ, ᱚᱱᱟ ᱜᱮ ᱡᱚᱢᱟᱜ ᱫᱚ  ᱾<ref>https://www.nationalgeographic.org/encyclopedia/food/</ref> ᱡᱚᱢᱟᱜ ᱫᱚ [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]] ᱛᱮ '''ᱯᱷᱩᱰ''' (Food) ᱠᱚ ᱢᱮᱛᱟᱜ ᱠᱟᱱᱟ ᱾ᱡᱚᱢᱟᱜ ᱫᱚ ᱫᱟᱨᱮ-ᱱᱟᱹᱬᱤ ᱟᱨ ᱡᱤᱭᱟᱹᱞᱤ ᱠᱚᱨᱮ ᱠᱷᱚᱱ ᱦᱤᱡᱩᱜᱼᱟ ᱾ ᱡᱚᱢᱟᱜ ᱫᱚ ᱡᱤᱣᱤᱭᱟᱱ ᱠᱚ ᱠᱚ ᱡᱚᱢᱟ ᱵᱟᱧᱪᱟᱣ ᱟᱨ ᱫᱟᱲᱮ ᱧᱟᱢ ᱞᱟᱹᱜᱤᱫ ᱾ <ref>https://www.britannica.com/topic/food</ref> ᱡᱚᱢᱟᱜ ᱨᱮ ᱫᱚ ᱱᱤᱣᱴᱨᱤᱥᱚᱱ (nutrition) ᱛᱟᱦᱮᱸᱱᱟ, ᱡᱟᱦᱟᱸ ᱫᱚ ᱢᱟᱹᱢᱤ ᱟᱨ ᱡᱤᱭᱟᱹᱞᱤ ᱠᱚᱣᱟᱜ ᱦᱚᱲᱢᱚ ᱨᱮ ᱟᱹᱰᱤ ᱞᱟᱹᱠᱛᱤᱭᱟᱱᱟ ᱾ ᱡᱚᱢ ᱞᱮᱠᱷᱟᱱ ᱢᱟᱹᱢᱤ ᱫᱚ ᱨᱟᱹᱥᱠᱟᱹ ᱨᱮᱠᱚ ᱛᱟᱦᱮᱸᱱᱟ ᱾ ᱱᱚᱣᱟ ᱨᱮ ᱫᱚ ᱯᱨᱚᱴᱤᱱ (protein), ᱯᱷᱮᱴ (fat), ᱠᱟᱨᱵᱚᱦᱟᱭᱰᱨᱮᱴ (carbohydrate), ᱵᱷᱤᱴᱟᱢᱤᱱ (vitamin) ᱟᱨ ᱢᱤᱱᱮᱨᱟᱞ (mineral) ᱮᱢᱟᱱ ᱠᱚ ᱛᱟᱦᱮᱸᱱᱟ ᱾ ᱫᱟᱜ ᱞᱮᱠᱟᱱᱟᱜ ᱠᱚ ᱫᱟᱲᱮ ᱟᱨ ᱱᱤᱣᱴᱨᱤᱥᱚᱱ ᱧᱟᱢ ᱞᱟᱹᱜᱤᱫ ᱵᱮᱵᱷᱟᱨᱚᱜ ᱠᱟᱱᱟᱜ ᱠᱚ ᱫᱚ [[ᱧᱩᱣᱟᱜ|ᱧᱩᱣᱟᱜ]] ᱠᱚ ᱢᱮᱛᱟᱜᱟᱜᱼᱟ ᱟᱨ [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]] ᱛᱮ ᱫᱚ '''ᱰᱨᱤᱸᱠᱥ''' (Drinks) ᱠᱚ ᱢᱮᱛᱟᱜᱟᱜᱼᱟ ᱾ ᱡᱟᱦᱟᱸᱭ ᱡᱚᱢᱟᱜ ᱵᱟᱭ ᱧᱟᱢᱟ ᱩᱱᱤ ᱫᱚ ᱨᱮᱸᱜᱮᱡ ᱮᱭᱟ ᱾ ᱢᱟᱹᱢᱤ ᱠᱚ ᱞᱟᱹᱜᱤᱫ ᱡᱚᱢᱟᱜ ᱫᱤ ᱪᱟᱥ ᱠᱷᱚᱱ ᱧᱟᱢᱚᱜᱼᱟ ᱾ ᱛᱤᱢᱤᱱ ᱜᱟᱱ ᱦᱚᱲ ᱫᱚ ᱡᱤᱣᱟᱹᱞᱤ ᱠᱚᱨᱮ ᱠᱷᱚᱱ ᱦᱤᱡᱩᱜ ᱠᱟᱱ  ᱡᱚᱢᱟᱜ, ᱢᱮᱱᱫᱚ ᱡᱤᱞ, ᱦᱟᱹᱠᱩ, ᱥᱤᱢ ᱵᱤᱞᱤ ᱟᱨ ᱛᱳᱣᱟ ᱮᱢᱟᱱ ᱠᱚ ᱾ ᱡᱤᱞ ᱵᱟᱝ ᱡᱚᱢᱤᱡ ᱫᱚ ᱤᱝᱞᱤᱥ ᱛᱮ ᱵᱷᱮᱡᱤᱴᱮᱨᱤᱭᱟᱱ (vegiterian) ᱠᱚ ᱢᱮᱛᱟᱭ ᱠᱟᱱᱟ ᱾

==ᱡᱚᱢᱟᱜ ᱟᱨᱡᱟᱣ==
ᱡᱚᱢᱟᱜ ᱫᱚ ᱪᱟᱥ ᱠᱟᱛᱮ ᱟᱨᱡᱟᱣ ᱦᱩᱭᱩᱜ-ᱟ ᱾ ᱟᱭᱢᱟ ᱦᱚᱲ ᱜᱮ ᱟᱯᱱᱟᱨᱟᱜ ᱡᱚᱢ ᱞᱟᱹᱜᱤᱫ ᱵᱟᱠᱚ ᱪᱟᱥᱟ, ᱮᱴᱟᱜ ᱦᱚᱲ ᱪᱟᱥ ᱟᱨᱡᱟᱣᱟᱜ ᱠᱤᱨᱤᱧ ᱠᱟᱛᱮ ᱠᱚ ᱡᱚᱢᱟ ᱾ ᱛᱤᱢᱤᱱ ᱜᱟᱱ ᱦᱚᱲ ᱫᱚ ᱫᱚᱠᱟᱱ ᱟᱨ ᱦᱟᱴ ᱠᱷᱚᱱ ᱡᱚᱢᱟᱫ ᱛᱮᱭᱟᱨ ᱞᱟᱹᱜᱤᱫ ᱠᱚ ᱠᱤᱨᱤᱧᱟ ᱟᱨ ᱛᱤᱢᱤᱱ ᱜᱟᱱ ᱫᱚ ᱟᱯᱱᱟᱨ ᱛᱮ ᱪᱟᱥ ᱟᱨᱡᱟᱣᱟᱠᱚ ᱾ ᱟᱫᱷᱟᱱ ᱦᱚᱲ ᱫᱚ ᱚᱱᱟ ᱠᱚ ᱠᱤᱨᱤᱧ ᱠᱟᱛᱮ ᱚᱲᱟᱜ ᱤᱥᱤᱱ ᱵᱟᱥᱟᱝ ᱠᱟᱛᱮ ᱠᱚ ᱡᱚᱢᱟ ᱟᱠ ᱛᱤᱢᱤᱱ ᱜᱟᱱ ᱫᱚ ᱴᱷᱟᱹᱣᱠᱟᱹ ᱤᱥᱤᱱ ᱴᱷᱤᱠᱟᱜ ᱡᱚᱢᱟᱜ ᱠᱤᱨᱤᱧ ᱠᱟᱛᱮ ᱠᱚ ᱡᱚᱢᱟ ᱾ 
==ᱟᱱᱟᱴ==
ᱡᱚᱢᱟᱜ ᱨᱮᱱᱟᱝ ᱚᱵᱷᱟᱵᱽ ᱫᱚ ᱱᱤᱛᱚᱜ ᱦᱚᱸ ᱡᱮᱜᱮᱛ ᱨᱮᱱᱟᱜ ᱟᱰᱤ ᱢᱟᱨᱟᱝ ᱟᱱᱟᱴ ᱠᱟᱱᱟ ᱾ ᱟᱭᱢᱟ ᱦᱚᱲ ᱠᱚᱣᱟᱜ ᱩᱱᱟᱹᱜ ᱠᱟᱹᱣᱰᱤ ᱵᱟᱹᱱᱩᱜ ᱟᱱᱟ, ᱢᱤᱫ ᱥᱟᱸᱡᱽ ᱡᱚᱢᱟᱜ ᱠᱤᱨᱤᱧ ᱞᱟᱹᱜᱤᱫ ᱦᱚᱸ ᱾ ᱵᱟᱹᱲᱤᱡ ᱦᱚᱭ-ᱦᱤᱥᱤᱫ ᱫᱟᱜ ᱟᱨᱵᱟᱝ ᱮᱴᱟᱜ ᱮᱴᱠᱮᱴᱚᱬᱮ ᱠᱚ ᱦᱟᱨᱟᱜ ᱠᱟᱱ ᱡᱚᱢᱟᱜ ᱠᱚᱭ ᱵᱟᱹᱲᱤᱡ ᱚᱪᱚᱭᱟ ᱾ ᱡᱚᱠᱷᱚᱱ ᱞᱟᱹᱠᱛᱤ ᱡᱟᱹᱱᱤ ᱦᱚᱲ ᱡᱚᱢᱟᱜ ᱵᱟᱠᱚ ᱧᱟᱢᱟ, ᱚᱱᱟ ᱫᱚ ᱵᱚ ᱢᱮᱛᱟᱜ-ᱟ ᱪᱤ ᱩᱱᱠᱩ ᱫᱚ ᱠᱚ ᱨᱮᱸᱜᱮᱡ ᱜᱮᱭᱟ ᱾ ᱢᱟᱹᱱᱢᱩ ᱟᱹᱰᱤ ᱫᱤᱱ ᱦᱟᱹᱵᱤᱡ ᱨᱮᱸᱜᱮᱡ ᱛᱮ ᱛᱮᱦᱮᱸ ᱞᱮᱱᱠᱷᱟᱱ ᱟᱨᱵᱟᱝ ᱡᱚᱢᱟᱝ ᱵᱟᱭ ᱧᱟᱢ ᱞᱮᱠᱷᱟᱱ ᱦᱚᱲᱢᱚ ᱫᱚ ᱫᱩᱨᱵᱩᱲ ᱩᱛᱟᱹᱨᱚᱜ-ᱟ ᱟᱨ ᱵᱤᱱᱡᱚᱢ (starvation) ᱛᱮ ᱜᱚᱡ ᱦᱚᱸ ᱠᱚ ᱜᱩᱡᱩᱜ ᱜᱮᱭᱟ ᱾ ᱢᱤᱫ ᱮᱞᱟᱠ ᱨᱮ ᱟᱹᱰᱤ ᱜᱟᱱ ᱦᱚᱲ ᱞᱟᱹᱠᱛᱤ ᱡᱟᱹᱱᱤ ᱡᱚᱢᱟᱜ ᱵᱟᱠᱚ ᱧᱟᱢ ᱠᱷᱟᱱ ᱚᱸᱰᱮ ᱫᱚ ᱡᱚᱢᱟᱠᱟᱞ (famine) ᱵᱚᱞᱚᱭᱮᱱᱟ ᱢᱮᱱᱛᱮ ᱵᱚᱱ ᱢᱮᱛᱟᱜ ᱠᱟᱱᱟ ᱾ 

==ᱫᱷᱚᱨᱚᱢ ᱨᱮ ᱡᱚᱢᱟᱜ==
ᱫᱷᱚᱨᱚᱢ ᱠᱚᱨᱚᱢ ᱵᱳᱸᱜᱟ ᱵᱳᱨᱳ ᱫᱚ ᱵᱤᱱ ᱡᱚᱢ ᱠᱟᱛᱮ ᱠᱚ ᱛᱟᱨᱟᱣᱟ ᱾ ᱵᱷᱤᱛᱟᱹᱨ, ᱜᱚᱲᱟ ᱟᱨᱟᱵᱟᱝ ᱡᱟᱦᱮᱨ ᱦᱩᱭᱮᱱ ᱚᱠᱟ ᱨᱮᱸᱦᱚᱸ ᱡᱚᱢ ᱠᱟᱛᱮ ᱫᱚ ᱵᱟᱠᱚ ᱵᱳᱸᱜᱟᱭᱟ ᱾ ᱵᱳᱸᱜᱟ ᱵᱳᱨᱳ ᱡᱚᱠᱷᱟᱜ ᱫᱚ ᱱᱤᱨᱵᱟᱨ ᱟᱹᱰᱤ ᱜᱮ ᱞᱟᱹᱠᱛᱤᱭᱟᱱᱟ ᱾ ᱮᱴᱟᱜ ᱡᱟᱹᱛ ᱠᱚᱣᱟᱜ ᱫᱷᱚᱨᱚᱢ ᱨᱮᱦᱚᱸ ᱱᱚᱝᱠᱟ ᱧᱮᱞᱚᱜ ᱜᱮᱭᱟ ᱾ ᱡᱩᱫᱟᱭᱤᱡᱢ ᱟᱨ [[ᱤᱥᱞᱟᱢ ᱫᱷᱚᱨᱚᱢ|ᱤᱥᱞᱟᱢ]] ᱫᱷᱚᱨᱚᱢ ᱨᱮ ᱫᱚ [[ᱥᱩᱠᱨᱤ|ᱥᱩᱠᱨᱤ]] ᱡᱤᱞ ᱡᱚᱢ ᱫᱚ ᱢᱟᱱᱟ ᱜᱮᱭᱟ ᱾ [[ᱦᱤᱱᱫᱩ ᱫᱷᱚᱨᱚᱢ|ᱦᱤᱱᱫᱩ ᱫᱷᱚᱨᱚᱢ]] ᱨᱮ ᱫᱚ ᱰᱟᱺᱜᱽᱨᱤ  ᱡᱤᱞ ᱵᱟᱠᱚ ᱡᱚᱢᱟ ᱾ ᱛᱤᱢᱤᱱ ᱜᱟᱱ ᱠᱤᱨᱤᱥᱛᱟᱱ ᱫᱚ ᱡᱤᱞ ᱵᱟᱠᱚ ᱡᱚᱢᱟ, ᱪᱮᱫᱟᱜ ᱥᱮ ᱟᱭᱟᱭᱟᱱᱟᱜ ᱫᱤᱱ ᱫᱚ ᱪᱚᱨᱪ ᱨᱮ ᱡᱤᱞ ᱡᱚᱢ ᱢᱟᱱᱟ ᱜᱮᱭᱟ ᱾ 

==ᱵᱟᱨᱦᱮ ᱡᱚᱱᱚᱲ==
* [http://www.foodtimeline.org/ Food Timeline]
* [http://wikibooks.org/wiki/Cookbook Wikibooks Cookbook]
* [http://www.bbc.co.uk/programmes/p00547n1 Food], BBC Radio 4 discussion with Rebecca Spang, Ivan Day and Felipe Fernandez-Armesto (''In Our Time'', Dec. 27, 2001)

==ᱥᱟᱹᱠᱷᱭᱟᱹᱛ==

[[Category:!Main category]]
[[ᱛᱷᱚᱠ:ᱤᱥᱤᱱ ᱵᱟᱥᱟᱝ]]
