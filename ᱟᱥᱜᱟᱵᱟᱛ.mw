'''ᱟᱥᱜᱟᱵᱟᱛ''' (<small>[[ᱛᱩᱨᱠᱢᱮᱱ ᱯᱟᱹᱨᱥᱤ|ᱛᱩᱨᱠᱢᱮᱱ]]: Aşgabat, [[ᱯᱷᱨᱟᱱᱥᱤ ᱯᱟᱹᱨᱥᱤ|ᱯᱷᱨᱟᱱᱥᱤ]]:عشق آباد; [[ᱨᱩᱥᱤᱭᱟᱱ ᱯᱟᱹᱨᱥᱤ|ᱨᱩᱥᱤᱭᱟᱱ]]: Ашхабад, [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]: Ashgabat</small>) ᱫᱚ ᱛᱟᱞᱢᱟ ᱮᱥᱤᱭᱟ ᱨᱮᱱᱟᱜ ᱛᱩᱨᱠᱢᱮᱱᱤᱥᱛᱟᱱ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱡᱚᱛᱚ ᱠᱷᱚᱱ ᱢᱟᱝᱨᱟᱝ ᱱᱟᱜᱟᱨ ᱠᱟᱱᱟ ᱾ ᱒᱐᱐᱑ ᱥᱟᱞᱮ ᱨᱮᱱᱟᱜ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱖,᱙᱕,᱓᱐᱐ ᱦᱚᱲ ᱠᱚ ᱛᱟᱦᱮᱸᱠᱟᱱᱟ ᱟᱨ ᱒᱐᱐᱙ ᱥᱟᱞᱮ ᱨᱮ ᱦᱚᱲᱞᱮᱠᱷᱟ ᱑᱐ ᱞᱟᱠᱷ ᱠᱚ ᱥᱮᱴᱮᱨ ᱞᱮᱱᱟ ᱾ ᱟᱥᱜᱟᱵᱟᱛ ᱫᱚ ᱠᱟᱨᱟᱠᱩᱢ ᱨᱮᱜᱤᱥᱛᱟᱱ ᱟᱨ ᱠᱚᱯᱮᱛ ᱫᱟᱜᱽ ᱵᱩᱨᱩ ᱨᱮᱱᱟᱜ ᱛᱟᱞᱟ ᱨᱮ ᱢᱮᱱᱟᱜᱼᱟ ᱾ ᱱᱚᱸᱰᱮ ᱛᱟᱦᱮᱸᱱ ᱠᱟᱱ ᱵᱟᱹᱲᱛᱤ ᱦᱚᱲ ᱜᱮ ᱛᱩᱨᱠᱢᱮᱱ ᱠᱟᱱᱟ ᱠᱚ ᱥᱟᱶᱛᱮ ᱨᱩᱥᱤᱭᱟᱱ, ᱟᱨᱢᱮᱱᱤᱭᱟᱱ ᱟᱨ ᱚᱡᱮᱨᱤᱭᱟᱱ ᱦᱚᱲ ᱦᱚᱱ ᱠᱚ ᱛᱟᱦᱮᱸᱱ ᱠᱟᱱ ᱜᱮᱭᱟ ᱾ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱧᱩᱛᱩᱢ ᱫᱚ ᱯᱷᱨᱟᱱᱥᱤ ᱟᱹᱲᱟᱹ "ᱤᱥᱠ" ᱟᱨ "ᱟᱵᱟᱫᱽ" ᱢᱮᱥᱟ ᱠᱟᱛᱮ ᱦᱩᱭ ᱟᱠᱟᱱᱟ, ᱡᱟᱦᱟᱸ ᱨᱮᱱᱟᱜ ᱢᱮᱱᱮᱛ ᱦᱩᱭᱩᱜ ᱠᱟᱱᱟ "ᱫᱩᱞᱟᱹᱲ ᱨᱮᱱᱟᱜ ᱱᱟᱜᱟᱨ" ᱾<ref name="ref91gudoq">[http://books.google.com/books?id=DwX-UTmC1GwC Central Asia: Kazakhstan, Tajikistan, Uzbekistan, Kyrgyzstan, Turkmenistan], Bradley Mayhew, Lonely Planet, 2007, ISBN 978-1-74104-614-4, ''... Ashgabat ... pop 650000 With its lavish marble palaces, gleaming gold domes and vast expanses of manicured parkland, Ashgabat ('the city of love' ...''</ref>

ᱱᱟᱜᱨ ᱨᱮᱱᱟᱜ ᱛᱷᱟᱯᱚᱱ ᱫᱚ ᱑᱘᱘᱑ ᱥᱟᱞᱮ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱟᱨ ᱑᱙᱒᱔ ᱥᱟᱞᱮ ᱨᱮ ᱛᱩᱨᱠᱢᱮᱱ ᱥᱚᱵᱷᱤᱭᱮᱛ ᱥᱚᱢᱟᱡᱽᱵᱟᱫᱤ ᱟᱹᱯᱱᱟᱹᱛ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱱᱟᱜᱟᱨ ᱨᱮᱱᱟᱜ ᱟᱹᱰᱤ ᱢᱟᱨᱟᱝ ᱴᱚᱴᱷᱟ ᱜᱮ ᱑᱙᱔᱘ ᱥᱟᱞᱮᱨᱮ ᱟᱥᱜᱟᱵᱟᱛ ᱚᱛᱞᱟᱲᱟᱣ ᱛᱮ ᱢᱮᱴᱟᱣ ᱞᱮᱱ ᱛᱟᱦᱮᱸᱫ, ᱢᱮᱱᱠᱷᱟᱱ ᱚᱱᱟ ᱛᱟᱭᱚᱢ ᱨᱟᱥᱴᱨᱚᱯᱚᱛᱤ ᱭᱟᱜ ᱠᱟᱹᱢᱤᱦᱚᱨᱟ ᱱᱟᱜᱟᱨ ᱱᱟᱶᱟ ᱨᱩᱣᱟᱹᱲ ᱫᱟᱨᱟᱭ ᱛᱮ ᱟᱹᱰᱤ ᱜᱟᱱ ᱜᱮ ᱠᱚ ᱵᱮᱱᱟᱣ ᱨᱩᱣᱟᱹᱲ ᱠᱮᱫᱼᱟ ᱾<ref>{{cite web|title=Turkmenistan: Government Orders People Out Of Their Homes In Name Of 'Urban Renewal' |accessdate=22 Nov 2017 |url=https://www.rferl.org/a/1053964.html |date=July 21, 2004 |df=mdy }}</ref> ᱠᱟᱨᱟᱠᱩᱢ ᱱᱟᱜᱟᱨ ᱫᱚ ᱛᱟᱞᱟ ᱠᱷᱚᱱ ᱠᱚ ᱵᱮᱱᱟᱣ ᱠᱮᱫᱼᱟ, ᱡᱟᱦᱟᱸ ᱫᱚ ᱟᱢᱩ ᱜᱟᱰᱟ ᱫᱟᱜ ᱥᱟᱢᱟᱝ ᱠᱷᱚᱱ ᱯᱟᱪᱮ ᱥᱮᱦᱮᱫ ᱮ ᱤᱫᱤᱭᱮᱫᱼᱟ ᱾<ref>{{cite web|url=http://www.indianembassy-tm.org/bilateral.html |title=Brief Note on Turkmenistan |website=Embassy of India, Ashgabat |accessdate=10 Jun 2014 |deadurl=yes |archiveurl=https://web.archive.org/web/20140218072835/http://www.indianembassy-tm.org/bilateral.html |archivedate=February 18, 2014 |df=mdy }}</ref>
