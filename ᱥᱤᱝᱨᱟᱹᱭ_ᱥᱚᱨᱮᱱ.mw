'''ᱥᱤᱝᱨᱟᱹᱭ ᱥᱚᱨᱮᱱ''' ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱢᱤᱣᱡᱤᱠ ᱰᱟᱭᱨᱮᱠᱴᱚᱨ, ᱥᱮᱨᱮᱧ ᱵᱟᱰᱚᱦᱤ, ᱥᱮᱨᱮᱧ ᱚᱞᱚᱜ-ᱤᱡ, ᱟᱲᱟᱝ ᱰᱤᱡᱟᱭᱱᱤᱡ ᱠᱟᱱᱟᱭ| ᱩᱱᱤ ᱫᱚ ᱥᱟᱱᱛᱟᱲᱤ ᱢᱤᱣᱡᱤᱡ ᱤᱱᱰᱟᱥᱴᱨᱤ ᱨᱮᱱ ᱧᱩᱛᱩᱢᱟᱱ ᱥᱮᱨᱮᱧ ᱵᱟᱰᱚᱦᱤ ᱠᱟᱱᱟᱭ| ᱤᱱᱟᱹ ᱵᱮᱜᱚᱨ ᱦᱚᱸ ᱩᱱᱤ ᱫᱚ ᱵᱟᱝᱞᱟ ᱟᱨ ᱦᱤᱱᱫᱤ ᱥᱮᱨᱮᱧ ᱠᱚ ᱨᱮ ᱦᱚᱸᱭ ᱠᱟᱹᱢᱤ ᱟᱠᱟᱫᱟ| ᱩᱱᱤ ᱫᱚ ᱣᱮᱥᱴᱮᱨᱱ ᱢᱤᱣᱡᱤᱠ, ᱥᱮᱨᱣᱟ ᱥᱤᱧᱚᱛᱤᱭᱟᱹ ᱥᱮᱨᱮᱧ ᱟᱨ ᱥᱟᱱᱛᱟᱲᱤ ᱥᱮᱨᱣᱟ ᱥᱮᱨᱮᱧ ᱠᱚ ᱨᱮ ᱦᱚᱸᱭ ᱠᱟᱹᱢᱢᱤ ᱟᱠᱟᱫᱟ| ᱥᱤᱧᱚᱛ ᱫᱤᱥᱚᱢ ᱨᱮᱱ ᱧᱩᱛᱩᱢᱟᱱ ᱢᱤᱣᱡᱤᱠ ᱰᱟᱭᱨᱮᱠᱴᱚᱨ ᱡᱮᱞᱮᱠᱟ ᱟᱨᱹ ᱰᱤᱹ ᱵᱚᱨᱢᱚᱱ, ᱮᱹ ᱟᱨᱹ ᱨᱚᱦᱢᱟᱱ ᱟᱨ ᱭᱟᱱᱤ ᱮᱢᱟᱱ ᱠᱚ ᱴᱷᱮᱱ ᱠᱷᱚᱱ ᱟᱹᱰᱤ ᱵᱟᱹᱲᱛᱤ ᱮᱞᱟᱝ ᱚᱨᱥᱚᱝ ᱟᱠᱟᱱ ᱢᱮᱱᱟᱭᱟ| ᱥᱤᱝᱨᱟᱹᱭ ᱥᱚᱨᱮᱱ ᱟᱜ ᱥᱮᱨᱮᱧ ᱠᱚ ᱫᱚ ᱟᱹᱰᱤ ᱞᱤᱴᱷᱩᱨ ᱟᱨ ᱡᱩᱰᱟᱹᱥᱤ ᱜᱮᱭᱟ| ᱩᱱᱤ ᱫᱚ ᱜᱟᱹᱠᱷᱩᱲ ᱥᱮᱨᱮᱧ ᱵᱟᱰᱚᱦᱤ ᱡᱮᱞᱮᱠᱟ, ᱠᱟᱱᱟ ᱠᱟᱱᱩᱨᱟᱢ, ᱢᱚᱦᱢᱚᱫᱽ ᱨᱟᱯᱷᱤ, ᱠᱤᱥᱚᱨ ᱠᱩᱢᱟᱨ, ᱞᱟᱛᱟ ᱢᱟᱝᱜᱤᱥᱠᱟᱨ ᱟᱨ ᱢᱟᱭᱠᱮᱞ ᱡᱮᱠᱥᱚᱱ ᱮᱢᱟᱱ ᱠᱚᱣᱟᱜ ᱥᱮᱨᱮᱧ ᱟᱧᱡᱚᱢ ᱟᱹᱰᱤ ᱜᱮᱭᱮ ᱠᱩᱥᱤᱭᱟᱜ-ᱟ|
==ᱮᱛᱚᱦᱚᱵ ᱡᱤᱭᱚᱱ==
ᱥᱤᱝᱨᱟᱹᱭ ᱥᱚᱨᱮᱱ ᱫᱚ ᱑ ᱰᱤᱥᱮᱢᱵᱚᱨ ᱑᱙᱗᱘ ᱥᱮᱨᱢᱟ (ᱥᱠᱩᱞ ᱥᱟᱨᱴᱤᱯᱷᱤᱠᱮᱴ ᱨᱮ ᱫᱚ ᱒᱑/᱐᱒/᱑᱙᱗᱘ ᱢᱟᱹᱦᱤᱛ ᱢᱮᱱᱟᱜ ᱟᱠᱟᱫᱟ) ᱨᱮ ᱚᱰᱤᱥᱟ ᱯᱚᱱᱚᱛ ᱨᱮᱭᱟᱜ ᱢᱚᱭᱩᱨᱵᱷᱚᱧᱡᱽ ᱦᱚᱱᱚᱛ ᱨᱮᱭᱟᱜ ᱥᱩᱠᱤᱞᱟ ᱠᱷᱟᱞᱤ ᱟᱛᱚ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱤᱱᱟᱹ ᱛᱟᱭᱚᱢ ᱩᱱᱠᱚ ᱫᱚ ᱠᱚᱞᱠᱟᱛᱟ ᱛᱮᱠᱚ ᱦᱮᱡ ᱮᱱᱟ| ᱥᱤᱝᱨᱟᱹᱭ ᱨᱮ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱪᱚᱱᱫᱽᱨᱚ ᱢᱚᱦᱚᱱ ᱥᱚᱨᱮᱱ ᱠᱟᱱ ᱛᱟᱭᱟ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱰᱩᱢᱱᱤ ᱥᱚᱨᱮᱱ ᱠᱟᱱ ᱛᱟᱭᱟ| ᱟᱡ ᱵᱟᱵᱟ ᱫᱚ ᱢᱤᱫᱴᱮᱱ ᱥᱚᱨᱠᱟᱨᱤ ᱪᱟᱹᱠᱨᱤᱭᱟᱱᱤᱡ ᱠᱟᱱᱟᱭ ᱟᱨ ᱮᱝᱜᱟᱛ ᱛᱮᱫ ᱫᱚ ᱵᱷᱟᱭᱚᱞᱤᱱ ᱵᱟᱱᱟᱢᱤᱡ ᱠᱟᱱᱟᱭ ᱟᱨ ᱧᱩᱛᱩᱢᱟᱱ ᱥᱮᱨᱮᱧ ᱵᱟᱰᱚᱦᱤ| ᱥᱤᱝᱨᱟᱹᱭ ᱫᱚ ᱟᱫᱚᱢ ᱚᱠᱛᱮ ᱥᱴᱮᱡᱽ ᱨᱮ ᱟᱡ ᱜᱚᱜᱚ ᱦᱟᱢᱚᱱᱤᱭᱟᱢ ᱟᱨ ᱠᱤ-ᱵᱚᱨᱰ ᱵᱟᱱᱟᱢᱮ ᱜᱚᱲᱚ ᱵᱟᱲᱟᱣᱟᱭ ᱠᱟᱱ ᱛᱟᱦᱮᱸᱱᱟ| ᱩᱱᱤ ᱫᱚ ᱛᱩᱨᱩᱭ ᱥᱮᱨᱮᱢᱟ ᱩᱢᱮᱨ ᱠᱷᱚᱱ ᱦᱟᱨᱢᱚᱱᱤᱭᱟᱢ ᱚᱨᱚᱝᱮ ᱮᱛᱚᱦᱚᱵ ᱞᱮᱫᱟ| ᱥᱤᱝᱨᱟᱹᱭ ᱨᱮᱱ ᱢᱤᱥᱨᱟᱛ ᱟᱜ ᱧᱩᱛᱚᱢ ᱫᱚ ᱵᱟᱥᱚᱱᱛᱤ ᱥᱚᱨᱮᱱ ᱟᱨ ᱵᱚᱭᱦᱟ ᱣᱟᱜ ᱧᱩᱛᱩᱢ ᱫᱚ ᱨᱤᱢᱤᱞ ᱥᱚᱨᱮᱱ|ᱥᱤᱝᱨᱟᱹᱭ ᱨᱮᱱ ᱦᱚᱯᱚᱱ ᱮᱨᱟ ᱰᱤᱜᱤᱨ ᱥᱚᱨᱮᱱ, ᱚᱠᱚᱭ ᱫᱚ ᱦᱩᱰᱤᱧ ᱥᱟᱱᱛᱟᱲᱤ ᱥᱮᱨᱮᱧ ᱵᱟᱰᱚᱦᱤ ᱠᱟᱱᱮ| ᱥᱟᱱᱛᱟᱲᱤ ᱥᱮᱨᱮᱧ ᱠᱚ ᱱᱟᱦᱟᱜ ᱥᱨᱮᱧ ᱦᱚᱨᱟ ᱨᱮ ᱟᱹᱜᱩᱭ ᱨᱮ ᱥᱤᱝᱨᱟᱹᱭ ᱥᱚᱨᱮᱱ ᱟᱜ ᱟᱹᱰᱤ ᱢᱟᱨᱟᱝ ᱮᱱᱮᱢ ᱢᱮᱱᱟᱜ ᱛᱟᱭᱟ| ᱩᱱᱤ ᱫᱚ ᱜᱩᱨᱩ ᱜᱚᱢᱠᱮ ᱯᱚᱱᱰᱤᱴ ᱨᱟᱜᱷᱩᱱᱟᱛᱷ ᱢᱩᱨᱢᱩ ᱦᱚᱛᱮ ᱛᱮ ᱟᱹᱰᱤ ᱟᱸᱴ ᱮᱞᱟᱝ ᱚᱨᱥᱚᱱ ᱟᱠᱟᱱᱟ ᱢᱮᱱᱟᱭᱟ| ᱩᱱᱤ ᱫᱚ ᱥᱮᱨᱮᱧ ᱫᱩᱨᱟᱝ ᱦᱚᱛᱮ ᱛᱮ ᱥᱟᱱᱛᱟᱲ ᱥᱟᱶ ᱦᱟᱨᱟ ᱵᱩᱨᱩᱜ-ᱮ ᱠᱷᱚᱡᱽ ᱠᱟᱱᱟ| 
== ᱯᱷᱮᱰᱟᱛ ==

[[ᱛᱷᱚᱠ:ᱥᱮᱨᱮᱧ ᱵᱟᱰᱚᱦᱤ]]
