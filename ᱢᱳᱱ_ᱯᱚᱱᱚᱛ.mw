'''ᱢᱳᱱ ᱯᱚᱱᱚᱛ''' ([[ᱵᱚᱨᱢᱤ ᱯᱟᱹᱨᱥᱤ|ᱵᱚᱨᱢᱤᱥ]] ᱺ မွန်ပြည်နယ်, [[ᱢᱳᱱ ᱯᱟᱹᱨᱥᱤ|ᱢᱳᱱ]] ᱺ တွဵုရးဍုၚ်မန်၊ ရာမညဒေသ) [[ᱢᱤᱭᱟᱱᱢᱟᱨ]] ᱨᱮᱱᱟᱜ ᱢᱤᱫ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱠᱟᱱᱟ ᱾ ᱱᱚᱣᱟ ᱯᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱫ [[ᱠᱟᱭᱤᱱ ᱯᱚᱱᱚᱛ]], ᱯᱟᱪᱮ ᱥᱮᱫ [[ᱟᱱᱫᱟᱢᱟᱱ ᱫᱚᱨᱭᱟ]], ᱮᱛᱚᱢ ᱥᱮᱫ [[ᱵᱟᱜᱳ ᱴᱚᱴᱷᱟ]] ᱟᱨ ᱠᱚᱧᱮ ᱥᱮᱫ [[ᱛᱟᱱᱤᱱᱛᱷᱟᱭᱨᱤ ᱴᱚᱴᱷᱟ]] ᱢᱮᱱᱟᱜᱼᱟ ᱾ ᱟᱨᱦᱚᱸ ᱥᱟᱢᱟᱝᱼᱠᱚᱧᱮ ᱥᱮᱫ [[ᱛᱷᱟᱭᱞᱮᱱᱰ]] ᱨᱮᱱᱟᱜ [[ᱠᱟᱱᱪᱟᱱᱟᱵᱩᱲᱤ ᱯᱨᱚᱫᱮᱥ]] ᱱᱟᱥᱮ ᱜᱟᱱ ᱥᱤᱢᱟᱹᱱᱟ ᱢᱮᱱᱟᱜᱼᱟ ᱾ ᱢᱳᱱ ᱯᱚᱱᱚᱛ ᱑᱒,᱑᱕᱕ ᱪᱟᱹᱣᱠᱟᱹ ᱠᱤᱢᱤ ᱛᱮ ᱯᱟᱥᱱᱟᱣ ᱢᱮᱱᱟᱜᱼᱟ ᱾ ᱢᱳᱱ ᱯᱚᱱᱚᱛ ᱨᱮᱱᱟᱜ ᱕᱖᱖ ᱠᱤᱢᱤ (᱓᱕᱒ ᱢᱟᱭᱤᱞ) ᱞᱤᱡᱤᱝ ᱫᱚᱨᱭᱟ ᱟᱨᱮ ᱨᱮ ᱠᱟᱹᱴᱤᱡᱽ ᱫᱤᱯ ᱠᱚ ᱦᱩᱭᱩᱜ ᱠᱟᱱᱟ ᱺ ᱠᱟᱞᱮᱜᱟᱭᱩᱠ, ᱣᱟ ᱠᱮᱩᱱ ᱟᱨ ᱠᱮᱭᱩᱱᱜᱤ ᱫᱤᱯ ᱾ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱦᱩᱭᱩᱜ ᱠᱟᱱᱟ [[ᱢᱟᱣᱞᱟᱢᱭᱤᱱ]] ᱥᱚᱦᱚᱨ ᱾
