'''ᱟᱥᱴᱩᱨᱤᱭᱟᱱ''' (asturianu ''ᱟᱥᱴᱩᱨᱤᱭᱟᱱᱩ'' , ᱞᱟᱦᱟ ᱫᱚ ''ᱵᱮᱵᱚᱞ'' [ˈbaβle] ᱧᱩᱛᱩᱢ ᱨᱮᱦᱚ ᱵᱟᱰᱟᱭᱚᱜ ᱠᱟᱱ ᱛᱮᱦᱮᱱᱟ ) ᱫᱚ ᱢᱤᱫ [[:en:West Iberian languages|ᱯᱟᱪᱮ ᱤᱵᱮᱨᱤᱭᱟᱱ]] [[ᱨᱳᱢᱟᱱᱥ ᱯᱟᱹᱨᱥᱤᱠᱚ|ᱨᱳᱢᱟᱱᱥ ᱯᱟᱹᱨᱥᱤ]] ᱠᱟᱱᱟ, ᱡᱟᱦᱟᱸ ᱫᱚ [[ᱮᱥᱯᱮᱱ]] ᱨᱮᱱᱟᱜ [[:en:Asturias|ᱟᱥᱴᱩᱨᱤᱭᱟᱥ]] ᱴᱚᱴᱷᱟ ᱨᱮᱠᱚ ᱨᱚᱲᱼᱟ ᱾ ᱟᱥᱴᱩᱨᱤᱭᱟᱱ ᱫᱚ ᱢᱟᱨᱟᱝ ᱯᱟᱹᱨᱥᱤᱭᱟᱹ ᱜᱷᱟᱨᱚᱸᱡᱽ, [[:en:Asturleonese language|ᱟᱥᱴᱩᱨᱞᱤᱭᱳᱱᱤᱥ ᱯᱟᱹᱨᱥᱤᱠᱚ]] ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱾ ᱟᱢᱫᱟᱡᱽ ᱑᱐᱐,᱐᱐᱐ ᱜᱟᱱ (ᱡᱟᱱᱟᱢ) ᱟᱨ ᱔᱕᱐,᱐᱐᱐ ᱜᱟᱱ (ᱫᱚᱥᱟᱨ ᱯᱟᱹᱨᱥᱤ) ᱨᱚᱲ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱟᱥᱴᱩᱨᱞᱤᱭᱳᱱᱤᱥ ᱯᱟᱹᱨᱥᱤ ᱜᱷᱟᱨᱚᱸᱡᱽ ᱨᱮᱱᱟᱜ ᱢᱩᱬᱩᱛ ᱯᱮᱭᱟ ᱨᱩᱯ ᱢᱮᱱᱟᱜ ᱟᱠᱟᱫᱟ, ᱡᱮᱞᱮᱠᱟ : ᱯᱟᱪᱮ, ᱛᱟᱞᱟ ᱟᱨ ᱥᱟᱢᱟᱝ ᱾ ᱱᱟᱜᱟᱢᱤᱭᱟᱹ ᱟᱨ ᱰᱮᱢᱚᱜᱽᱨᱟᱯᱷᱤᱠ ᱠᱷᱟᱹᱛᱤᱨ ᱛᱮ ᱱᱚᱶᱟ ᱠᱚ ᱨᱮᱱᱟᱜ ᱢᱟᱱᱚᱠ ᱨᱩᱯ ᱫᱚ ᱛᱟᱞᱟ ᱟᱥᱴᱩᱨᱤᱭᱟᱱ ᱦᱤᱥᱟᱹᱵᱽ ᱛᱮ ᱫᱚᱦᱚ ᱦᱩᱭ ᱟᱠᱟᱱᱟ ᱾ ᱱᱚᱶᱟ ᱠᱚ ᱥᱟᱱᱟᱢ ᱨᱮᱱᱟᱜ ᱜᱮ ᱟᱯᱱᱟᱨ ᱟᱯᱱᱟᱨ ᱨᱚᱱᱚᱲ, ᱛᱚᱨᱡᱚᱢᱟ (dictionary) ᱟᱨ ᱚᱨᱛᱷᱚᱜᱽᱨᱟᱯᱷᱤ (orthography) ᱢᱮᱱᱟᱜᱼᱟ ᱾
