'''ᱛᱤᱨᱞᱟ. ᱦᱚᱲᱢᱚᱥᱟᱶᱟᱨ'''

[[File:Women's health icon.svg|thumb|ᱛᱤᱨᱞᱟ. ᱦᱚᱲᱢᱚᱥᱟᱶᱟᱨ ᱨᱮᱭᱟᱜ ᱪᱤᱛᱟ.ᱨ]]

ᱛᱤᱨᱞᱟ. ᱠᱚᱣᱟᱜ ᱦᱚᱲᱢᱚᱥᱟᱶᱟᱨ ᱫᱚ ᱢᱟ.ᱱᱢᱤ ᱥᱚᱥᱱᱚᱜ ᱟᱨ ᱦᱚᱲᱢᱚᱥᱟᱶᱟᱨ ᱴᱷᱟᱶᱨᱮ ᱢᱤᱫ ᱵᱟᱵᱷᱤᱱᱟ. ᱚᱝᱜᱚᱥ ᱠᱟᱱᱟ ᱾ ᱪᱮᱫᱟᱜ ᱥᱮ ᱛᱤᱨᱞᱟ. ᱠᱚᱫᱚ ᱢᱟ.ᱱᱢᱤ ᱥᱟᱶᱛᱟ ᱨᱤᱱ ᱥᱩᱨᱥᱩᱯᱩᱨ ᱟᱫᱷᱟ ᱦᱟ.ᱴᱤᱧ ᱠᱟᱱᱟ ᱠᱚ ᱾ ᱟ.ᱰᱤ ᱦᱚᱲᱢᱚᱥᱟᱶᱟᱨ ᱠᱟᱛᱷᱟᱨᱮ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱫᱚ ᱠᱚᱲᱟ ᱦᱚᱯᱚᱱ ᱠᱷᱚᱱ ᱫᱚ ᱱᱟᱯᱟᱭ ᱜᱮ ᱛᱟᱦᱮᱸᱱᱟ, ᱡᱟᱦᱟᱸ ᱞᱮᱠᱟ ᱦᱚᱲᱢᱚ ᱱᱟᱯᱟᱭ ᱞᱟ.ᱜᱤᱫ ᱡᱚᱢ-ᱧᱩ ᱟᱨᱵᱟᱝ ᱦᱚᱲᱢᱚ ᱵᱟ.ᱲᱤᱡ ᱡᱚᱢ-ᱧᱩ ᱨᱮᱭᱟᱜ ᱫᱟᱲᱮ ᱫᱚ ᱠᱩᱲᱤ ᱦᱚᱯᱚᱱ ᱟᱨ ᱠᱚᱲᱟ ᱦᱚᱯᱚᱱ ᱴᱷᱮᱱ ᱟ.ᱰᱤᱜᱟᱱ ᱜᱮ ᱥᱚᱢᱟᱱ ᱜᱮᱭᱟ ᱾ ᱮᱱ ᱦᱚᱸ ᱱᱚᱣᱟ ᱥᱤᱨᱤᱡᱽ ᱫᱚ ᱡᱟᱱᱟᱢ ᱠᱷᱚᱱ ᱜᱮ ᱠᱩᱲᱤ - ᱠᱚᱲᱟ ᱟᱜ ᱦᱚᱲᱢᱚ ᱟᱨ ᱦᱚᱲᱢᱚᱥᱟᱶᱟᱨ ᱨᱮ ᱟ.ᱰᱤ ᱞᱮᱠᱟᱱ ᱞᱤᱪᱟ.ᱲ ᱟᱨ ᱵᱷᱮᱯᱮᱫ ᱮ ᱫᱚᱦᱚ ᱟᱠᱟᱜᱼᱟ ᱾ ᱛᱩᱞᱟ.ᱡᱚᱠᱷᱟ ᱱᱚᱡᱚᱨ ᱠᱷᱚᱱ ᱢᱤᱫ ᱱᱟᱣᱟ ᱡᱟᱱᱟᱢ ᱠᱩᱲᱤ ᱜᱤᱫᱽᱨᱟ. ᱠᱚᱲᱟ ᱜᱤᱫᱽᱨᱟ. ᱠᱷᱚᱱ ᱟ.ᱰᱤ ᱱᱟᱯᱟᱭ ᱦᱚᱲᱢᱚᱥᱟᱶᱟᱨ ᱛᱟᱦᱮᱸᱱ ᱛᱟᱭᱟ ᱟᱨ ᱟ.ᱰᱤ ᱠᱟ.ᱡ ᱜᱮ ᱟᱡᱟᱨ ᱦᱚᱸ ᱧᱟᱢᱮᱭᱟ ᱾ ᱠᱩᱲᱤ ᱜᱤᱫᱽᱨᱟ. ᱫᱚ ᱟ.ᱰᱤ ᱩᱥᱟ.ᱨᱟ ᱠᱚ ᱦᱟᱨᱟᱜᱼᱟ ᱟᱨ ᱠᱚᱲᱟ ᱠᱷᱚᱱ ᱫᱚ ᱟ.ᱰᱤ ᱞᱚᱜᱚᱱ ᱜᱮ ᱵᱚᱭᱚᱥ ᱨᱮᱭᱟᱜ ᱞᱟᱦᱟ ᱥᱮᱫ ᱠᱚ ᱥᱮᱴᱮᱨ ᱜᱚᱫᱚᱜᱼᱟ ᱾

==ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ==

ᱡᱩᱣᱟ.ᱱ ᱚᱵᱚᱥᱛᱟ ᱞᱮᱵᱮᱫᱽ ᱥᱟᱶ-ᱥᱟᱶ ᱛᱮᱜᱮ ᱠᱩᱲᱤ ᱦᱚᱦᱚᱱ ᱠᱚᱫᱚ ᱡᱚᱛᱚ ᱪᱟᱸᱫᱚ ᱨᱮᱜᱮ ᱫᱟᱸᱫᱚᱠᱤᱭᱟ. ᱫᱷᱚᱨᱚᱢ ᱵᱷᱩᱸᱡᱟ.ᱣ ᱦᱩᱭ ᱟᱠᱚᱣᱟ ᱾ ᱥᱟ.ᱨᱤ ᱛᱮᱫᱚ ᱢᱤᱫ ᱵᱚᱭᱚᱥᱠᱚ ᱠᱩᱲᱤ ᱦᱚᱯᱚᱱ ᱜᱮ ᱦᱟᱢᱟᱞ ᱦᱚᱲᱢᱚ ᱞᱟ.ᱜᱤᱫ ᱫᱚ ᱥᱟ.ᱨᱤ ᱛᱮᱦᱚᱸ ᱥᱟᱯᱲᱟᱣ ᱮ ᱛᱟᱦᱮᱸᱱᱟ ᱾ ᱡᱩᱫᱤ ᱩᱱᱤᱭᱟᱜ ᱡᱟᱦᱟᱸᱭ ᱠᱚᱲᱟ ᱦᱚᱯᱚᱱ ᱥᱟᱶ ᱥᱟ.ᱜᱟ.ᱭ ᱮ ᱫᱚᱦᱚᱭᱟ ᱮᱱᱠᱷᱟᱱ ᱚᱸᱰᱮ ᱠᱷᱚᱱ ᱜᱮ ᱜᱤᱫᱽᱨᱟ. ᱡᱟᱱᱟᱢ ᱞᱟ.ᱜᱤᱫ ᱮ ᱥᱟᱯᱲᱟᱣᱜᱼᱟ ᱟᱨ ᱩᱱᱤ ᱴᱷᱮᱱ ᱠᱷᱚᱱ ᱜᱮ ᱱᱟᱣᱟ ᱟᱨ ᱵᱟᱝ ᱵᱟᱞᱮ ᱜᱤᱫᱽᱨᱟᱭ ᱡᱟᱱᱟᱢ ᱚᱜᱼᱟ ᱾ ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ ᱚᱠᱛᱚ ᱨᱮᱫᱚ ᱛᱤᱨᱞᱟ. ᱦᱚᱯᱚᱱ ᱠᱚ ᱟ.ᱲᱤᱥ ᱨᱟ.ᱜᱤᱜ ᱞᱮᱠᱟᱱ ᱵᱮᱵᱷᱟᱨ ᱦᱚᱸᱠᱚ ᱥᱚᱫᱚᱨ ᱫᱟᱲᱮᱭᱟᱜᱼᱟ ᱾ ᱱᱚᱝᱠᱟᱱ ᱚᱠᱛᱚ ᱨᱮ ᱩᱱᱠᱩ ᱞᱟ.ᱜᱤᱫ ᱢᱤᱫ ᱱᱟᱯᱟᱭ ᱡᱚᱢᱟᱜ ᱧᱩᱣᱟᱜ ᱞᱟ.ᱠᱛᱤ ᱦᱩᱭ ᱫᱟᱲᱮᱭᱟᱜᱼᱟ ᱾ ᱛᱤᱱᱟ.ᱝ ᱜᱟᱱ ᱛᱤᱨᱞᱟ. ᱠᱚᱫᱚ ᱡᱚᱛᱚ ᱪᱟᱸᱫᱚ ᱱᱟᱯᱟᱭ ᱥᱟᱺᱦᱤᱡ ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ ᱵᱟᱝ ᱧᱮᱞ ᱨᱮᱭᱟᱜ ᱦᱚᱸ ᱮᱴᱠᱮᱴᱚᱬᱮ ᱥᱟᱢᱟᱝ ᱦᱩᱭ ᱟᱠᱚᱣᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱩᱱᱠᱩ ᱴᱷᱮᱱ ᱵᱟᱨ ᱡᱤᱣᱤ ᱵᱟᱝ ᱛᱟᱦᱮᱸᱱ ᱨᱮᱭᱟᱜ ᱮᱴᱠᱮᱴᱚᱬᱮ ᱥᱤᱨᱡᱟ.ᱣᱜᱼᱟ ᱾ ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ ᱨᱮ ᱪᱟᱞᱟᱜ ᱢᱟᱭᱟᱢ ᱠᱷᱟ.ᱛᱤᱨ ᱛᱤᱨᱞᱟ. ᱟᱜ ᱦᱚᱲᱢᱚ ᱨᱮᱫᱚ ᱟᱭᱨᱚᱱ ᱨᱮᱭᱟᱜ ᱠᱚᱢ ᱦᱩᱭ ᱫᱟᱲᱮᱭᱟᱜᱼᱟ, ᱱᱚᱣᱟ ᱠᱷᱟ.ᱛᱤᱨ ᱩᱱᱠᱩᱣᱟᱜ ᱦᱚᱲᱢᱚ ᱨᱮ ᱵᱟ.ᱲᱤᱡ ᱚᱨᱥᱚᱝ ᱵᱟᱡᱟᱣ ᱫᱟᱲᱮᱭᱟᱜᱼᱟ ᱾

==ᱦᱟᱢᱟᱞ ᱦᱚᱲᱢᱚ==

ᱦᱟᱢᱟᱞ ᱦᱚᱲᱢᱚ ᱚᱠᱛᱚ ᱨᱮ ᱢᱤᱫ ᱛᱤᱨᱞᱟ. ᱟᱜ ᱡᱚᱢᱼᱧᱩ ᱟᱨ ᱦᱚᱲᱢᱚᱥᱟᱶᱟᱨ ᱪᱮᱛᱟᱱ ᱨᱮ ᱵᱟ.ᱲᱛᱤ ᱫᱷᱮᱭᱟᱱ ᱫᱚᱦᱚ ᱦᱩᱭᱩᱜᱼᱟ ᱾ ᱜᱤᱫᱽᱨᱟ. ᱡᱟᱱᱟᱢᱚᱜ ᱫᱷᱟ.ᱵᱤᱡ ᱜᱤᱫᱽᱨᱟ. ᱟᱨ ᱮᱸᱜᱟᱛᱟᱜ ᱦᱚᱲᱫᱚ ᱚᱵᱚᱥᱛᱟ ᱢᱤᱫ ᱦᱚᱲᱟᱜ ᱟᱨ ᱢᱤᱫ ᱦᱚᱲ ᱥᱟᱶ ᱡᱩᱲᱟ.ᱭ ᱠᱟᱛᱮ ᱛᱟᱦᱮᱸᱱᱟ ᱾ ᱚᱱᱟᱛᱮ ᱛᱟᱞᱟ ᱛᱟᱞᱟ ᱨᱮ ᱦᱚᱲᱢᱚ ᱨᱮ ᱜᱤᱫᱽᱨᱟ. ᱦᱟᱨᱟᱜ ᱨᱮᱭᱟᱜ ᱛᱩᱱᱠᱷᱤ ᱦᱩᱭᱩᱜᱼᱟ ᱟᱨ ᱮᱸᱜᱟᱛᱟᱜ ᱦᱚᱲᱢᱚ ᱛᱤᱠᱪᱷᱟ. ᱦᱩᱭᱩᱜᱼᱟ ᱾ ᱱᱚᱝᱠᱟᱱ ᱚᱠᱛᱚ ᱨᱮᱫᱚ ᱢᱟᱭᱟᱢ ᱨᱮᱭᱟᱜ ᱟᱱᱟᱴ,ᱢᱟᱭᱟᱢ ᱯᱮᱥᱟᱨ ᱟ.ᱰᱤ ᱞᱮᱠᱟᱱ ᱮᱴᱠᱮᱴᱚᱬᱮ ᱥᱟᱢᱟᱝ ᱛᱮ ᱦᱮᱡ ᱫᱟᱲᱮᱭᱟᱜᱼᱟ, ᱡᱟᱦᱟᱸ ᱠᱚ ᱧᱮᱞ ᱠᱟᱛᱮ ᱛᱤᱠᱪᱷᱟ. ᱦᱩᱭᱩᱜᱼᱟ ᱾ 

==ᱮᱸᱜᱟᱛ ᱛᱳᱣᱟ ᱧᱩ==

ᱮᱸᱜᱟᱛ ᱛᱳᱣᱟ ᱧᱩ ᱞᱟ.ᱜᱤᱫ ᱵᱟᱞᱮ ᱜᱤᱫᱽᱨᱟ. ᱟᱭᱳ ᱦᱚᱲᱢᱚ ᱠᱷᱚᱱ ᱥᱟᱦᱟ ᱠᱟᱛᱮ ᱨᱮᱦᱚᱸ ᱩᱱᱤ ᱥᱟᱶ ᱟᱡᱟᱜ ᱨᱮᱸᱜᱮᱡ ᱯᱩᱨᱩᱱ ᱞᱟ.ᱜᱤᱫ ᱟᱨ ᱦᱚᱸ ᱡᱩᱲᱟ.ᱭ ᱠᱟᱛᱮ ᱜᱮᱭ ᱛᱟᱦᱮᱸᱱᱟ ᱾ ᱛᱳᱣᱟᱭ ᱟ.ᱧᱩ ᱟᱭ ᱮᱸᱜᱟᱛ ᱜᱤᱫᱽᱨᱟ. ᱡᱟᱱᱟᱢ ᱛᱟᱭᱚᱢ ᱚᱰᱚᱠᱚᱜ ᱟ.ᱰᱤ ᱞᱮᱠᱟᱱ ᱮᱴᱠᱮᱴᱚᱬᱮ ᱠᱷᱚᱱ ᱵᱟᱧᱪᱟᱣ ᱮ ᱫᱚᱦᱚ ᱮᱭᱟ ᱾ ᱱᱚᱝᱠᱟ ᱜᱮ ᱜᱤᱫᱽᱨᱟ.ᱦᱚᱸ ᱵᱟ.ᱲᱤᱡ ᱟᱨ ᱠᱷᱤᱛᱤ ᱞᱮᱠᱟᱱ ᱡᱚᱢᱟᱜ ᱡᱤᱱᱤᱥ ᱠᱷᱚᱱ ᱥᱟᱺᱜᱤᱧ ᱨᱮᱭ ᱛᱟᱦᱮᱸᱱᱟ ᱾ ᱮᱸᱜᱟᱛ ᱛᱳᱣᱟ ᱢᱟ.ᱱᱢᱤ ᱫᱚ ᱡᱤᱭᱚᱱ ᱵᱷᱩᱨ ᱡᱟᱦᱟᱸᱱ ᱟᱡᱟᱨ ᱟᱨ ᱦᱚᱲᱢᱚ ᱞᱤᱪᱟ.ᱲ ᱠᱷᱚᱱ ᱥᱟᱺᱜᱤᱧ ᱨᱮᱭ ᱫᱚᱦᱚ ᱮᱭᱟ ᱾ ᱚᱱᱟᱛᱮ ᱵᱟᱞᱮ ᱜᱤᱫᱽᱨᱟ. ᱟᱭᱳ ᱛᱳᱣᱟᱭ ᱧᱩᱭ ᱵᱮᱲᱟ ᱨᱮᱫᱚ ᱮᱸᱜᱟᱛ ᱟᱜ ᱡᱚᱢᱼᱧᱩ ᱟᱨ ᱞᱟ.ᱠᱛᱤ ᱞᱮᱠᱟᱱ ᱨᱟᱱ ᱢᱩᱨᱜᱟ.ᱱ ᱟᱨ ᱱᱟᱯᱟᱭ ᱛᱤᱠᱪᱷᱟ. ᱨᱮᱭᱟᱜ ᱞᱟ.ᱠᱛᱤ ᱛᱚᱸᱜᱮ ᱛᱟᱦᱮᱸᱱᱟ ᱾ 

==ᱮᱴᱟᱜ ᱛᱤᱨᱞᱟ. ᱟᱡᱟᱨ==

ᱱᱚᱣᱟ ᱵᱷᱮᱜᱮᱫ ᱠᱟᱛᱮ ᱛᱤᱨᱞᱟ. ᱫᱚ ᱟᱨ ᱦᱚᱸ ᱟ.ᱰᱤ ᱞᱮᱠᱟᱱ ᱟᱡᱟᱨ ᱨᱮᱭ ᱯᱟᱲᱟᱣ ᱫᱟᱲᱮᱭᱟᱜᱼᱟ ᱾ ᱩᱱᱤᱭᱟᱜ ᱠᱚᱲᱟᱢ ᱠᱮᱱᱥᱚᱨ ᱥᱟᱶᱛᱮ ᱟ.ᱰᱤ ᱞᱮᱠᱟᱱ ᱠᱚᱲᱟᱢ ᱟᱡᱟᱨ, ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ ᱨᱮᱭᱟᱜ ᱟ.ᱰᱤ ᱵᱟ.ᱲᱛᱤ ᱟᱨᱵᱟᱜ ᱟ.ᱰᱤ ᱠᱟ.ᱡ ᱦᱩᱭᱩᱜ ᱨᱮᱭᱟᱜ ᱮᱴᱠᱮᱴᱚᱬᱮ, ᱴᱷᱟ.ᱣᱠᱟ. ᱟᱨᱵᱟᱝ ᱱᱟᱯᱟᱭ ᱥᱟᱺᱦᱤᱡ ᱪᱟᱸᱫᱚᱠᱤᱭᱟ. ᱵᱟᱝ ᱦᱩᱭᱩᱜ ᱨᱮᱭᱟᱜ ᱮᱴᱠᱮᱴᱚᱬᱮ, ᱯᱩᱸᱰ ᱜᱮ ᱪᱟᱞᱟᱜ ᱨᱮᱭᱟᱜ ᱮᱴᱠᱮᱴᱚᱬᱮ, ᱪᱟᱸᱫᱚᱠᱤᱭᱟ. ᱦᱟ.ᱯᱤᱫ ᱩᱛᱟ.ᱨᱚᱜ ᱥᱟᱶᱼᱥᱟᱶ ᱛᱮ ᱟᱨ ᱦᱚᱸ ᱞᱮᱠᱟᱱ ᱞᱮᱠᱟᱱ ᱦᱚᱲᱢᱚ ᱟᱡᱟᱨ ᱥᱮᱞᱮᱫ ᱠᱟᱛᱮ ᱛᱟᱦᱮᱸᱱᱟ ᱾ 

==ᱦᱟ.ᱞᱤ ᱱᱟᱝ ᱨᱮᱭᱟᱜ ᱮᱴᱠᱮᱴᱚᱬᱮ==

ᱱᱤᱛᱚᱜ ᱱᱟᱝ ᱨᱮ ᱦᱟᱢᱟᱞ ᱦᱚᱲᱢᱚᱜ ᱟᱴᱠᱟᱣ ᱫᱚᱦᱚᱭ ᱞᱟ.ᱜᱤᱫ ᱨᱟᱱ ᱵᱩᱴᱠᱟ. ᱟ.ᱰᱤ ᱜᱮ ᱥᱟᱦᱛᱟ ᱪᱟᱵᱟ ᱟᱠᱟᱱᱟ ᱾ ᱱᱚᱣᱟ ᱨᱟᱱ ᱟᱯᱱᱟᱨ ᱮᱫ ᱠᱚ ᱛᱤᱨᱞᱟ. ᱫᱚ ᱚᱲᱟᱜ ᱜᱤᱨᱱᱤ ᱦᱚᱸ ᱠᱚ ᱦᱩᱭ ᱫᱟᱲᱮᱭᱟᱜᱼᱟ ᱟᱨᱵᱟᱝ ᱠᱷᱟᱱ ᱰᱟᱺᱜᱽᱣᱟ. ᱠᱩᱲᱤ ᱦᱚᱸ ᱾ ᱵᱟᱝ ᱟᱸᱥᱚᱜ ᱠᱟᱱ ᱜᱤᱫᱽᱨᱟ. ᱠᱷᱚᱱ ᱥᱟᱦᱟᱨᱮ ᱛᱟᱦᱮᱸᱱ ᱞᱟ.ᱜᱤᱫ ᱱᱚᱣᱟ ᱨᱟᱱ ᱠᱚ ᱟᱯᱱᱟᱨᱮᱜᱼᱟ ᱾ 

ᱦᱟᱢᱟᱞ ᱦᱚᱲᱢᱚ ᱟᱴᱠᱟᱣ ᱫᱚᱦᱚᱭ ᱨᱟᱱ ᱨᱮᱭᱟᱜ ᱯᱚᱲᱦᱚᱱ ᱠᱷᱚᱱ ᱵᱟᱰᱟᱭ ᱧᱟᱢ ᱟᱠᱟᱱᱟ ᱫᱚ ᱞᱮᱛᱟᱲ ᱞᱮᱛᱟᱲ ᱱᱚᱣᱟ ᱧᱟᱱ ᱡᱚᱢ ᱞᱮᱠᱷᱟᱱ ᱦᱚᱲᱢᱚ ᱵᱟ.ᱲᱛᱤ ᱢᱚᱴᱟᱜ ᱠᱟᱱ ᱨᱮᱭᱟᱜ ᱠᱟᱛᱷᱟ ᱥᱟᱢᱟᱝ ᱛᱮ ᱦᱮᱡ ᱟᱠᱟᱱᱟ ᱾ ᱨᱟᱱ ᱠᱚᱢᱯᱟ.ᱱᱤ ᱱᱚᱣᱟ ᱵᱟ.ᱲᱤᱡ ᱚᱨᱥᱚᱝ ᱤᱫᱤ ᱠᱟᱛᱮ ᱦᱟᱢᱟᱞ ᱦᱚᱲᱢᱚ ᱴᱷᱟᱠᱮᱫ ᱫᱚᱦᱚᱭ ᱨᱟᱱ ᱯᱟᱞᱮᱴ ᱪᱮᱛᱟᱱ ᱨᱮᱦᱚᱸ ᱠᱚ ᱚᱞ ᱠᱟᱜ ᱠᱟᱱ ᱜᱮᱭᱟ ᱾ ᱱᱚᱝᱠᱟ ᱱᱟᱜ ᱮᱴᱠᱮᱴᱚᱬᱮ ᱠᱚ ᱛᱤᱨᱞᱟ. ᱟ.ᱰᱤ ᱵᱟ.ᱲᱛᱤ ᱥᱟᱦᱟᱣ ᱛᱮ ᱦᱩᱭ ᱟᱠᱚ ᱠᱟᱱᱟ ᱡᱟᱦᱟᱸᱛᱮ ᱪᱟᱸᱫᱚᱠᱤᱭᱟ. ᱫᱷᱚᱨᱚᱢ ᱚᱠᱛᱚ ᱨᱮᱜᱮ ᱵᱟ.ᱲᱛᱤ ᱵᱟᱝ ᱜᱟᱱᱚᱜ ᱞᱮᱠᱟᱱ ᱦᱟᱞᱟᱛ ᱥᱮᱞᱮᱫ ᱠᱟᱛᱮ ᱢᱮᱱᱟᱜᱼᱟ ᱾  

==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/European_Institute_of_Women%27s_Healthe
https://en.m.wikipedia.org/wiki/Gynaecology

https://en.m.wikipedia.org/wiki/Gender_discrimination

https://en.m.wikipedia.org/wiki/Health_equity

https://en.m.wikipedia.org/wiki/Reproductive_Health_Supplies_Coalition
https://en.m.wikipedia.org/wiki/Social_determinants_of_health

https://en.m.wikipedia.org/wiki/Women_and_smoking

==ᱥᱟ.ᱠᱷᱤᱭᱟ.ᱛ==

http://www.who.int/topics/womens_health/en/

https://en.m.wikipedia.org/wiki/Women%27s_health#CITEREFWHO1948

https://en.m.wikipedia.org/wiki/Women%27s_health#CITEREFNLM2015

https://en.m.wikipedia.org/wiki/Women%27s_health#CITEREFClancyMassion1992

https://en.m.wikipedia.org/wiki/Women%27s_health#CITEREFMacEachron2014

http://www.who.int/life-course/en/

==ᱵᱟᱦᱨᱮ ᱡᱚᱱᱚᱲ==

[[ᱛᱷᱚᱠ:ᱛᱤᱨᱞᱟ. ᱦᱚᱲᱢᱚᱥᱟᱶᱟᱨ ᱥᱟᱯᱟᱲᱟᱣ ᱒᱐᱑᱘]]
