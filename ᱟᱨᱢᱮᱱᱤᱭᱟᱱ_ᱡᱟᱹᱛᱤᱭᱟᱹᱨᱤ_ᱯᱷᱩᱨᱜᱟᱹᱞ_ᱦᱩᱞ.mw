[[File:Armenian national liberation movement.jpg|thumb|ᱟᱨᱢᱮᱱᱤᱭᱟᱱ ᱡᱟᱹᱛᱤᱭᱟᱹᱨᱤ ᱯᱷᱩᱨᱜᱟᱹᱞ ᱦᱩᱞ]]
ᱟᱨᱢᱮᱱᱤᱭᱟᱱ ᱡᱟᱹᱛᱤᱭᱟᱹᱨᱤ ᱯᱷᱩᱨᱜᱟᱹᱞ ᱦᱩᱞ (Armenian: Հայ ազգային-ազատագրական շարժում Hay azgayin-azatagrakan sharzhum) ᱟᱨᱢᱮᱱᱤᱭᱟᱱ ᱯᱚᱱᱚᱛ ᱮ ᱵᱮᱨᱮᱫ ᱞᱟᱹᱜᱤᱫ ᱮ ᱡᱚᱥ ᱞᱮᱫᱼᱟ<ref>{{cite book|last=Hovannisian|first=Richard G.|title=The Armenian Genocide: History, Politics, Ethics|year=1992|publisher=Palgrave Macmillan|isbn=9780312048471|page=129|authorlink=Richard G. Hovannisian}}</ref><ref> "The Greek independence of 1832 served as an example for the Ottoman Armenians, who were also allowed to use their language in the print media earlier on."</ref> ᱾ ᱱᱚᱣᱟ ᱨᱮ ᱥᱟᱶᱛᱟ ᱞᱟᱠᱪᱟᱨ, ᱥᱮᱞᱮᱫ ᱨᱮᱱ ᱨᱮᱦᱸ ᱢᱩᱲ ᱫᱚ ᱢᱤᱞᱴᱟᱹᱨᱤ ᱟᱨ ᱨᱟᱡᱟᱹᱨᱤ ᱦᱩᱞ ᱠᱟᱱ ᱛᱟᱦᱮᱸᱫ ᱡᱟᱦᱟᱸ ᱯᱩᱭᱞᱩ ᱡᱮᱜᱮᱛ ᱞᱟᱰᱷᱟᱹᱭ ᱡᱚᱠᱷᱟᱫ ᱟᱹᱰᱤ ᱞᱟᱯᱷᱟᱝ ᱥᱮᱴᱮᱨ ᱞᱮᱱᱟ ᱾<br>
ᱳᱴᱳᱬᱟᱱ ᱥᱚᱨᱠᱟᱨ ᱥᱤᱠᱷᱱᱟᱹᱛ ᱟᱨ ᱪᱤᱨᱜᱟᱹᱞ ᱨᱮᱱᱟᱜ ᱚᱨᱥᱚᱝ ᱛᱮ ᱡᱟᱹᱛᱤᱭᱟᱹᱨᱤ ᱵᱟᱫ  ᱵᱮᱨᱮᱫ ᱞᱮᱱᱟ ᱟᱨ ᱑᱙᱖᱐ ᱛᱮ ᱟᱨᱢᱮᱱᱤᱭᱟᱱ ᱡᱟᱹᱛᱤᱭᱟᱹᱨᱤ ᱦᱩᱞ ᱵᱮᱨᱮᱫ ᱦᱟᱱᱛᱟᱲ ᱞᱮᱱᱟ᱾ᱵᱟᱨᱠᱟᱱ ᱫᱤᱥᱚᱢ ᱠᱚᱨᱮ ᱡᱟᱦᱟᱸ ᱞᱮᱠᱟ ᱦᱩᱞ ᱥᱮᱸᱜᱮᱞ ᱡᱩᱞ ᱞᱮᱱᱟ ᱟᱥᱚᱠᱟᱭ ᱛᱮ ᱜᱨᱤᱠ ᱯᱷᱩᱨᱜᱟᱹᱞ ᱨᱮᱱᱟᱜ ᱞᱟᱹᱰᱷᱟᱹᱭ ᱡᱟᱦᱟᱸ ᱞᱮᱠᱟ ᱦᱩᱭ ᱞᱮᱱᱟ ᱱᱚᱶᱟ ᱟᱨᱢᱮᱱᱤᱭᱟᱱ ᱠᱚᱣᱟᱜ ᱞᱟᱹᱰᱷᱟᱹᱭ ᱦᱚᱸ ᱚᱱᱠᱟ ᱜᱮ ᱵᱮᱨᱮᱫ ᱮᱱᱟ ᱾᱑᱘᱘᱐ ᱥᱟᱞ ᱨᱮ ᱳᱴᱳᱬᱟᱱ ᱥᱚᱨᱠᱟᱨ ᱟᱨ ᱠᱩᱫᱨᱤᱥ ᱵᱟᱹᱲᱤᱡ ᱠᱟᱹᱢᱤ ᱠᱷᱟᱹᱛᱤᱨ ᱥᱟᱢᱟᱝ ᱥᱟᱥᱚᱱ ᱤᱞᱟᱹᱠᱟ ᱨᱮ ᱥᱚᱨᱠᱟᱨ ᱵᱤᱨᱩᱫᱷ ᱨᱮ ᱜᱩᱨᱤᱞᱟ ᱞᱟᱹᱰᱷᱟᱹᱭ ᱮᱛᱚᱦᱚᱵ ᱦᱟᱱᱛᱟᱲ ᱞᱮᱱᱟ ᱾<br>

ᱯᱩᱭᱞᱩ ᱡᱮᱜᱮᱛ ᱞᱟᱹᱰᱷᱟᱹᱭ ᱡᱚᱠᱷᱟᱫ ᱳᱛᱚᱢᱟᱱ ᱥᱟᱥᱚᱱ ᱨᱮ ᱛᱟᱦᱮᱸᱞᱮᱱ ᱟᱨᱢᱮᱱᱤᱭᱟᱱ ᱠᱚ ᱜᱚᱡ ᱦᱚᱪᱚ ᱞᱟᱹᱜᱤᱫ ᱠᱚ ᱨᱤᱠᱟᱹ ᱠᱮᱫᱼᱟ ᱾ ᱢᱤᱫ ᱵᱟᱨ ᱵᱟᱰᱟᱭ ᱦᱟᱠᱟᱱ ᱦᱤᱥᱟᱹᱵ ᱛᱮ ᱑᱘᱙᱔ ᱠᱷᱚᱱ ᱑᱙᱒᱓ ᱛᱮ ᱑᱕᱐᱐᱐᱐᱐ᱼ᱒᱐᱐᱐᱐᱐᱐ᱟᱨᱢᱮᱱᱤᱭᱟᱱ ᱦᱚᱲ ᱚᱴᱚᱢᱟᱱ ᱥᱚᱨᱠᱟᱨ ᱛᱩᱞᱩᱡ ᱠᱚ ᱜᱚᱡ ᱦᱟᱠᱟᱱᱟ<ref>{{cite book|last=Auron|first=Yair|title=The Banality of Indifference: Zionism and the Armenian Genocide|year=2000|publisher=Transaction Publishers|isbn=9781412844680|page=44|authorlink=Yair Auron}}</ref> ᱿ ᱡᱟᱦᱟᱸ ᱟᱵᱚ ᱤᱝᱞᱤᱥ ᱛᱮ ᱡᱮᱱᱳᱥᱟᱭᱤᱰ ᱵᱚᱱ ᱢᱮᱛᱟ ᱦᱟᱜ ᱠᱟᱱᱟ ᱾᱒᱕ ᱯᱷᱮᱵᱨᱩᱣᱟᱨᱤ ᱑᱙᱑᱕ ᱨᱮᱱᱟᱜ ᱘᱖᱘᱒ᱫᱤᱥᱟᱹ ᱛᱮ ᱳᱴᱳᱢᱟᱱ ᱥᱚᱨᱠᱟᱨ ᱨᱤᱱᱤᱡ ᱵᱷᱤᱛᱨᱤ ᱫᱤᱥᱚᱢ ᱢᱚᱱᱛᱨᱟᱲᱚᱭ ᱡᱚᱠᱷᱚᱱ ᱟᱨᱢᱮᱱᱤᱭᱟᱱ ᱦᱚᱲ ᱜᱚᱡ ᱞᱟᱹᱜᱤᱫ ᱨᱤᱠᱟᱹ ᱠᱮᱫᱼᱟᱭ , ᱟᱨᱢᱮᱱᱤᱭᱟᱹ ᱦᱟᱜ ᱟᱹᱭᱫᱟᱹᱨᱤ ᱨᱟᱲᱟᱫᱩᱜ ᱞᱟᱹᱜᱤᱫ ᱢᱤᱫ ᱞᱟᱠᱷ ᱠᱷᱚᱱ ᱡᱟᱹᱥᱛᱤ ᱨᱩᱥᱤᱭᱟᱱ ᱟᱨᱢᱮᱱᱤᱭᱟᱱ ᱨᱩᱥ ᱟᱨᱢᱤ ᱨᱮᱠᱚ ᱥᱮᱞᱮᱫ ᱮᱱᱟ ᱾ ᱑᱙᱑᱗ ᱛᱮ ᱳᱛᱚᱢᱟᱱ ᱥᱟᱥᱚᱱ ᱨᱮᱱᱟᱜ ᱟᱹᱰᱤᱜᱟᱱ ᱟᱨᱢᱮᱱᱤᱭᱟᱱ ᱦᱚᱲ ᱛᱟᱦᱮᱱ ᱤᱞᱟᱹᱠᱭᱟ ᱫᱚᱠᱷᱚᱞ ᱠᱮᱫᱼᱟᱭ ᱾ ᱠᱚᱸᱡᱮ ᱠᱟᱣᱠᱟᱥᱚᱥ ᱡᱟᱦᱟᱸᱨᱮ ᱡᱟᱹᱥᱛᱤ ᱟᱨᱢᱮᱱᱤᱭᱟᱱ ᱢᱮᱱᱟᱜ ᱠᱚᱣᱟ ᱒᱘ ᱢᱮ ᱑᱙᱑᱘ ᱨᱮ ᱟᱨᱢᱮᱱᱤᱭᱟᱱ ᱡᱟᱹᱛᱤᱭᱟᱹᱨᱤ ᱠᱟᱣᱩᱱᱥᱤᱞ ᱟᱨᱢᱮᱱᱤᱭᱟ ᱫᱤᱥᱩᱣᱟᱹ ᱨᱟᱡ ᱵᱮᱨᱮᱫ ᱮᱱᱟ ᱢᱮᱱᱛᱮᱫ ᱨᱚᱲ ᱥᱟᱰᱮ ᱠᱮᱫᱼᱟᱭ ᱾ ᱚᱱᱰᱮ ᱠᱷᱚᱱ ᱜᱮ ᱟᱨᱢᱮᱱᱤᱭᱟᱹ ᱯᱚᱱᱚᱛ ᱵᱮᱨᱮᱫ ᱮᱱᱟ ᱾<br>
᱑᱙᱒᱐ ᱛᱮ ᱵᱳᱞᱥᱮᱵᱷᱤᱠ ᱟᱨ ᱟᱝᱠᱟᱨᱟ ᱥᱚᱨᱠᱟᱨ ᱟᱹᱠᱤᱱ ᱟᱹᱠᱤᱱᱼᱟᱜ ᱫᱤᱥᱚᱢ ᱨᱮ ᱫᱟᱲᱮ ᱠᱟᱛᱮᱫ ᱜᱟᱹᱫᱤ ᱨᱮᱠᱤᱱ ᱦᱮᱡ ᱦᱩᱭ ᱦᱟᱠᱟᱱᱟ ᱾ᱛᱩᱨᱠᱤᱥ ᱦᱩᱞᱜᱟᱹᱨᱤᱭᱟᱹ ᱟᱨᱢᱮᱱᱤᱭᱟ ᱨᱮᱱᱟᱜ ᱟᱫᱷᱟ ᱯᱟᱪᱮ ᱠᱚ ᱫᱚᱠᱷᱚᱞ ᱦᱟᱱᱛᱟᱲ ᱞᱮᱫᱼᱟ ᱟᱨ ᱰᱮᱥᱮᱢᱵᱚᱨ ᱑᱙᱒᱐ ᱛᱮ ᱨᱮᱰ ᱟᱨᱢᱤ ᱟᱨᱢᱮᱱᱤᱭᱟᱹ ᱫᱤᱥᱩᱣᱟᱹᱨᱟᱡ ᱠᱚ ᱫᱚᱠᱷᱚᱞ ᱦᱩᱭ ᱦᱟᱱᱛᱟᱲ ᱞᱮᱫᱼᱟ ᱠᱚ ᱾ ᱑᱙᱒᱑ ᱥᱟᱞ ᱨᱮ ᱵᱚᱞᱥᱮᱵᱷᱤᱠ ᱨᱩᱥᱤᱭᱟ ᱟᱨ ᱠᱮᱢᱟᱞᱤᱥᱴ ᱛᱩᱨᱠᱤ ᱥᱟᱶ ᱡᱚᱴᱟᱣ ᱪᱩᱠᱛᱤ ᱥᱩᱦᱤ ᱮᱱᱟ ᱾ ᱟᱨᱢᱮᱱᱤᱭᱟ ᱨᱮᱱᱟᱜ ᱡᱟᱦᱟᱸ ᱵᱷᱟᱜ ᱨᱩᱥᱤᱭᱟ ᱦᱟᱜ ᱟᱹᱭᱫᱟᱹᱨᱤ ᱨᱮ ᱛᱟᱦᱮᱸ ᱞᱮᱱᱟ ᱚᱱᱟᱠᱚ ᱥᱳᱵᱷᱤᱭᱮᱛ ᱭᱩᱱᱤᱭᱚᱱ ᱟᱹᱭᱫᱟ>ᱨᱤ ᱨᱮ ᱦᱮᱡ ᱮᱱᱟ ᱡᱟᱦᱟᱱ ᱠᱚ ᱢᱮᱥᱟ ᱠᱟᱛᱮᱫ ᱟᱨᱢᱮᱱᱤᱭᱟᱱ ᱥᱳᱵᱷᱤᱭᱮᱛ ᱨᱤᱯᱩᱵᱞᱤᱠ ᱛᱷᱟᱯᱚᱱ ᱮᱱᱟ ᱾ ᱦᱟᱡᱟᱨ ᱦᱟᱡᱟᱨ ᱡᱮᱱᱳᱥᱟᱭᱤᱰ ᱨᱤᱯᱷᱩᱡᱤ ᱛᱟᱞᱟ ᱥᱟᱢᱟᱝ, ᱜᱨᱤᱥ ,ᱯᱷᱨᱟᱱᱥ, ᱨᱮᱠᱚ ᱧᱟᱢ ᱮᱱᱟ, ᱑᱙᱙᱑ ᱫᱷᱟᱵᱤᱡ ᱥᱳᱵᱷᱤᱭᱮᱛ ᱟᱨᱢᱮᱱᱤᱭᱟ ᱛᱤᱥᱴᱟᱹᱣ ᱞᱮᱱᱟ, ᱡᱟᱦᱟᱸᱛᱤᱨᱮ ᱥᱳᱵᱷᱤᱭᱮᱛ ᱭᱩᱱᱤᱭᱚᱱ ᱦᱟᱹᱴᱤᱧ ᱮᱱᱟ  ᱟᱨᱢᱮᱱᱤᱭᱟ ᱫᱤᱥᱩᱣᱟᱹᱨᱟᱡ ᱵᱮᱨᱮᱫ ᱮᱱᱟ ᱾
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
