ᱯᱮᱢᱟ ᱠᱷᱟᱱᱰᱩ ᱫᱚ (ᱡᱟᱱᱟᱢᱺ ᱒᱑ ᱟᱜᱚᱥᱴ ᱑᱙᱗᱙) ᱢᱤᱫᱴᱮᱱ ᱥᱤᱧᱚᱛ ᱫᱤᱥᱚᱢ ᱨᱮᱱ ᱨᱟᱡᱟᱨᱤᱭᱟᱹ ᱠᱟᱱᱟᱭ ᱟᱨ ᱱᱟᱦᱟᱜ [[ᱚᱨᱩᱱᱟᱪᱚᱞ ᱯᱨᱫᱮᱥ]] ᱯᱚᱱᱚᱛ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱠᱟᱱᱟᱭ| ᱡᱩᱞᱟᱭ ᱒᱐᱑᱖ ᱥᱮᱨᱢᱟ ᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ ᱞᱮᱠᱟ ᱛᱮ ᱚᱡᱚᱜ ᱵᱟᱦᱟᱞ ᱛᱟᱭᱚᱢ, ᱩᱱᱤ ᱟᱨ ᱩᱱᱠᱩ ᱣᱟᱜ ᱥᱚᱨᱠᱟᱨ ᱢᱟᱱᱚᱛ ᱞᱟᱹᱜᱤᱫ ᱵᱟᱨ ᱫᱷᱟᱣ ᱟᱹᱨᱩ ᱯᱷᱮᱨᱟᱣ ᱦᱩᱭᱮᱱᱟ| ᱥᱮᱯᱴᱮᱢᱵᱚᱨ ᱪᱟᱱᱫᱚ ᱨᱮ ᱫᱚ ᱤᱱᱰᱤᱭᱟᱱ ᱱᱮᱥᱚᱱᱟᱞ ᱠᱚᱝᱜᱽᱨᱮᱥ ᱠᱷᱚᱱ ᱯᱤᱯᱚᱞᱥ ᱯᱟᱨᱴᱤ ᱚᱯᱷ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱟᱨ ᱰᱤᱥᱮᱢᱵᱚᱨ ᱒᱐᱑᱖ ᱨᱮ ᱫᱚ ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱛᱩᱞᱩᱡ|ᱱᱟᱵᱟᱢ ᱛᱩᱠᱤ ᱟᱜ ᱥᱚᱨᱠᱟᱨ ᱨᱮ ᱫᱚ ᱥᱟᱝᱜᱷᱟᱨ,ᱱᱟᱝᱜᱽᱨᱟᱦᱟ ᱩᱛᱱᱟᱹᱣ ᱟᱨ ᱫᱟᱜ ᱴᱷᱚᱥᱚᱠ ᱢᱚᱱᱛᱨᱤ ᱭᱮ ᱛᱟᱸᱦᱮᱸ ᱠᱟᱱᱟ|
==ᱮᱥᱠᱟᱨ ᱡᱤᱭᱚᱱ==
ᱯᱮᱢᱟ ᱠᱷᱟᱱᱰᱩ ᱫᱚ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱱ ᱢᱟᱨᱮ ᱢᱩᱠᱷᱭᱟᱹ ᱢᱚᱱᱛᱨᱤ ᱫᱚᱨᱡᱤ ᱠᱷᱟᱱᱰᱩ ᱨᱮᱱ ᱢᱟᱨᱟᱝ ᱦᱚᱯᱚᱱ ᱠᱟᱱᱟᱭ, ᱓᱐ ᱮᱯᱨᱤᱞ,᱒᱐᱑᱑ ᱢᱟᱹᱦᱤᱛ ᱦᱤᱞᱚᱜ ᱴᱟᱣᱟᱝ ᱥᱮᱱᱚᱜ ᱦᱚᱨ ᱨᱮ ᱦᱮᱞᱤᱠᱟᱯᱴᱟᱨ ᱫᱩᱨ ᱜᱷᱚᱴᱚᱱ ᱛᱮᱭᱮ ᱜᱩᱨ ᱞᱮᱱ|ᱩᱱᱤ ᱫᱚ ᱦᱤᱱᱫᱩ ᱠᱚᱞᱮᱡᱽ (ᱫᱤᱞᱞᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ) ᱠᱷᱚᱱ ᱜᱽᱨᱮᱡᱩᱣᱮᱴ ᱟᱠᱟᱱᱮ| ᱠᱷᱟᱱᱰᱩ ᱫᱚ ᱵᱩᱫᱽ ᱫᱷᱚᱨᱚᱢᱮ ᱯᱟᱧᱡᱟᱭᱟ|
==ᱠᱮᱨᱤᱭᱟᱨ==
ᱟᱡ ᱵᱟᱵᱟ ᱜᱚᱡ ᱛᱟᱭᱱᱚᱢ,ᱯᱮᱢᱟ ᱠᱷᱟᱱᱰᱩ ᱫᱚ ᱯᱚᱱᱚᱛ ᱥᱚᱨᱠᱟᱨ ᱨᱮ ᱫᱟᱜ ᱴᱷᱚᱥᱚᱠ ᱩᱛᱱᱟᱹᱣ ᱟᱨ ᱥᱟᱝᱜᱷᱟᱨ ᱢᱚᱱᱛᱨᱤ ᱞᱮᱠᱟ ᱛᱮ ᱠᱚ ᱵᱟᱦᱟᱞ ᱞᱮᱫᱮᱭᱟ| ᱩᱱᱤ ᱫᱚ ᱟᱡ ᱵᱟᱵᱟ ᱣᱟᱜ ᱵᱟᱪᱷᱱᱟᱣ ᱴᱚᱴᱷᱟ ᱠᱷᱚᱱ ᱵᱤᱱᱟᱹ ᱦᱟᱯᱟᱨᱟᱣ ᱛᱮ ᱓᱐ ᱡᱩᱱ ᱒᱐᱑᱑ ᱢᱟᱹᱦᱤᱛ ᱨᱮ ᱤᱱᱰᱤᱭᱟᱱ ᱱᱮᱥᱚᱱᱟᱞ ᱠᱚᱝᱜᱽᱨᱮᱥ ᱯᱟᱨᱴᱤ ᱨᱮᱱ ᱠᱮᱱᱰᱮᱰᱮᱴ ᱞᱮᱠᱟ ᱛᱮᱭᱮ ᱡᱤᱛᱠᱟᱹᱨ ᱮᱱᱟ|

ᱯᱮᱢᱟ ᱠᱷᱟᱱᱰᱩ ᱫᱚ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱠᱚᱝᱜᱽᱨᱮᱥ ᱠᱚᱢᱤᱴᱤ ᱨᱮᱱ ᱥᱩᱛᱨᱮᱛ ᱞᱮᱠᱟ ᱛᱮ ᱠᱚ ᱒᱐᱐᱕ ᱥᱮᱨᱢᱟ ᱨᱮ ᱠᱚ  ᱵᱟᱪᱷᱟᱣ ᱵᱟᱦᱟᱞ ᱞᱮᱫᱮᱭᱟ ᱟᱨ ᱴᱟᱣᱟᱝ ᱦᱚᱱᱚᱛ ᱨᱮᱱ ᱯᱟᱨᱥᱮᱴ ᱞᱮᱠᱟ ᱛᱮ ᱫᱚ ᱒᱐᱑᱐ ᱥᱮᱨᱢᱟ ᱨᱮ| ᱩᱱᱤ ᱫᱚ ᱠᱚᱝᱜᱽᱨᱮᱥ ᱵᱤᱫᱷᱟᱱ ᱥᱚᱵᱷᱟ ᱟᱹᱭᱩᱨᱤᱡ ᱞᱮᱠᱟ ᱛᱮ ᱠᱚ ᱵᱟᱪᱷᱟᱣ ᱠᱮᱫᱮᱭᱟ ᱑᱖ ᱡᱩᱞᱟᱭ ᱦᱤᱞᱚᱜ ᱱᱟᱵᱟᱢ ᱛᱩᱠᱤ ᱚᱪᱚᱜ ᱠᱟᱛᱮ|

ᱯᱮᱢᱟ ᱠᱷᱟᱱᱰᱩ ᱟᱨᱦᱚᱸ ᱵᱤᱱᱟᱹ ᱵᱤᱨᱩᱫᱽ ᱛᱮ ᱢᱩᱠᱛᱚ ᱵᱤᱫᱷᱟᱱ ᱥᱚᱵᱦᱟ ᱴᱚᱴᱷᱟ ᱠᱷᱚᱱ ᱒᱐᱑᱔ ᱥᱮᱨᱢᱟ ᱨᱮ| ᱠᱷᱟᱱᱰᱩ ᱫᱚ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱞᱮᱠᱟ ᱛᱮ ᱑᱗ ᱡᱩᱞᱟᱭ ᱒᱐᱑᱖ ᱦᱤᱞᱚᱜ ᱯᱟᱹᱦᱤᱞ ᱫᱷᱟᱣ ᱠᱤᱨᱤᱭᱟᱹᱭ ᱦᱟᱛᱟᱣ ᱞᱮᱫᱟ, ᱟᱡᱟᱜ ᱓᱗ ᱥᱮᱨᱢᱟ ᱩᱢᱮᱨ ᱨᱮ ᱢᱤᱫ ᱥᱮᱨᱢᱟ ᱨᱟᱡᱟᱨᱤ ᱵᱤᱵᱟᱹᱫᱽ ᱛᱟᱭᱱᱚᱢ|

᱑᱖ ᱥᱮᱯᱴᱮᱢᱵᱚᱨ ᱒᱐᱑᱖ ᱦᱤᱞᱚᱜ, ᱯᱮᱢᱟ ᱠᱷᱟᱱᱰᱩ ᱥᱟᱶ ᱨᱩᱞᱤᱝ ᱯᱟᱨᱴᱤ ᱨᱮᱱ ᱔᱓ ᱜᱚᱴᱟᱝ ᱮᱢᱹᱮᱞᱹᱮᱹ ᱤᱱᱰᱤᱭᱟᱱ ᱱᱮᱥᱚᱱᱟᱞ ᱠᱚᱝᱜᱽᱨᱮᱥ ᱵᱟᱹᱜᱤ ᱠᱟᱛᱮ ᱯᱤᱯᱚᱞᱥ ᱯᱟᱨᱴᱤ ᱚᱯᱷ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮ ᱠᱚ ᱥᱮᱞᱮᱫ ᱮᱱᱟ ᱟᱨ ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱥᱟᱶ ᱥᱚᱨᱠᱟᱨ ᱠᱚ ᱵᱮᱱᱟᱣ ᱠᱮᱫᱟ|

᱓᱑ ᱰᱤᱥᱮᱢᱵᱚᱨ ᱒᱐᱑᱖ ᱢᱟᱹᱦᱤᱛ ᱨᱮ ᱯᱤᱯᱚᱞᱥ ᱯᱟᱨᱴᱤ ᱚᱯᱷ ᱚᱨᱩᱱᱟᱪᱚᱞ ᱯᱨᱚᱫᱮᱥ ᱨᱮᱱ ᱓᱓ ᱜᱚᱴᱟᱝ ᱮᱢᱹᱮᱞᱹᱮᱹ ᱥᱟᱶ ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱛᱩᱞᱩᱡ ᱢᱤᱞᱟᱹᱣ ᱠᱟᱛᱮ ᱥᱚᱨᱠᱟᱨ ᱠᱚ ᱵᱮᱱᱟᱣ ᱠᱮᱫᱟ| 
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
