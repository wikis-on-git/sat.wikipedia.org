'''ᱢᱟᱞᱴᱟ''' ᱚᱯᱷᱤᱥᱤᱭᱟᱞᱤ '''ᱢᱟᱞᱴᱟ ᱟᱹᱯᱱᱟᱹᱛ''' ([[ᱢᱟᱞᱴᱤᱥ ᱯᱟᱹᱨᱥᱤ|ᱢᱟᱞᱴᱤᱥ]] ᱺ Repubblika ta' Malta) [[ᱤᱣᱨᱳᱯ]] ᱨᱮᱱᱟᱜ ᱢᱤᱫ ᱫᱤᱯ ᱫᱤᱥᱚᱢ ᱠᱟᱱᱟ᱾ ᱱᱚᱣᱟ ᱫᱤᱥᱚᱢ [[ᱚᱛᱞᱟᱛᱟ ᱫᱚᱨᱭᱟ]] (Mediterranean Sea) ᱨᱮ ᱢᱮᱱᱟᱜ ᱢᱩᱬᱩᱛ ᱯᱮᱭᱟ ᱫᱤᱯ ᱢᱮᱥᱟ ᱠᱟᱛᱮᱡᱽ ᱵᱮᱱᱟᱣ ᱟᱠᱟᱱᱟ᱾ ᱢᱟᱞᱴᱟ ᱫᱤᱥᱚᱢ ᱨᱮᱱᱟᱜ ᱘᱐ ᱠᱤᱢᱤ (᱕᱐ ᱢᱟᱭᱤᱞ) ᱮᱛᱚᱢ ᱥᱮᱫ [[ᱤᱴᱟᱞᱤ]], ᱒᱘᱔ ᱠᱤᱢᱤ (᱑᱗᱖ ᱢᱟᱭᱤᱞ) ᱯᱟᱪᱮ ᱥᱮᱫ [[ᱛᱤᱭᱩᱱᱤᱥᱤᱭᱟ]] ᱟᱨ ᱓᱓᱓ ᱠᱤᱢᱤ (᱒᱐᱗ ᱢᱟᱭᱤᱞ) ᱠᱚᱧᱮ ᱥᱮᱫ [[ᱞᱤᱵᱤᱭᱟ]] ᱫᱤᱥᱚᱢ ᱢᱮᱱᱟᱜ ᱟᱠᱟᱫᱟ᱾ ᱢᱟᱞᱴᱟ ᱡᱮᱜᱮᱛ ᱨᱮᱱᱟᱜ ᱜᱮᱱ ᱟᱱᱟᱜ ᱦᱩᱰᱤᱝ ᱫᱤᱥᱚᱢ ᱠᱟᱱᱟ᱾ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ [[ᱵᱷᱟᱞᱞᱮᱛᱟ]], ᱡᱟᱦᱟ ᱫᱚ ᱤᱣᱨᱳᱯ ᱨᱮᱱᱟᱜ ᱦᱩᱰᱤᱝ ᱩᱛᱟᱹᱨ ᱨᱟᱡᱽᱜᱟᱲ ᱥᱚᱦᱚᱨ ᱠᱟᱱᱟ᱾ [[ᱢᱟᱞᱴᱤᱥ ᱯᱟᱹᱨᱥᱤ|ᱢᱟᱞᱴᱤᱥ]] ᱫᱤᱥᱚᱢ ᱨᱮᱱᱟᱜ ᱚᱯᱷᱤᱥᱤᱭᱟᱞ ᱯᱟᱹᱨᱥᱤ ᱟᱨ [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]] ᱫᱚᱥᱟᱨ ᱚᱯᱷᱤᱥᱤᱭᱟᱞ ᱯᱟᱹᱨᱥᱤ ᱠᱟᱱᱟ᱾
