== '''ᱚᱢᱨᱩᱛᱥᱚᱨ ᱦᱚᱱᱚᱛ'''==
ᱚᱢᱨᱩᱛᱥᱚᱨ ᱦᱚᱱᱚᱛ ᱥᱤᱧᱚᱛ ᱫᱤᱥᱚᱢ ᱨᱮ ᱯᱚᱧᱡᱟᱵᱽ ᱨᱮᱭᱟᱜ ᱢᱟᱡᱟ ᱵᱷᱟᱜᱽ ᱨᱮ ᱢᱮᱱᱟᱜ ᱒᱒ ᱦᱚᱱᱚᱛ ᱠᱚᱨᱮ ᱠᱷᱚᱱ ᱢᱤᱫᱴᱟᱝ ᱦᱚᱱᱚᱛ ᱠᱟᱱᱟ᱾ᱚᱢᱨᱩᱛᱥᱚᱨ ᱵᱟᱡᱟᱨ ᱱᱚᱶᱟ ᱦᱚᱱᱚᱛ ᱨᱮᱭᱟᱜ ᱢᱩᱬ ᱵᱟᱹᱠᱷᱩᱞ᱾

ᱦᱚᱲ ᱞᱮᱠᱷᱟ ᱒᱐᱑᱑ ᱥᱟᱹᱦᱤᱛ ᱞᱮᱠᱟᱛᱮ, ᱱᱚᱶᱟ ᱦᱚᱱᱚᱛ ᱫᱚ ᱞᱩᱫᱷᱤᱭᱟᱱᱟ ᱛᱟᱭᱚᱢ ᱫᱚᱥᱟᱨ ᱢᱟᱱᱶᱟ ᱜᱷᱩᱲ ᱦᱚᱱᱚᱛ ᱠᱟᱱᱟ(᱒᱒ ᱜᱚᱴᱟᱝ ᱵᱷᱤᱛᱤᱨ ᱠᱷᱚᱱ)ᱯᱚᱧᱡᱟᱵᱽ ᱯᱚᱱᱚᱛ ᱨᱮ᱾


== '''ᱱᱟᱜᱟᱢ''' ==
ᱵᱨᱤᱴᱤᱥ ᱥᱟᱥᱚᱱ ᱚᱠᱛᱚ ᱡᱷᱚᱜ ᱚᱢᱨᱩᱛᱥᱚᱨ ᱦᱚᱱᱚᱛ ᱞᱟᱦᱚᱨ ᱯᱤᱲ ᱨᱮ ᱛᱟᱦᱮᱸ ᱠᱟᱱᱟ,ᱟᱨ ᱯᱨᱚᱥᱟᱥᱚᱱᱤᱠ ᱞᱮᱠᱟᱛᱮ ᱫᱚ ᱯᱮᱭᱟ ᱛᱚᱷᱥᱤᱞ ᱨᱮᱠᱚ ᱦᱟᱹᱴᱤᱧ ᱞᱮᱫᱟ-ᱚᱢᱨᱩᱛᱥᱚᱨ,ᱚᱡᱽᱱᱟᱞᱟ ᱟᱨ ᱛᱚᱨᱱᱚᱛᱟᱨᱚᱱ᱾ᱡᱩᱫᱤᱦᱚᱸ ᱑᱙᱔᱙ ᱥᱟᱹᱦᱤᱛ ᱨᱮ ᱥᱤᱧᱚᱛ ᱫᱤᱥᱚᱢ ᱦᱟᱯᱴᱤᱧᱚᱜ ᱞᱮᱠᱟᱛᱮ ᱚᱢᱨᱩᱛᱥᱚᱨ ᱦᱚᱱᱚᱛ ᱫᱚ ᱵᱟᱹᱲᱛᱤ ᱚᱸᱥᱚ ᱦᱟᱹᱴᱤᱧ ᱠᱷᱚᱱ ᱠᱚ ᱵᱷᱮᱜᱟᱨ ᱠᱮᱫᱮᱭᱟ ᱟᱨ ᱥᱤᱧᱚᱛ ᱫᱤᱥᱚᱢ ᱠᱚ ᱜᱩᱱᱢᱟᱱᱟᱶ ᱠᱮᱫᱮᱭᱟ᱾ᱡᱩᱫᱤᱦᱚᱸ ᱠᱤᱪᱷᱩ ᱚᱸᱥᱚ ᱡᱟᱦᱟᱸᱞᱮᱠᱟ ᱯᱚᱴᱼᱴᱤ ᱟᱨ ᱠᱷᱮᱢ ᱠᱚᱨᱚᱬᱞᱟᱦᱚᱨ ᱦᱚᱱᱚᱛ ᱨᱮ ᱞᱟᱲᱟᱣᱚᱜ ᱠᱟᱱᱟ,ᱢᱮᱱᱠᱷᱟᱱ ᱦᱟᱯᱴᱤᱧᱚᱜ ᱞᱮᱠᱟᱛᱮ ᱱᱚᱶᱟ ᱠᱤᱱ ᱵᱟᱡᱟᱨ ᱫᱚ ᱚᱢᱨᱩᱛᱥᱚᱨ ᱦᱚᱱᱚᱛ ᱨᱮᱭᱟᱜ ᱦᱩᱭ ᱮᱱᱟ᱾ᱦᱟᱯᱟᱴᱤᱧᱚᱜ ᱚᱠᱛᱚ ᱨᱮ ᱢᱩᱥᱞᱟᱹ ᱠᱚᱣᱟᱜ,ᱠᱤᱪᱷᱩ ᱔᱖%, ᱯᱟᱠᱤᱥᱛᱟᱱ ᱛᱮᱠᱚ ᱪᱟᱞᱟᱣᱮᱱᱟ, ᱡᱟᱦᱟᱸᱫᱚ ᱱᱟᱶᱟ ᱵᱮᱱᱟᱶ ᱯᱟᱠᱤᱥᱛᱟᱱ ᱯᱟᱪᱷᱮ ᱯᱚᱧᱡᱟᱵᱽ ᱠᱷᱚᱱ ᱦᱤᱱᱫᱩ ᱟᱨ ᱥᱤᱠᱷ ᱟᱯᱟᱱ ᱟᱹᱯᱤᱱ ᱦᱚᱨ ᱛᱮᱠᱚ ᱪᱟᱞᱟᱣᱮᱱᱟ᱾ᱥᱤᱠᱷ ᱟᱨ ᱦᱤᱱᱫᱩ (᱓᱗%ᱟᱨ᱑᱕ᱹ᱓᱘%) ᱚᱢᱨᱩᱛᱥᱚᱨ ᱦᱚᱱᱚᱛ ᱨᱮ ᱟᱭᱢᱟ ᱮᱞᱮᱞ ᱛᱮᱠᱚ ᱛᱟᱦᱮᱸᱭᱟ᱾ᱡᱟᱦᱟᱸᱨᱮ ᱦᱚᱲ ᱑᱙᱔᱗ ᱥᱟᱹᱦᱤᱛ ᱦᱟᱯᱟᱴᱤᱧ ᱢᱟᱬᱟᱝᱨᱮ ᱠᱟᱪᱷᱟ ᱠᱟᱹᱪᱷᱤ ᱕᱒% ᱠᱚ ᱛᱟᱦᱮᱸᱠᱟᱱᱟ᱾
