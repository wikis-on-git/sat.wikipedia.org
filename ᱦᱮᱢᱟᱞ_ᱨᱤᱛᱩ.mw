[[File:New_hampshire_in_autumn.jpg|thumb|]]
'''ᱦᱮᱢᱟᱞ ᱨᱤᱛᱩ''' ᱫᱚ ᱡᱟᱹᱯᱩᱫ [[ᱨᱤᱛᱩ]] ᱛᱟᱭᱚᱢ ᱦᱤᱡᱩᱜᱼᱟ ᱾ ᱱᱚᱶᱟ ᱫᱚ ᱵᱷᱟᱫᱚᱨ ᱟᱨ ᱫᱟᱥᱟᱸᱭ ᱵᱚᱸᱜᱟ ᱨᱮ ᱦᱩᱭᱩᱜᱼᱟ ᱾ ᱦᱮᱢᱟᱞ ᱨᱤᱛᱩ ᱫᱚ ᱡᱟᱹᱯᱩᱫ ᱥᱟᱞᱟᱜ ᱞᱟᱹᱰᱷᱟᱹᱭ ᱟᱠᱟᱭ ᱛᱟᱦᱮᱸᱱᱟ ᱾ ᱥᱮᱨᱢᱟ ᱨᱮᱱᱟᱜ ᱦᱮᱸᱫᱮ ᱨᱤᱢᱤᱞ ᱡᱚᱠᱚᱭ ᱥᱟᱦᱟ ᱜᱤᱰᱤ ᱠᱟᱜᱼᱟ  ᱟᱨ ᱞᱚᱥᱚᱫ ᱦᱚᱨ ᱠᱚᱭ ᱨᱚᱦᱚᱲ ᱜᱚᱫ ᱠᱟᱜᱼᱟ ᱾ ᱰᱚᱰᱷᱟᱜ ᱠᱚᱨᱮ ᱟᱨᱵᱟᱝ ᱞᱚᱥᱚᱫ ᱢᱮᱥᱟ ᱵᱚᱰᱮ ᱫᱟᱜ ᱠᱚ ᱥᱟᱯᱷᱟᱜᱼᱟ ᱾  ᱱᱚᱣᱟ ᱨᱤᱛᱩ ᱨᱮ ᱫᱷᱟᱹᱨᱛᱤ ᱫᱚ ᱟᱹᱰᱤ ᱱᱟᱯᱟᱭ ᱦᱟᱹᱨᱭᱟᱹᱲ ᱜᱮ ᱥᱟᱡᱟᱣ ᱠᱚᱜᱼᱟ ᱾ ᱥᱮᱨᱢᱟ ᱨᱮ ᱯᱩᱸᱰ ᱨᱤᱢᱩᱞ ᱩᱰᱟᱹᱣ ᱵᱟᱲᱟᱭᱟ ᱾ ᱚᱱᱟᱛᱮ ᱦᱟᱹᱨᱭᱟᱹᱲ ᱫᱷᱟᱹᱨᱛᱤ ᱛᱟᱹᱦᱩᱸ ᱡᱷᱟᱹᱞᱠᱟᱣᱜ ᱞᱮᱠᱟ ᱧᱮᱞᱚᱜᱼᱟ ᱾

==ᱱᱟᱭᱠᱚ==
ᱡᱟᱹᱯᱩᱫ ᱨᱤᱛᱩ ᱨᱮ ᱫᱷᱟᱹᱨᱛᱤ ᱨᱮ ᱜᱚᱴᱟ ᱯᱟᱲᱟ ᱫᱟᱜ ᱛᱮᱜᱮ ᱯᱮᱨᱮᱡ ᱠᱟᱜ-ᱟ ᱟᱨ ᱫᱟᱜ ᱠᱚ ᱵᱚᱰᱮ ᱜᱮ ᱧᱮᱞᱚᱜ-ᱟ, ᱚᱱᱟ ᱠᱚ ᱱᱚᱶᱟ ᱦᱮᱢᱟᱞ ᱨᱤᱛᱩ ᱨᱮᱫᱚ ᱥᱟᱯᱷᱟᱜ-ᱟ ᱟᱨ ᱞᱚᱥᱚᱫ ᱠᱚᱜ ᱟᱲᱮ ᱠᱚᱦᱚᱸ ᱨᱚᱦᱚᱲ ᱧᱚᱜᱚᱜ-ᱟ ᱾ ᱱᱚᱣᱟ ᱨᱤᱛᱩ ᱨᱮ ᱟᱹᱰᱤ ᱞᱮᱠᱟᱱ ᱡᱚ ᱵᱟᱦᱟ ᱠᱚ ᱥᱤᱨᱡᱟᱹᱣᱜ-ᱟ ᱾ ᱟᱹᱰᱤ ᱱᱟᱯᱟᱭ ᱦᱤ,ᱤᱫ ᱦᱱᱥᱤᱫ ᱦᱚᱭ ᱟᱹᱭᱠᱟᱹᱣᱜ ᱛᱮ ᱟᱭᱢᱟ ᱚᱞᱚᱞᱤᱭᱟᱹ ᱚᱱᱚᱬᱤᱭᱟᱹ ᱠᱚ ᱮᱠᱞᱟ ᱱᱤᱪᱚᱞ ᱨᱮ ᱫᱩᱲᱩᱵ ᱠᱟᱛᱮ ᱱᱚᱱᱚᱞ ᱥᱩᱸᱜᱟ ᱛᱮ ᱠᱚ ᱜᱟᱵᱟᱱ ᱟᱠᱟᱱ ᱫᱷᱟᱹᱨᱛᱤ ᱨᱮᱱᱟᱜ ᱴᱤᱛᱟᱹᱨ ᱾

==ᱠᱟᱭᱠᱚ==
ᱦᱮᱸᱟᱞ ᱨᱤᱛᱩ ᱫᱚ ᱵᱷᱟᱫᱚᱨ ᱟᱨ ᱫᱟᱥᱟᱸᱭ ᱵᱚᱸᱜᱟ ᱨᱮ ᱦᱩᱭᱩᱜ ᱤᱫᱤ ᱠᱟᱛᱮ ᱚᱱᱟ ᱚᱠᱛᱚ ᱠᱮ ᱫᱚ ᱪᱟᱹᱥᱤ ᱟᱠᱚᱣᱟᱜ ᱪᱟᱥ ᱵᱟᱹᱫᱽ ᱵᱟᱹᱭᱦᱟᱹᱲ ᱨᱮᱜᱮ ᱛᱟᱦᱮᱸ ᱠᱚᱜ-ᱟ ᱾ ᱟᱨ ᱡᱚᱛᱚ ᱢᱟᱬᱟᱝ ᱟᱜ ᱠᱚ ᱦᱚᱸ ᱪᱟᱵᱟ ᱩᱫᱤ ᱠᱚᱜ-ᱟ ᱾ ᱚᱱᱟ ᱛᱮᱠᱚ ᱢᱮᱱᱟ ᱪᱟᱹᱛ ᱵᱟᱹᱭᱥᱟᱹᱛ ᱨᱩᱴᱷᱤ ᱥᱤᱛᱩᱝ ᱵᱷᱟᱫᱚᱨ ᱫᱟᱥᱟᱸᱭ ᱟᱠᱟᱞ ᱥᱟᱠᱟᱞ ᱾ ᱚᱱᱟᱛᱮ ᱱᱚᱶᱟ ᱚᱠᱛᱚ ᱯᱟᱨᱚᱢ ᱞᱟᱹᱜᱤᱫ ᱪᱟᱹᱥᱤ ᱟᱹᱰᱤ ᱠᱚ ᱠᱚᱥᱴᱚᱜ-ᱟ ᱾
==ᱵᱟᱹᱲᱛᱤ==
ᱱᱚᱶᱟ ᱦᱮᱢᱟᱞ ᱨᱤᱛᱩ ᱪᱟᱹᱥᱤ ᱠᱚ ᱞᱟᱹᱜᱤᱱ ᱵᱟᱹᱲᱤᱡ ᱨᱮᱦᱚᱸ ᱚᱱᱚᱞᱤᱭᱟᱹ ᱚᱱᱚᱬᱦᱤᱭᱟᱹ ᱠᱚ ᱞᱟᱹᱜᱤᱱ ᱫᱚ ᱱᱟᱯᱟᱭ ᱜᱮᱭᱟ ᱾ ᱚᱱᱠᱟᱜᱮ ᱫᱷᱟᱹᱨᱛᱤ ᱟᱹᱪᱩᱨᱚᱜ ᱥᱟᱶᱛᱮ ᱨᱤᱛᱩ ᱦᱚᱸ ᱟᱹᱨᱩ ᱯᱷᱮᱨᱟᱣ ᱦᱩᱭᱩᱜ ᱠᱟᱱᱟ ᱟᱨ ᱟᱵᱚᱣᱟᱜ ᱡᱚᱛᱚ ᱞᱮᱠᱟᱱ ᱱᱟᱭᱠᱟ ᱠᱟᱭᱠᱟ ᱦᱚᱸᱵᱚ ᱧᱟᱢᱮᱫ ᱜᱮᱭᱟ ᱾

==ᱯᱷᱮᱰᱟᱛ==
https://en.m.wikipedia.org/wiki/Autumn


[[Category:!Main category]]
[[Category:Season]]
