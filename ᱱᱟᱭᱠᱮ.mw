[[ᱨᱮᱫ:Santhal priest worshiping4.jpg|thumb|ᱱᱟᱭᱠᱮ ᱵᱟᱵᱟ ᱵᱳᱸᱜᱟᱭᱮᱫᱼᱟᱭ]]

ᱟᱹᱛᱩ ᱛᱮᱸᱜᱮᱱ ᱮᱱ ᱛᱟᱭᱚᱢ ᱠᱷᱟᱱ ᱜᱮ [[ᱟᱹᱛᱩ]] ᱨᱮ ᱵᱚᱸᱜᱟ ᱵᱳᱨᱳ ᱛᱚᱨᱟᱣ ᱞᱟᱹᱜᱤᱫ ᱛᱮ ᱢᱤᱫ ᱦᱚᱲ ᱵᱚᱸᱜᱟ ᱵᱳᱨᱳ ᱠᱚ ᱛᱩᱞᱩᱡ ᱠᱚ ᱵᱚ ᱵᱟᱪᱷᱟᱣ ᱮᱭᱟ ᱾ ᱩᱱᱤ ᱜᱮ '''ᱱᱟᱭᱠᱮ''' ᱢᱮᱱᱛᱮ ᱵᱚ ᱢᱮᱛᱟᱭᱟ ᱾

== ᱡᱟᱭᱛᱮᱫ ==
ᱟᱹᱛᱩ ᱨᱮᱱᱟᱜ ᱱᱟᱭ ᱠᱟᱹᱢᱤ ᱛᱚᱨᱟᱣ ᱦᱚᱲ ᱜᱮ ᱱᱟᱭᱠᱮ ᱫᱚ ᱾ ᱟᱹᱛᱩ ᱴᱚᱞᱟ ᱨᱮ ᱚᱠᱟ ᱞᱮᱠᱟᱛᱮ ᱦᱤᱥᱟᱹᱼᱦᱤᱯᱥᱟᱹ ᱦᱚᱭᱼᱦᱤᱥᱤᱫᱹ ᱨᱚᱜᱽᱼᱟᱡᱟᱨ ᱟᱞᱚ ᱵᱚᱞᱚᱱ ᱠᱷᱟᱹᱛᱤᱨ ᱟᱹᱛᱩ ᱨᱮ ᱢᱤᱫ ᱡᱟᱦᱮᱨ ᱛᱟᱦᱮᱸᱱᱟ ᱾ ᱚᱸᱰᱮ ᱟᱵᱚ ᱨᱤᱱ ᱵᱚᱸᱜᱟ ᱵᱳᱨᱳ ᱵᱚᱱ ᱛᱷᱟᱯᱚᱱ ᱟᱠᱟᱫ ᱠᱚᱣᱟ ᱾ ᱩᱱᱠᱩ ᱠᱚ ᱥᱮᱵᱟ ᱫᱮᱵᱟ ᱠᱚ ᱞᱟᱹᱜᱤᱱ
ᱛᱮ ᱢᱤᱫ ᱦᱚᱲ ᱵᱚᱱ ᱵᱟᱪᱷᱟᱣ ᱟᱠᱟᱫ ᱫᱮᱭᱟ ᱾ ᱩᱱᱤ ᱫᱚ ᱱᱟᱭᱠᱮ ᱵᱟᱵᱟ ᱢᱮᱱᱛᱮ ᱵᱚ ᱢᱮᱛᱟᱭ ᱠᱟᱱᱟ ᱾ ᱩᱱᱤ ᱟᱵᱚ ᱟᱹᱛᱩ ᱴᱚᱞᱟᱹ
ᱨᱤᱱ ᱟᱨ ᱥᱤᱢᱟᱹ ᱥᱟᱲᱮ ᱨᱤᱱ ᱵᱚᱸᱜᱟ ᱵᱳᱨᱳ ᱠᱚᱭ ᱥᱚᱡᱷᱮ ᱠᱚᱛᱮ ᱟᱵᱚ ᱠᱚ ᱵᱷᱟᱹᱞᱟᱹᱭ ᱨᱮ ᱫᱚᱦᱚ ᱵᱚᱱᱟ ᱾

==ᱱᱟᱭᱠᱟ==

ᱱᱟᱭᱠᱮ ᱵᱟᱵᱟ ᱛᱤᱱᱟᱹᱜ ᱮ ᱱᱤᱨᱚᱲ ᱟᱨ ᱨᱟᱹᱥᱠᱟᱹ ᱨᱮ ᱵᱚᱸᱜᱟ ᱵᱳᱨᱳ ᱠᱚᱭ ᱫᱚᱦᱚ ᱠᱚᱣᱟ ᱟᱵᱚ ᱦᱚᱸ ᱟᱹᱛᱩ ᱴᱚᱞᱟ ᱨᱮ ᱩᱱᱟᱹᱜ ᱨᱟᱹᱥᱠᱟᱹ ᱟᱨ ᱥᱩᱞᱩᱠ ᱨᱮᱵᱚ ᱛᱟᱦᱮᱸᱱᱟ ᱾ ᱚᱱᱟ ᱤᱫᱤ ᱛᱮ ᱵᱟᱦᱟ ᱥᱚᱦᱨᱟᱭ ᱵᱚᱸᱜᱟ ᱵᱳᱨᱳ ᱠᱚᱵᱚ ᱯᱮᱨᱮᱡ ᱩᱢᱟᱹᱬ ᱠᱚᱣᱟ ᱾

== ᱠᱟᱭᱠᱟ ==

ᱱᱟᱭᱠᱮ ᱵᱟᱵᱟ ᱡᱩᱫᱤ ᱱᱚᱣᱟᱠᱚ ᱡᱩᱛ ᱥᱟᱺᱦᱤᱸᱡ ᱵᱟᱭ ᱛᱚᱨᱟᱣᱟ ᱟᱹᱛᱩ ᱴᱚᱞᱟᱨᱮ ᱨᱚᱜᱽ ᱟᱡᱟᱨ ᱵᱚᱞᱚᱱᱟ ᱟᱨ ᱦᱤᱥᱟᱹ ᱦᱤᱯᱥᱟᱹ ᱦᱚᱸ ᱰᱷᱮᱨᱚᱜᱼᱟ ᱾ ᱟᱹᱛᱩ ᱴᱚᱞᱟ ᱨᱮ ᱥᱩᱞᱩᱠ ᱜᱮ ᱵᱟᱭ ᱛᱟᱦᱮᱸᱱᱟ᱾

== ᱢᱩᱪᱟᱹᱫ ==
ᱟᱵᱚ ᱨᱤᱱ ᱵᱚᱸᱜᱟ ᱵᱳᱨᱳ ᱫᱚ ᱟᱹᱰᱤ ᱠᱚ ᱠᱮᱴᱮᱡᱼᱟ ᱾ᱟᱵᱚ ᱵᱚ ᱥᱮᱵᱟ ᱫᱮᱵᱟ ᱞᱮᱠᱚ ᱠᱷᱟᱱ ᱟᱵᱚ ᱦᱚᱸ ᱦᱟᱹᱥᱤ ᱠᱷᱩᱥᱤ
ᱛᱮ ᱚᱠᱛᱚ ᱵᱚ ᱠᱷᱮᱢᱟᱣ ᱠᱮᱭᱟ ᱟᱨ ᱟᱹᱰᱷᱟᱹᱨᱩ ᱵᱟᱹᱰᱷᱟᱹᱨᱩ ᱫᱷᱟᱹᱵᱤᱡ ᱵᱚ ᱵᱟᱦᱟᱣᱜᱼᱟ ᱾

[[ᱛᱷᱚᱠ:ᱥᱟᱶᱛᱟ]]
[[ᱛᱷᱚᱠ:ᱫᱷᱚᱨᱚᱢ]]
