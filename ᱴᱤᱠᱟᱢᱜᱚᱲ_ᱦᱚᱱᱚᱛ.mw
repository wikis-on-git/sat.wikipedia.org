{{Infobox settlement
| name                   = ᱴᱤᱠᱟᱢᱜᱚᱲ ᱦᱚᱱᱚᱛ
| settlement_type        = ᱴᱤᱠᱟᱢᱜᱚᱲ ᱦᱚᱱᱚᱛ
| total_type             = ᱜᱩᱴ
| native_name            = 
| image_map              = Madhya Pradesh district location map Tikamgarh.svg
| map_caption            = ᱴᱤᱠᱟᱢᱜᱚᱲ ᱦᱚᱱᱚᱛ ᱨᱮᱱᱟᱜ ᱞᱚᱠᱮᱥᱚᱱ ᱢᱚᱫᱷᱭᱚ ᱯᱨᱚᱫᱮᱥ ᱨᱮ
| coordinates            = 
| coor_pinpoint          = ᱴᱤᱠᱟᱢᱜᱚᱲ
| subdivision_type       = ᱫᱤᱥᱚᱢ
| subdivision_name       = [[ᱥᱤᱧᱚᱛ]]
| subdivision_type1      = ᱯᱚᱱᱚᱛ
| subdivision_name1      = [[ᱢᱚᱫᱷᱭᱚ ᱯᱨᱚᱫᱮᱥ]]
| subdivision_type2      = ᱛᱷᱚᱱᱚᱛ
| subdivision_name2      = [[ᱥᱚᱜᱚᱨ ᱛᱷᱚᱱᱚᱛ|ᱥᱚᱜᱚᱨ]]
| established_title      = Established
| established_date       = 
| seat_type              = ᱦᱮᱰᱠᱩᱣᱟᱴᱚᱨ
| seat                   = [[ᱴᱤᱠᱟᱢᱜᱚᱲ]]
| parts_type             = ᱛᱟᱦᱥᱤᱞ
| parts_style            = para
| p1                     = ᱑. [[ᱴᱤᱠᱟᱢᱜᱚᱲ]], ᱒. [[ᱡᱟᱛᱟᱨᱟ]], ᱓. [[ᱵᱟᱞᱫᱮᱣᱜᱚᱲ]], ᱔. [[ᱯᱟᱞᱮᱨᱟ]], ᱕. [[ᱞᱤᱫᱷᱚᱨᱟᱠᱷᱟᱥ]], ᱖. [[ᱠᱷᱟᱨᱜᱟᱯᱩᱨ]], ᱗. [[ᱵᱟᱲᱟᱜᱟᱶ]]
| area_total_km2         = 
| area_footnotes         = 
| population_as_of       = ᱒᱐᱑᱑
| population_total       = 1,445,166
| population_footnotes   = 
| population_urban       = 
| population_density_km2 = auto
| demographics_type1     = 
| demographics1_title1   = ᱥᱮᱪᱮᱫ
| demographics1_info1    = 
| demographics1_title2   = ᱡᱟᱱᱟᱝ
| demographics1_info2    = 
| leader_title           = 
| leader_name            = 
| leader_title1          = ᱫᱤᱥᱚᱢ ᱫᱚᱨᱵᱟᱨ ᱵᱟᱪᱷᱱᱟᱣ
| leader_name1           = ᱴᱤᱠᱟᱢᱜᱚᱲ
| leader_title2          = ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ
| leader_name2           = ᱑. ᱴᱤᱠᱟᱢᱜᱚᱲ, ᱒. ᱡᱟᱛᱟᱨᱟ ᱟᱨ ᱓. ᱠᱷᱟᱨᱜᱟᱯᱩᱨ
| timezone1              = [[Indian Standard Time|IST]]
| utc_offset1            = +05:30
| registration_plate     = 
| blank_name_sec1        = ᱢᱟᱨᱟᱝ ᱰᱟᱦᱟᱨ
| blank_info_sec1        = NH-12A, SH10
| blank_name_sec2        = 
| blank_info_sec2        = 
| website                = http://www.tikamgarh.nic.in/
}}

'''ᱴᱤᱠᱟᱢᱜᱚᱲ ᱦᱚᱱᱚᱛ''' ᱛᱟᱞᱟ [[ᱥᱤᱧᱚᱛ]] ᱨᱮ [[ᱢᱚᱫᱷᱭᱚ ᱯᱨᱚᱫᱮᱥ]] ᱨᱮᱱᱟᱜ ᱕᱒ ᱦᱚᱱᱚᱛ ᱠᱷᱚᱱ ᱫᱚ ᱢᱤᱫᱴᱟᱹᱝ ᱜᱮᱭᱟ ᱾ [[ᱴᱤᱠᱟᱢᱜᱚᱲ]] ᱥᱚᱦᱚᱨ ᱦᱚᱱᱚᱛ ᱦᱮᱰᱠᱩᱣᱟᱴᱚᱨ ᱠᱟᱱᱟ ᱾ ᱦᱚᱱᱚᱛ ᱥᱚᱜᱚᱨ ᱰᱤᱵᱤᱡᱚᱱ ᱨᱮᱱᱟᱜ ᱴᱷᱟᱶ ᱠᱟᱱᱟ ᱾ 

ᱱᱚᱣᱟ ᱥᱟᱢᱟᱝ ᱟᱨ ᱮᱛᱚᱢᱼᱥᱟᱢᱟᱝ ᱨᱮ ᱢᱚᱫᱷᱭᱚ ᱯᱨᱚᱫᱮᱥ ᱨᱮᱱᱟᱜ [[ᱪᱷᱟᱛᱟᱨᱯᱩᱨ ᱦᱚᱱᱚᱛ]] ᱟᱨ ᱠᱚᱧᱮ ᱨᱮ [[ᱞᱟᱞᱤᱛᱯᱩᱨ ᱦᱚᱱᱚᱛ, ᱩᱛᱚᱨ ᱯᱨᱚᱫᱮᱥ|ᱞᱟᱞᱤᱛᱯᱩᱨ]] ᱨᱮᱱᱟᱜ [[ᱩᱛᱚᱨ ᱯᱨᱚᱫᱮᱥ]] ᱟᱨ ᱠᱚᱧᱮ ᱨᱮ [[ᱱᱤᱣᱟᱲᱤ ᱦᱚᱱᱚᱛ]] ᱠᱷᱚᱱ ᱮᱥᱮᱫ ᱟᱠᱟᱱᱟ ᱾ ᱴᱤᱠᱟᱢᱜᱚᱲ ᱦᱚᱱᱚᱛ ᱨᱮᱱᱟᱜ ᱚᱥᱟᱨ ᱵᱤᱥᱟᱨ ᱕᱐᱔᱘ ᱜᱟᱺᱴ ᱠᱤᱞᱚᱢᱤᱴᱚᱨ ᱢᱮᱱᱟᱜᱼᱟ ᱾

==ᱮᱦᱚᱵ ᱧᱩᱛᱩᱢ==
ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱱᱚᱣᱟ ᱨᱮᱱᱟᱜ ᱦᱳᱰᱠᱩᱣᱟᱴᱚᱨ ᱴᱤᱠᱟᱢᱜᱚᱲ ᱧᱩᱛᱩᱢ ᱨᱮ ᱫᱚᱦᱚ ᱟᱠᱟᱱᱟ ᱾ ᱥᱚᱦᱚᱨ ᱨᱮᱱᱟᱜ ᱢᱟᱬᱟᱝ ᱧᱩᱛᱩᱢ ᱴᱤᱦᱨᱤ ᱛᱟᱦᱮᱸ ᱠᱟᱱᱟ ᱾ ᱑᱗᱘᱓ ᱥᱟᱞ ᱨᱮ, ᱚᱨᱪᱷᱟ ᱟᱜ ᱥᱟᱥᱚᱱ ᱵᱤᱠᱨᱟᱢᱟᱡᱤᱛ (᱑᱗᱗᱖-᱑᱘᱑᱗) ᱫᱚ ᱤᱧᱟᱜ ᱨᱟᱡᱽᱜᱟᱲ ᱫᱚ ᱚᱨᱪᱷᱟ ᱠᱷᱚᱱ ᱴᱤᱦᱨᱤ ᱤᱫᱤ ᱠᱮᱜᱼᱟ ᱟᱨ ᱱᱚᱣᱟ ᱨᱮᱱᱟᱜ ᱧᱩᱛᱩᱢ ᱵᱚᱰᱚᱞ ᱠᱟᱛᱮ ᱴᱤᱠᱟᱢᱜᱚᱲ (ᱴᱤᱠᱟᱢ ᱠᱨᱤᱥᱟᱱ ᱟᱜ ᱧᱩᱛᱩᱢ ᱠᱷᱚᱱ ᱫᱚ ᱢᱤᱫᱴᱟᱹᱝ ᱜᱮ ᱢᱮᱱᱟᱜᱼᱟ) ᱫᱚᱦᱚ ᱠᱮᱜᱼᱟ ᱾

==ᱱᱟᱜᱟᱢ==
ᱱᱚᱣᱟ ᱦᱚᱱᱚᱛ ᱨᱮ ᱥᱮᱞᱮᱫ ᱴᱚᱴᱷᱟ ᱚᱨᱪᱷᱟ ᱚᱲᱟᱜ ᱤᱞᱟᱠᱟ ᱨᱮᱱᱟᱜ ᱴᱷᱟᱶ ᱛᱟᱦᱮᱸ ᱠᱟᱱᱟ, ᱛᱤᱥ ᱫᱷᱟᱹᱨᱤᱡ ᱩᱱᱤᱭᱟᱜ ᱥᱤᱧᱚᱛᱤᱭᱟᱹ ᱩᱱᱤᱭᱚᱱ ᱨᱮ ᱯᱷᱭᱩᱡᱟᱱ (Fusion) ᱵᱟᱝ ᱦᱩᱭ ᱞᱮᱱᱟ ᱾ ᱚᱨᱪᱷᱟ ᱨᱟᱡᱟ ᱟᱜ ᱯᱚᱱᱚᱛ ᱴᱷᱟᱯᱚᱱ ᱨᱩᱫᱨᱟ ᱯᱨᱚᱛᱟᱯ ᱥᱤᱝ ᱫᱚ ᱑᱕᱐᱑ ᱨᱮ ᱪᱮᱠᱟ ᱞᱮ ᱟ ᱾ ᱯᱷᱭᱩᱡᱟᱱ ᱛᱟᱭᱚᱢ, ᱱᱚᱣᱟ ᱑᱙᱔᱘ ᱨᱮ ᱵᱤᱸᱫᱷᱭᱟ ᱯᱨᱟᱫᱮᱥ ᱯᱚᱱᱚᱛ ᱨᱮᱱᱟᱜ ᱤᱨᱟᱹᱞ ᱦᱚᱱᱚᱛ ᱠᱷᱚᱱ ᱢᱤᱫᱴᱟᱹᱝ ᱵᱮᱱᱟᱣ ᱮᱱᱟ ᱾ ᱑ ᱱᱚᱵᱷᱮᱢᱵᱚᱨ ᱑᱙᱕᱖ ᱨᱮ ᱯᱚᱱᱚᱛ ᱦᱟᱴᱤᱧ ᱛᱟᱭᱚᱢ ᱱᱚᱣᱟ ᱱᱟᱣᱟ ᱢᱚᱫᱷᱭᱚ ᱯᱨᱟᱫᱮᱥ ᱨᱮᱱᱟᱜ ᱢᱤᱫ ᱦᱚᱱᱚᱛ ᱵᱮᱱᱟᱣ ᱮᱱᱟ ᱾

==ᱚᱛᱱᱚᱜ==
[[ᱵᱮᱛᱣᱟ ᱜᱟᱰᱟ]] ᱦᱚᱱᱚᱛ ᱨᱮᱱᱟᱜ ᱠᱚᱧᱮᱼᱯᱟᱪᱮ ᱥᱤᱢᱟᱹ ᱞᱮᱠᱟᱛᱮ ᱞᱤᱸᱡᱤᱱᱟ ᱟᱨ ᱵᱟᱲᱜᱟᱸᱣ ᱫᱷᱟᱨᱮ ᱫᱷᱚᱥᱟᱱ ᱜᱟᱰᱟ, ᱱᱚᱣᱟ ᱢᱤᱫᱴᱟᱹᱝ ᱮᱴᱟᱜ ᱜᱟᱰᱟ ᱠᱟᱱᱟ ᱦᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱤᱢᱟᱹ ᱞᱮᱠᱟᱛᱮ ᱞᱤᱸᱡᱤᱱᱟ ᱾ ᱱᱚᱣᱟ ᱵᱟᱱᱟᱨ ᱜᱟᱰᱟ ᱠᱚᱧᱮ ᱥᱟᱢᱟᱝ ᱥᱮᱫ ᱞᱤᱸᱡᱤᱱᱟ ᱾ ᱱᱚᱣᱟ ᱦᱚᱱᱚᱛ ᱠᱷᱚᱱ ᱞᱤᱸᱡᱤᱱᱟᱜ ᱵᱮᱛᱣᱟ ᱨᱮᱱᱟᱜ ᱮᱴᱟᱜ ᱜᱟᱰᱟ ᱡᱟᱢᱱᱤ, ᱵᱟᱜᱽᱲᱤ ᱟᱨ ᱵᱟᱨᱩᱣᱟ ᱢᱮᱱᱟᱜᱼᱟ ᱾

==ᱠᱟᱹᱣᱰᱤ ᱟᱹᱨᱤ==
ᱥᱤᱧᱚᱛ ᱥᱚᱨᱠᱟᱨ ᱒᱐᱐᱖ ᱥᱟᱞᱮ ᱨᱮ ᱥᱤᱧᱚᱛ ᱨᱮᱱᱟᱜ ᱖᱔᱐ ᱜᱚᱴᱟᱝ ᱦᱚᱱᱚᱛ ᱠᱷᱚᱱ ᱒᱕᱐ ᱦᱚᱱᱚᱛ ᱥᱟᱶᱛᱮ ᱱᱚᱶᱟ ᱦᱚᱸ ᱟᱹᱰᱤ ᱯᱟᱹᱪᱷᱞᱟᱹ ᱦᱚᱱᱚᱛ (most backward districts) ᱞᱮᱠᱟᱛᱮ ᱥᱮᱞᱮᱫ ᱟᱠᱟᱫᱼᱟᱭ ᱾<ref name=brgf/> ᱱᱚᱶᱟ ᱫᱚ ᱢᱚᱫᱷᱭᱚ ᱯᱨᱚᱫᱮᱥ ᱨᱮᱱᱟᱜ ᱒᱔ ᱟᱱᱟᱜ ᱦᱚᱱᱚᱛ ᱞᱮᱠᱟᱛᱮ ᱯᱟᱹᱪᱷᱞᱟᱹ ᱮᱞᱟᱠᱟ ᱜᱨᱟᱱᱴ (Backward Regions Grant Fund) ᱯᱷᱚᱸᱰ ᱮ ᱧᱟᱢ ᱮᱫᱟ ᱾<ref name=brgf>{{cite web|author=Ministry of Panchayati Raj|date=September 8, 2009|title=A Note on the Backward Regions Grant Fund Programme|publisher=National Institute of Rural Development|url=http://www.nird.org.in/brgf/doc/brgf_BackgroundNote.pdf|accessdate=September 27, 2011|url-status=dead|archiveurl=https://web.archive.org/web/20120405033402/http://www.nird.org.in/brgf/doc/brgf_BackgroundNote.pdf|archivedate=April 5, 2012}}</ref>

==ᱰᱤᱵᱤᱡᱚᱱ==
ᱴᱤᱠᱟᱢᱜᱚᱲ ᱦᱚᱱᱚᱛ ᱫᱚ ᱯᱮᱭᱟ ᱥᱟᱵᱼᱰᱤᱵᱤᱡᱚᱱ ᱨᱮ ᱦᱟᱴᱤᱧ ᱟᱠᱟᱱᱟ, ᱟᱫᱚ ᱢᱟᱬᱟᱝ ᱛᱩᱨᱩᱭ ᱛᱟᱦᱥᱤᱞ ᱨᱮ ᱦᱟᱴᱤᱧ ᱟᱠᱟᱱᱟ ᱾ ᱴᱤᱠᱟᱢᱜᱚᱲ ᱥᱟᱵᱼᱰᱤᱵᱤᱡᱚᱱ ᱨᱮ ᱴᱤᱠᱟᱢᱜᱚᱲ ᱟᱨ ᱵᱟᱞᱫᱮᱣᱜᱚᱲ ᱛᱟᱦᱥᱤᱞ ᱥᱮᱞᱮᱫ ᱟᱠᱟᱱᱟ ᱾ ᱱᱤᱣᱟᱲᱤ ᱟᱨ ᱯᱨᱤᱛᱷᱵᱤᱯᱩᱨ ᱛᱟᱦᱥᱤᱞ ᱱᱤᱣᱟᱲᱤ ᱥᱟᱵᱼᱰᱤᱵᱤᱡᱚᱱ ᱵᱮᱱᱟᱜᱼᱟ ᱟᱫᱚ ᱡᱟᱛᱟᱨᱟ ᱥᱟᱵᱼᱰᱤᱵᱤᱡᱚᱱ ᱨᱮ ᱡᱟᱛᱨᱟ ᱟᱨ ᱯᱟᱞᱮᱨᱟ ᱛᱟᱦᱥᱤᱞ ᱥᱮᱞᱮᱫ ᱟᱠᱟᱱᱟ ᱾ ᱦᱚᱱᱚᱛ ᱨᱮ ᱴᱤᱠᱟᱢᱜᱚᱲ, ᱵᱟᱞᱫᱮᱣᱜᱚᱲ, ᱡᱟᱛᱟᱨᱟ, ᱯᱟᱞᱮᱨᱟ, ᱱᱤᱣᱟᱲᱤ ᱟᱨ ᱯᱨᱤᱛᱷᱵᱤᱯᱩᱨ ᱛᱩᱨᱩᱭ ᱰᱮᱵᱞᱚᱯ ᱵᱚᱱᱚᱛ ᱥᱮᱞᱮᱫ ᱟᱠᱟᱱᱟ ᱾

ᱱᱚᱣᱟ ᱦᱚᱱᱚᱛ ᱨᱮ ᱕ ᱢᱚᱫᱷᱭᱚ ᱯᱨᱟᱫᱮᱥ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱢᱮᱱᱟᱜᱼᱟ : 
ᱴᱤᱠᱟᱢᱜᱚᱲ, ᱯᱨᱤᱛᱷᱵᱤᱯᱩᱨ, ᱡᱟᱛᱟᱨᱟ, ᱠᱷᱨᱜᱟᱯᱩᱨ ᱟᱨ ᱱᱤᱣᱟᱲᱤ ᱾ ᱱᱚᱣᱟ ᱡᱚᱛᱚ ᱴᱤᱠᱟᱢᱜᱚᱲ ᱞᱳᱠᱥᱚᱵᱷᱟ ᱴᱚᱴᱷᱟ ᱨᱮᱱᱟᱜ ᱴᱷᱟᱶ ᱠᱟᱱᱟ ᱾

ᱱᱚᱸᱰᱮ ᱓ ᱛᱟᱦᱥᱤᱞ ᱚᱨᱪᱷᱟ, ᱯᱨᱤᱛᱷᱵᱤᱯᱩᱨ ᱟᱨ ᱱᱤᱣᱟᱲᱤ ᱢᱮᱥᱟ ᱠᱟᱛᱮ ᱢᱤᱫᱴᱟᱹᱝ ᱱᱟᱣᱟ [[ᱱᱤᱣᱟᱲᱤ ᱦᱚᱱᱚᱛ]] ᱵᱮᱱᱟᱣ ᱟᱠᱟᱱᱟ ᱾

==ᱦᱚᱲ ᱮᱞ==
᱒᱐᱑᱑ ᱨᱮᱱᱟᱜ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ, ᱴᱤᱠᱟᱢᱜᱚᱲ ᱦᱚᱱᱚᱛ ᱨᱤᱱ ᱦᱚᱲ ᱮᱞ ᱑᱔,᱔᱕,᱑᱖᱖ ᱦᱚᱲ ᱢᱮᱱᱟᱜ ᱠᱚᱣᱟ,<ref name=districtcensus>{{cite web | url = http://www.census2011.co.in/district.php | title = District Census 2011 | accessdate = 2011-09-30 | year = 2011 | publisher = Census2011.co.in}}</ref> ᱱᱚᱣᱟ ᱥᱣᱟᱡᱤᱞᱮᱸᱰ<ref name="cia">{{cite web | author = US Directorate of Intelligence | title = Country Comparison:Population | url = https://www.cia.gov/library/publications/the-world-factbook/rankorder/2119rank.html | accessdate = 2011-10-01 | quote = 
Swaziland 1,370,424
}}</ref> ᱟᱨᱵᱟᱝ ᱟᱢᱮᱨᱤᱠᱟ ᱨᱮᱱᱟᱜ ᱦᱟᱣᱟᱭ ᱯᱚᱱᱚᱛ<ref>{{cite web|url=http://2010.census.gov/2010census/data/apportionment-pop-text.php|title=2010 Resident Population Data|publisher=U. S. Census Bureau|accessdate=2011-09-30| quote =
Hawaii 1,360,301
}}</ref> ᱨᱮᱱᱟᱜ ᱥᱚᱢᱟᱱ ᱢᱮᱱᱟᱜ ᱠᱚᱣᱟ ᱾ ᱱᱚᱣᱟ ᱱᱤᱭᱟᱹ ᱥᱤᱧᱚᱛ ᱨᱮ ᱓᱔᱓ ᱟᱱᱟᱜ (ᱜᱩᱴ ᱖᱔᱐ ᱠᱷᱚᱱ ᱫᱚ) ᱨᱮᱱᱟᱜ ᱨᱮᱸᱠᱤᱝ ᱨᱮ ᱯᱟᱲᱟᱜ  ᱟ ᱾<ref name=districtcensus/> ᱦᱚᱱᱚᱛ ᱨᱮᱱᱟᱜ ᱦᱚᱲ ᱮᱞ ᱰᱮᱱᱥᱤᱴᱤ ᱒᱘᱖ ᱛᱟᱦᱮᱸᱱ ᱦᱚᱲ ᱜᱚᱴᱟ ᱜᱟᱺᱴ ᱠᱤᱞᱚᱢᱤᱴᱚᱨ (᱗᱔᱐ ᱜᱟᱺᱴ ᱢᱟᱭᱤᱞ) ᱢᱮᱱᱟᱜᱼᱟ ᱾<ref name=districtcensus/> ᱒᱐᱐᱑-᱒᱐᱑᱑ ᱨᱮᱱᱟᱜ ᱜᱮᱞ ᱥᱮᱨᱢᱟ ᱨᱮ ᱱᱚᱣᱟ ᱨᱮᱱᱟᱜ ᱦᱚᱲ ᱮᱞ ᱜᱨᱚᱛᱷ ᱫᱚᱨ ᱒᱐.᱑᱑% ᱛᱟᱦᱮᱸ ᱠᱟᱱᱟ ᱾<ref name=districtcensus/> ᱴᱤᱠᱟᱢᱜᱚᱲ ᱨᱮ ᱜᱚᱴᱟ ᱑᱐᱐᱐ ᱠᱚᱲᱟ ᱨᱮ ᱙᱐᱑ ᱛᱤᱨᱞᱟᱹ ᱟᱜ ᱡᱟᱱᱟᱝ ᱢᱮᱱᱟᱜᱼᱟ<ref name=districtcensus/>, ᱟᱨ ᱥᱮᱪᱮᱫ ᱫᱚᱨ ᱖᱒.᱕᱗% ᱢᱮᱱᱟᱜᱼᱟ ᱾<ref name=districtcensus/>

===ᱯᱟᱹᱨᱥᱤ===
ᱥᱤᱧᱚᱛ ᱨᱮᱱᱟᱜ ᱒᱐᱑᱑ ᱦᱚᱲ ᱞᱮᱠᱷᱟ ᱡᱚᱠᱷᱟ ᱚᱠᱛᱚ, ᱦᱚᱱᱚᱛ ᱨᱮᱱᱟᱜ ᱙᱙.᱗᱔% ᱦᱚᱲ ᱮᱞ ᱫᱚ ᱤᱧᱟᱜ ᱢᱟᱬᱟᱝ ᱯᱟᱹᱨᱥᱤ ᱞᱮᱠᱟᱛᱮ [[ᱦᱤᱱᱫᱤ ᱯᱟᱹᱨᱥᱤ|ᱦᱤᱱᱫᱤ]] ᱠᱚ ᱨᱚᱲᱟ ᱾<ref>[http://www.censusindia.gov.in/2011census/C-16.html 2011 Census of India, Population By Mother Tongue]</ref>

ᱴᱤᱠᱟᱢᱜᱚᱲ ᱨᱮ ᱨᱚᱨᱚᱲ ᱞᱟᱹᱜᱤᱫ ᱜᱚ ᱯᱟᱹᱨᱥᱤ ᱫᱚ ᱵᱷᱟᱨᱤᱭᱟ ᱦᱚᱸ ᱥᱮᱞᱮᱫ ᱟᱠᱟᱱᱟ, ᱟᱫᱚ ᱢᱤᱫ ᱫᱨᱟᱵᱤᱲ ᱯᱟᱹᱨᱥᱤ ᱠᱟᱱᱟ ᱚᱠᱚᱭ ᱵᱷᱟᱨᱤᱭᱟ ᱟᱹᱫᱤᱵᱟᱹᱥᱤ ᱟᱜ ᱠᱚᱢ ᱠᱷᱚᱱ ᱠᱚᱢ ᱒᱐᱐,᱐᱐᱐ ᱢᱮᱢᱵᱟᱨ ᱤᱫᱤ ᱛᱮ ᱨᱚᱲ ᱟᱠᱚ ᱟᱨ ᱫᱮᱣᱱᱟᱜᱨᱤ ᱪᱤᱠᱤ ᱛᱮ ᱚᱞ ᱞᱟᱠᱚ ᱾<ref>{{cite encyclopedia | editor = M. Paul Lewis | encyclopedia = Ethnologue: Languages of the World | title = Bharia: A language of India| url = http://www.ethnologue.com/show_language.asp?code=bha | accessdate = 2011-09-28 | edition = 16th | year = 2009 | publisher = SIL International | location = Dallas, Texas}}</ref>

==ᱦᱚᱨ ᱰᱟᱦᱟᱨ==
[[File:GAURI DADA0867.jpg|left|thumb|ᱴᱤᱠᱟᱢᱜᱚᱲ ᱨᱮ ᱡᱷᱟᱸᱥᱤ ᱰᱟᱦᱟᱨ ᱨᱮ ᱥᱟᱹᱜᱩᱱ ᱫᱟᱨᱟᱢ ᱫᱩᱣᱟᱹᱨ]]
;ᱰᱟᱦᱟᱨ
ᱴᱤᱠᱟᱢᱜᱚᱲ ᱨᱮ ᱢᱚᱫᱷᱭᱚ ᱯᱨᱚᱫᱮᱥ ᱨᱮᱱᱟᱜ ᱟᱹᱰᱤ ᱢᱟᱨᱟᱝ ᱵᱟᱥ ᱰᱮᱨᱟ ᱢᱮᱱᱟᱜᱼᱟ ᱾ ᱴᱤᱠᱟᱢᱜᱚᱲ ᱠᱷᱚᱱ ᱥᱮᱱᱟᱜ ᱜᱟᱦ ᱨᱟᱡᱽᱰᱟᱦᱟᱨ NH-12A, SH-10 ᱢᱮᱱᱟᱜᱼᱟ ᱾ ᱯᱚᱱᱚᱛ ᱨᱮᱱᱟᱜ ᱜᱚᱴᱟ ᱴᱷᱟᱶ ᱞᱟᱹᱜᱤᱫ ᱵᱟᱥ ᱫᱤᱱᱮᱢ ᱦᱤᱞᱚᱜ ᱥᱮᱱᱟᱜ ᱨᱮᱱᱟᱜ ᱵᱮᱵᱚᱥᱛᱟ ᱢᱮᱱᱟᱜᱼᱟ ᱾

;ᱨᱮᱞᱜᱟᱰᱤ
ᱴᱤᱠᱟᱢᱜᱚᱲ ᱫᱷᱟᱹᱨᱤᱡ ᱨᱮᱞᱣᱮ ᱰᱟᱦᱟᱨ ᱵᱮᱱᱟᱣ ᱒᱐᱑᱒ ᱨᱮ ᱯᱩᱨᱟᱹ ᱦᱩᱭ ᱟᱠᱟᱱᱟ ᱾ ᱒᱖ ᱟᱯᱨᱮᱞ ᱒᱐᱑᱓ ᱨᱮ ᱨᱮᱞᱣᱮ ᱥᱮᱵᱟ ᱠᱷᱚᱱ ᱡᱚᱲᱟᱣ ᱞᱮᱱᱟ ᱛᱟᱦᱮᱸᱫ ᱾ ᱞᱟᱞᱤᱛᱯᱩᱨ (ᱩᱛᱚᱨ ᱯᱨᱚᱫᱮᱥ) ᱠᱷᱚᱱ ᱴᱤᱠᱟᱢᱜᱚᱲ ᱫᱷᱟᱹᱨᱤᱡ ᱨᱮᱞ ᱥᱮᱵᱟ ᱮᱦᱚᱵ ᱟᱠᱟᱱᱟ ᱟᱨ ᱞᱟᱞᱤᱛᱯᱩᱨᱼᱥᱤᱜᱨᱚᱞᱤ ᱨᱮᱞ ᱯᱨᱚᱡᱮᱠᱴ ᱞᱮᱠᱟᱛᱮ ᱮᱦᱚᱵ ᱟᱠᱟᱱᱟ ᱾ ᱵᱟᱨᱭᱟ ᱥᱴᱮᱥᱚᱱ ᱛᱟᱞᱟ ᱥᱮᱱᱚᱜ ᱞᱟᱹᱜᱤᱫ ᱢᱟᱬᱟᱝ ᱴᱨᱮᱱ ᱴᱤᱠᱟᱢᱜᱚᱲᱼᱡᱷᱟᱸᱥᱤ (ᱩᱛᱚᱨ ᱯᱨᱚᱫᱮᱥ) ᱥᱮᱱᱚᱜ ᱴᱨᱮᱱ ᱛᱟᱦᱮᱸ ᱠᱟᱱᱟ ᱾ ᱴᱨᱮᱱ ᱫᱚ ᱒᱐᱑᱒-᱑᱓ ᱨᱮ ᱨᱮᱞ ᱵᱟᱡᱤᱛ ᱨᱮ ᱵᱟᱨᱭᱟ ᱥᱴᱮᱥᱚᱱ ᱛᱟᱞᱟ ᱯᱷᱩᱨᱪᱟᱹᱭ ᱮᱢ ᱞᱮᱱᱟ ᱛᱟᱦᱮᱸᱫ ᱾ ᱴᱤᱠᱟᱢᱜᱚᱲ ᱟᱨ ᱞᱟᱞᱤᱛᱯᱩᱨ ᱨᱮᱞ ᱰᱟᱦᱟᱨ ᱛᱟᱞᱟ ᱨᱮᱞᱣᱮ ᱞᱟᱭᱤᱱ ᱔᱐ ᱠᱤᱞᱚᱢᱤᱴᱚᱨ᱾ᱡᱤᱞᱤᱧᱟ ᱾ ᱞᱟᱞᱤᱛᱯᱩᱨ ᱥᱴᱮᱥᱚᱱ ᱨᱮ ᱛᱟᱞᱢᱟ ᱢᱚᱱᱛᱨᱤ ᱯᱨᱟᱫᱤᱯ ᱡᱮᱱ ᱫᱚ ᱴᱨᱮᱱ ᱫᱚ ᱦᱟᱹᱨᱭᱟᱹᱲ ᱡᱷᱟᱱᱰᱟ ᱫᱮᱠᱷᱟᱣ ᱞᱮ ᱟ ᱛᱟᱦᱮᱸᱫ ᱾

;ᱩᱰᱟᱹᱱ ᱰᱟᱦᱟᱨ
[[ᱠᱷᱟᱡᱩᱨᱟᱦᱚ ᱩᱰᱟᱹᱱ ᱰᱟᱹᱦᱤ|ᱠᱷᱟᱡᱩᱨᱟᱦᱚ]] ᱥᱩᱨ ᱨᱮᱱᱟᱜ ᱩᱰᱟᱹᱱ ᱰᱟᱹᱦᱤ (᱑᱒᱕ ᱠᱤᱞᱚᱢᱤᱴᱚᱨ) ᱢᱮᱱᱟᱜᱼᱟ, ᱡᱟᱦᱟᱸ ᱠᱷᱚᱱ ᱫᱤᱞᱞᱤ ᱟᱨ ᱟᱜᱽᱨᱟ ᱞᱟᱹᱜᱤᱫ ᱛᱮ ᱫᱤᱱᱮᱢ ᱦᱤᱞᱚᱜ ᱩᱰᱟᱹᱜ ᱟ ᱾ ᱟᱫᱚ ᱪᱷᱟᱛᱟᱨᱯᱩᱨ ᱦᱚᱱᱚᱛ ᱴᱚᱴᱷᱟ ᱨᱮ ᱦᱤᱡᱩᱜᱼᱟ ᱾
