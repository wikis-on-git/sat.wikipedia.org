{{Infobox musical artist
|name = ᱛᱟᱨᱟ ᱫᱮᱵᱤ
|native_name = ᱛᱟᱨᱟ ᱫᱮᱵᱤ
|native_name_lang = ne
|image =
|caption = 
|image_size = 
|background = solo_singer
| birth_date  = {{birth date |df=y|1945|01|15}}
| birth_name = ᱫᱚᱞ ᱠᱩᱢᱟᱨᱤ ᱠᱟᱨᱠᱤ
| birth_place = [[Indra Chok, Kathmandu|ᱤᱸᱫᱽᱨᱟ ᱪᱚᱠ]], ᱠᱟᱴᱷᱢᱟᱱᱰᱩ, [[Kingdom of Nepal|ᱱᱮᱯᱟᱲ]]
| death_date = {{death date and age|df=y|2006|01|23|1945|01|15}}
| death_place = ᱠᱟᱴᱷᱢᱟᱱᱰᱩ, ᱱᱮᱯᱟᱲ
|instrument = 
|occupation = ᱥᱮᱨᱮᱧᱤᱭᱟᱹ
|genre = 
|years_active = 
|label = 
|Notable Instruments = 
|website = 
}}

'''ᱛᱟᱨᱟ ᱫᱮᱵᱤ''' ᱫᱚ ᱑᱕ ᱡᱟᱱᱩᱭᱟᱨᱤ ᱑᱙᱔᱕ ᱨᱮ ᱱᱮᱯᱟᱲ ᱫᱤᱥᱚᱢ ᱨᱮ ᱡᱟᱱᱟᱢ ᱞᱮᱱᱟᱭ ᱟᱨ ᱒᱓ ᱡᱟᱱᱩᱭᱟᱨᱤ ᱒᱐᱐᱖ ᱥᱟᱞ ᱨᱮ ᱵᱚᱸᱜᱟ ᱛᱟᱞᱟ ᱮᱱᱟᱭ ᱾ ᱩᱱᱤᱫᱚ ᱟᱹᱰᱤ ᱧᱩᱛᱩᱢᱟᱱ ᱱᱮᱯᱟᱲᱤ ᱥᱮᱨᱮᱧᱤᱭᱟᱹᱭ ᱛᱟᱦᱮᱸ ᱠᱟᱱᱟᱭ ᱾ ᱛᱟᱨᱟ ᱫᱚ ᱢᱮᱞᱟᱝᱠᱤ ᱠᱚᱨᱮ ᱟᱹᱰᱤ ᱪᱚᱨᱚᱠ ᱮ ᱥᱮᱨᱮᱧ ᱠᱷᱟᱹᱛᱤᱨ ᱠᱷᱟᱹᱛᱤᱨ ᱱᱮᱯᱟᱲ ᱫᱤᱥᱚᱢ ᱱᱟᱤᱴᱮᱱᱜᱮᱞ<ref>{{Cite web|url=http://bossnepal.com/swor-kinnari-tara-devi/|title=Swar Kinnari Tara Devi}}</ref> ᱢᱮᱱᱛᱮᱠᱚ ᱧᱩᱢᱦᱟᱞᱟᱝ ᱮᱭᱟ ᱾ ᱛᱟᱨᱟ ᱫᱮᱵᱤ ᱫᱚ ᱔᱐᱐᱐ ᱠᱷᱚᱱ ᱵᱤᱥᱛᱤ ᱥᱮᱨᱮᱧ ᱮ ᱥᱮᱨᱮᱧ ᱞᱮᱜᱼᱟ<ref>{{citation|title = Tara Devi MP3 Songs|url = http://www.sanjan.com.np/2010/12/tara-devi-free-download-nepali-mp3.html}}</ref> ᱾  ᱟᱡᱟᱜ ᱥᱮᱨᱮᱧᱤᱭᱟᱹ ᱡᱤᱵᱚᱱ ᱨᱮ, ᱫᱤᱥᱚᱢ ᱫᱩᱞᱟᱹᱲ ᱨᱮᱭᱟᱜ ᱨᱟᱦᱟ ᱟᱨ ᱟᱲᱟᱝ ᱯᱟᱥᱱᱟᱣ ᱠᱟᱛᱮ ᱥᱮᱨᱮᱧ ᱞᱮᱜᱼᱟ ᱾ ᱛᱟᱨᱟ ᱫᱮᱵᱤ ᱫᱚ ᱖᱐ ᱥᱟᱞ ᱩᱢᱮᱨ ᱨᱮ ᱵᱚᱸᱜᱟ ᱛᱟᱞᱟ ᱮᱱᱟᱭ ᱾<ref 
name="ohmynews">[http://english.ohmynews.com/articleview/article_view.asp?menu=c10400&no=270443&rel_no=1  Nepali Singer Tara Devi Dies at 60] [[OhMyNews]] – 23 January 2006</ref>

==ᱜᱤᱫᱽᱨᱟᱹ ᱡᱤᱭᱚᱱ==

ᱱᱮᱯᱟᱲ ᱫᱤᱥᱚᱢ ᱨᱟᱡᱽᱜᱟᱲ, ᱠᱟᱴᱷᱢᱟᱸᱰᱩ ᱥᱩᱨ ᱨᱮᱱᱟᱜ ᱤᱱᱫᱨᱚ ᱪᱷᱚᱠᱽ ᱧᱩᱛᱩᱢ ᱵᱟᱡᱟᱨ ᱨᱮ ᱛᱟᱨᱟ ᱫᱮᱵᱤ ᱫᱚ ᱑᱙᱔᱕ ᱥᱟᱞ ᱨᱮ ᱡᱟᱱᱟᱢ ᱞᱮᱱᱟᱭ ᱾ ᱮᱭᱟᱭ ᱥᱟᱞ ᱩᱢᱮᱨ ᱠᱷᱚᱱ ᱥᱮᱨᱮᱧ ᱮ ᱮᱦᱚᱵ ᱞᱮᱜᱼᱟ ᱾ ᱥᱚᱱᱜᱩᱨᱤ ᱣᱟᱨᱤ ᱱᱤᱦᱳᱩ ᱛᱤᱳ ᱫᱷᱟᱨᱟ ᱯᱟᱱᱤ ᱧᱩᱛᱩᱢ ᱥᱮᱨᱮᱧ ᱫᱚ ᱮᱴᱟᱜ ᱥᱮᱨᱮᱧ ᱠᱷᱚᱱ ᱵᱟᱹᱲᱛᱤ ᱜᱮ ᱦᱚᱲ ᱠᱚ ᱠᱩᱥᱤ ᱟᱜ ᱛᱟᱦᱮᱱ ᱾

ᱛᱟᱨᱟ ᱫᱮᱵᱤ ᱟᱜ ᱢᱩᱲᱩᱛ ᱧᱩᱛᱩᱢ ᱫᱚ ᱫᱚᱞ ᱠᱩᱢᱟᱨᱤ ᱠᱟᱨᱠᱤ ᱾ ᱟᱡ ᱟᱭᱳ ᱧᱩᱛᱩᱢ ᱫᱚ ᱨᱟᱫᱷᱟ ᱫᱮᱵᱤ ᱟᱨ ᱵᱟᱵᱟ ᱧᱩᱛᱩᱢ ᱫᱚ ᱠᱨᱤᱥᱱᱟᱵᱟᱦᱟᱫᱩᱨ ᱾ ᱠᱨᱤᱥᱱᱟᱵᱟᱦᱟᱫᱩᱨ ᱫᱚ ᱩᱰᱟᱹᱱᱜᱟᱹᱰᱤ ᱯᱟᱤᱞᱳᱴ ᱮ ᱛᱟᱦᱮᱸ ᱠᱟᱱᱟ ᱾ ᱮᱭᱟᱭ ᱥᱟᱞ ᱩᱢᱮᱨ ᱠᱷᱚᱱ ᱥᱮᱨᱮᱧ ᱮᱛᱚᱦᱚᱵ ᱠᱟᱛᱮ ᱯᱩᱱᱜᱮᱞ ᱮᱭᱟᱭ ᱥᱟᱞ ᱩᱢᱮᱨ ᱦᱟᱹᱵᱤᱡ, ᱛᱮ ᱔᱐ ᱥᱟᱞ ᱨᱮᱱᱟᱜ ᱥᱮᱨᱮᱧᱤᱭᱟᱹ ᱡᱤᱭᱚᱱ ᱨᱮ ᱔᱐᱐᱐ ᱠᱷᱚᱱ ᱵᱤᱥᱛᱤ ᱥᱮᱨᱮᱧ ᱮ ᱨᱮᱠᱳᱨᱰ ᱟᱠᱟᱜᱼᱟ ᱾ ᱕ ᱥᱮᱨᱢᱟ ᱩᱢᱮᱨ ᱨᱮ ᱱᱮᱯᱟᱲ ᱫᱤᱥᱚᱢ ᱥᱟᱺᱜᱤᱧ ᱟᱲᱟᱝ ᱨᱮ ᱥᱮᱨᱢᱟ ᱞᱟᱹᱜᱤᱫ ᱫᱟᱣ ᱮ ᱧᱟᱢ ᱞᱮᱜᱼᱟ ᱾ ᱟᱡᱟᱜ ᱥᱮᱨᱮᱧ ᱟᱲᱟᱝ ᱩᱱᱟᱹᱜ ᱪᱚᱨᱚᱠ ᱛᱟᱦᱮᱸ ᱠᱟᱱᱟ ᱡᱮ ᱚᱱᱰᱮ ᱟᱛᱮᱱ ᱦᱚᱲ ᱟᱹᱰᱤ ᱠᱚ ᱥᱟᱨᱦᱟᱣ ᱠᱮᱫᱮᱭᱟ ᱾ ᱱᱮᱯᱟᱲ ᱫᱤᱥᱚᱢ ᱥᱟᱺᱜᱤᱧ ᱟᱲᱟᱝ ᱨᱮ ᱛᱟᱨᱟ ᱫᱮᱵᱤ ᱫᱚ ᱜᱤᱫᱽᱨᱟᱹ ᱠᱚᱣᱟᱜ ᱠᱟᱹᱢᱤᱦᱚᱨᱟ ᱨᱮ ᱵᱟᱹᱲᱛᱤ ᱫᱚᱭ ᱥᱮᱞᱮᱫᱚᱜ ᱛᱟᱦᱮᱱ ᱾ ᱚᱱᱟᱠᱚ ᱠᱟᱹᱢᱤ ᱠᱟᱱ ᱛᱩᱞᱩᱡ ᱚᱞᱚᱜ ᱯᱟᱲᱦᱟᱣ ᱟᱨ ᱥᱮᱨᱮᱧ ᱨᱩᱻ ᱚᱨᱚᱝ ᱪᱮᱛᱟᱱ ᱨᱮ ᱥᱚᱱᱮᱨ ᱮ ᱥᱟᱹᱛ ᱞᱮᱜᱼᱟ ᱾
ᱱᱮᱯᱟᱲ ᱫᱤᱥᱚᱢ ᱥᱟᱺᱜᱤᱧ ᱟᱲᱟᱝ ᱟᱨ ᱵᱟᱝ ᱨᱮᱰᱤᱭᱳ ᱨᱮ ᱥᱮᱨᱮᱧ ᱞᱟᱹᱜᱤᱫ ᱥᱮᱨᱮᱧ ᱯᱤᱪᱷᱤ ᱕ ᱴᱟᱠᱟᱭ ᱧᱟᱢ ᱛᱟᱦᱮᱱ ᱾ ᱛᱟᱭᱚᱢ ᱫᱚ ᱥᱮᱨᱮᱧ ᱯᱤᱪᱷᱤ ᱑᱐᱐ ᱴᱟᱠᱟ ᱠᱟᱛᱮ ᱠᱚ ᱮᱢᱟ ᱫᱮᱭᱟ ᱾ ᱥᱮᱨᱮᱧᱤᱭᱟᱹ ᱞᱮᱠᱟᱛᱮ ᱟᱹᱰᱤ ᱥᱟᱯᱲᱟᱣ ᱨᱮ ᱛᱟᱦᱮᱱ ᱛᱟᱦᱮᱸᱫᱚᱜ, ᱚᱱᱟᱛᱮ ᱯᱟᱞᱮ ᱱᱮᱯᱟᱲ ᱨᱮᱰᱤᱭᱳ ᱨᱮ ᱠᱷᱚᱨᱤᱫᱟᱨ ᱠᱟᱹᱢᱤ ᱠᱚ ᱪᱟᱞ ᱟᱫᱮᱭᱟ ᱾ ᱚᱱᱟ ᱠᱟᱹᱢᱤ ᱯᱮᱜᱮᱞ ᱥᱮᱨᱢᱟ ᱟᱹᱰᱤ ᱱᱟᱯᱟᱭ ᱛᱮ ᱛᱚᱨᱟᱣ ᱠᱮᱫ ᱠᱷᱟᱱ ᱱᱮᱯᱟᱲ ᱨᱮᱰᱤᱭᱳ ᱨᱮ ᱥᱩᱛᱨᱮᱛ ᱠᱟᱹᱢᱤ ᱠᱚ ᱪᱟᱞ ᱟᱫᱮᱭᱟ ᱾

ᱱᱮᱯᱟᱲ ᱨᱮᱰᱤᱭᱳ ᱨᱮ ᱛᱟᱨᱟ ᱫᱮᱵᱤ ᱟᱜ ᱪᱚᱨᱚᱠ ᱨᱟᱦᱟ ᱟᱲᱟᱝ ᱥᱟᱶᱛᱮ ᱚᱦᱬᱮ ᱥᱮᱨᱮᱧ, ᱟᱹᱛᱩᱨᱮᱱᱟᱜ ᱥᱮᱨᱮᱧ ᱟᱨ ᱟᱡ ᱮ ᱜᱟᱵᱟᱱ ᱟᱠᱟᱫ ᱥᱮᱨᱮᱧ ᱟᱛᱮᱱ ᱠᱟᱛᱮ ᱱᱮᱯᱟᱲᱤ ᱦᱚᱲ ᱠᱚ ᱛᱟᱞᱟᱨᱮ ᱱᱮᱯᱟᱲ ᱫᱤᱥᱚᱢ ᱱᱟᱤᱴᱮᱱᱜᱮᱞ ᱢᱮᱱᱛᱮ ᱠᱚ ᱧᱩᱢ ᱦᱟᱞᱟᱝ ᱮᱭᱟ ᱾ ᱛᱟᱨᱟ ᱫᱮᱵᱤ ᱟᱜ ᱪᱚᱨᱚᱠ ᱥᱮᱨᱮᱧ ᱨᱟᱦᱟ ᱟᱲᱟᱝ ᱞᱮᱠᱟ ᱮᱴᱟᱜ ᱱᱮᱯᱟᱲᱤ ᱥᱮᱨᱮᱧᱤᱭᱟᱹᱭ ᱠᱚ ᱦᱚᱸ ᱥᱮᱨᱮᱧ ᱠᱚ ᱨᱤᱠᱟᱹ ᱞᱮᱜᱼᱟ ᱾ ᱟᱡᱟᱜ ᱪᱚᱨᱚᱠ ᱥᱮᱨᱮᱧ ᱠᱚ ᱢᱩᱫᱽᱨᱮ ᱩᱠᱟᱞᱤ ᱳᱨᱟᱞᱤ ᱦᱟᱨᱩ ᱢᱟ , ᱯᱩᱞ ᱠᱳ ᱛᱷᱩᱱᱜᱟ, ᱱᱤᱨᱫᱳᱥ ᱢᱮᱨᱳ ᱯᱟᱪᱷᱭᱟᱩᱨᱤᱢᱟ, ᱮᱻ ᱠᱟᱱᱪᱟ ᱟᱨ ᱦᱤᱢᱟᱞ ᱠᱳ ᱠᱟᱻᱠᱷᱟᱢᱟ ᱞᱮᱠᱟᱱ ᱥᱮᱨᱮᱧ ᱟᱹᱰᱤ ᱛᱮᱫ ᱜᱮ ᱱᱮᱯᱟᱲ ᱥᱟᱶᱛᱮ ᱮᱴᱟᱜ ᱫᱤᱥᱚᱢ ᱨᱮ ᱢᱮᱱᱟᱜ ᱠᱚ ᱱᱮᱯᱟᱲᱤ ᱦᱚᱲ ᱠᱚ ᱠᱩᱥᱤ ᱟᱜᱼᱟ ᱾
ᱛᱟᱨᱟ ᱫᱚ ᱥᱤᱵᱚ ᱵᱟᱦᱟᱫᱩᱨ ᱥᱨᱮᱥᱴᱷᱚ ᱧᱩᱛᱩᱢ ᱢᱤᱫ ᱯᱟᱭᱤᱞᱳᱴ ᱵᱟᱯᱞᱟ ᱞᱮᱱᱟ ᱑᱙᱖᱖ ᱥᱟᱞ ᱨᱮ ᱾ ᱥᱮᱨᱮᱧᱤᱭᱟᱹ ᱞᱮᱠᱟᱛᱮ ᱥᱟᱹᱨᱫᱤ ᱧᱩᱛᱩᱢᱚᱜ ᱠᱟᱱ ᱚᱠᱛᱚ ᱨᱮ ᱟᱹᱰᱤᱜᱟᱱ ᱫᱩᱠᱷ ᱢᱩᱦᱤᱢ ᱦᱮᱡ ᱟᱫᱮᱭᱟ ᱾ ᱟᱡᱤᱡ ᱒᱕ ᱵᱚᱨᱥᱚ ᱡᱩᱭᱟᱹᱱ ᱠᱚᱲᱟ ᱜᱤᱫᱽᱨᱟᱹ ᱛᱟᱭ ᱵᱞᱳᱰ ᱠᱟᱱᱥᱮᱨ ᱛᱮ ᱜᱚᱡ ᱮᱱᱟᱭ ᱾ ᱚᱱᱟ ᱫᱩᱠᱷ ᱟᱹᱣᱨᱤ ᱪᱟᱵᱟᱜ ᱛᱮᱜᱮ ᱟᱡ ᱡᱟᱶᱟᱭ ᱩᱰᱟᱹᱱᱜᱟᱹᱰᱤ ᱪᱟᱹᱞᱩ ᱛᱩᱞᱩᱡ ᱧᱩᱨ ᱛᱮ ᱜᱚᱡ ᱮᱱᱟᱭ ᱾ ᱱᱟᱯᱟᱭ ᱡᱤᱭᱚᱱ ᱛᱟᱞᱟᱨᱮ ᱚᱱᱠᱟᱱ ᱫᱩᱠᱷ ᱢᱩᱦᱤᱢ ᱛᱟᱨᱟ ᱫᱮᱵᱤ ᱟᱜ ᱦᱚᱲᱢᱚ ᱵᱟᱭ ᱥᱟᱦᱟᱣ ᱞᱮᱜᱼᱟ ᱾ ᱵᱟᱹᱭ ᱵᱟᱹᱭᱛᱮ ᱟᱡᱟᱜ ᱦᱚᱲᱢᱚ ᱦᱚᱸ ᱨᱟᱹᱯᱩᱫ ᱤᱫᱤ ᱮᱱᱟ ᱾ ᱰᱟᱠᱛᱚᱨ ᱠᱟᱣᱟᱜ ᱞᱟᱹᱭ ᱞᱮᱠᱟᱛᱮ ᱛᱟᱨᱟ ᱫᱮᱵᱤ ᱫᱚ ᱯᱟᱨᱠᱤᱥᱳᱱ ᱧᱩᱛᱩᱢ ᱵᱮᱢᱟᱨ ᱧᱟᱢ ᱠᱮᱫᱮᱭᱟ ᱾ ᱒᱐᱐᱖ ᱥᱟᱞ ᱡᱟᱱᱩᱭᱟᱨᱤ ᱒᱓ ᱦᱤᱞᱚᱜ ᱛᱟᱨᱟ ᱫᱮᱵᱤ ᱫᱚ ᱖᱐ ᱥᱟᱞ ᱩᱢᱮᱨ ᱨᱮ ᱵᱚᱸᱜᱟ ᱛᱟᱞᱟ ᱮᱱᱟᱭ ᱾ ᱨᱩᱣᱟᱹᱜ ᱛᱩᱞᱩᱡ ᱜᱮ ᱟᱯᱷᱟᱱᱴᱟ ᱠᱳ ᱢᱟᱱᱢᱟ ᱟᱞᱵᱚᱢ ᱨᱮ ᱥᱮᱨᱮᱧ ᱟᱠᱟᱜ ᱟᱭ ᱾ ᱛᱟᱨᱟ ᱫᱮᱵᱤ ᱨᱤᱱ ᱢᱤᱫᱴᱟᱹᱝ ᱠᱚᱲᱟ ᱟᱨ ᱠᱩᱲᱤ ᱜᱤᱫᱽᱨᱟᱹ ᱢᱮᱱᱟᱜ ᱠᱤᱱᱟ ᱾
