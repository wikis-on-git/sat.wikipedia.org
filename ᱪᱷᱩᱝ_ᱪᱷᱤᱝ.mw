'''ᱪᱷᱩ ᱪᱷᱤᱝ''' ([[ᱪᱤᱱᱟ ᱞᱤᱯᱤ]]: 重庆) ᱡᱟᱦᱟᱸ ᱫᱚ ᱪᱩᱝᱠᱤᱝ ᱧᱩᱛᱩᱢ ᱛᱮᱠᱚ ᱵᱟᱰᱟᱭᱮᱜ ᱠᱟᱱ ᱛᱟᱦᱮᱱᱟ᱾ ᱟᱨ ᱱᱤᱭᱟᱹ ᱫᱚ ᱜᱚᱱᱚᱪᱤᱱ ᱨᱮᱱᱟᱜ ᱫᱟᱹᱠᱷᱤᱱ ᱯᱩᱪᱷᱤᱢ ᱱᱟᱠᱷᱟ ᱨᱮᱱᱟᱜ ᱢᱤᱫᱴᱟᱝ ᱥᱚᱦᱚᱨ ᱠᱟᱱᱟ᱾ ᱱᱤᱭᱟᱹ ᱫᱚ ᱢᱚᱨᱡᱟᱫᱟ ᱵᱤᱥᱤᱥᱴᱚ ᱟᱨ ᱥᱚᱨᱡᱟᱨᱤ ᱠᱮᱱᱫᱨᱚ ᱥᱟᱥᱤᱛᱚ ᱢᱟᱨᱟᱝ ᱪᱷᱩᱝ ᱪᱷᱤᱝ ᱫᱚ ᱯᱳᱣᱨᱳᱥᱚᱵᱷᱟ ᱨᱮᱱᱟᱝ ᱢᱤᱫ ᱚᱝᱥᱚ ᱠᱟᱱᱟ᱾ ᱱᱤᱭᱟᱹ ᱢᱟᱨᱟᱝ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱨᱮᱱᱟᱝ ᱥᱩᱥᱩᱝ ᱫᱚ ᱘᱒᱐᱐᱐ ᱵᱚᱨᱜᱚ ᱠᱤᱞᱳᱢᱤᱴᱟᱨ ᱠᱟᱱᱟ᱾ ᱚᱱᱟ ᱯᱳᱣᱨᱳᱥᱚᱵᱷᱟ ᱨᱮᱱᱟᱜ ᱯᱩᱪᱷᱤᱢ ᱫᱚ ᱥᱤᱪᱷᱩᱭᱟᱱ ᱯᱚᱱᱚᱛ, ᱩᱛᱟᱹᱨ ᱫᱚ ᱥᱟ-ᱟᱱᱤᱥ ᱯᱚᱱᱚᱛ, ᱯᱩᱨᱩᱵᱽ ᱫᱚ ᱦᱩᱯᱮᱭ ᱯᱚᱱᱚᱛ, ᱫᱟᱹᱠᱷᱤᱱ-ᱯᱩᱨᱩᱵᱽ ᱫᱚ ᱦᱩᱱᱟᱱ ᱯᱚᱱᱚᱛ ᱟᱨ ᱫᱟᱹᱠᱷᱤᱱ ᱫᱚ ᱠᱩᱭᱪᱳ ᱯᱚᱱᱚᱛ ᱢᱮᱱᱟᱜ-ᱟ᱾ ᱢᱟᱨᱟᱝ ᱱᱤᱭᱟᱹ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱨᱮ ᱒᱐᱑᱕ ᱥᱮᱨᱢᱟ ᱦᱚᱲ ᱞᱮᱠᱷᱟ-ᱨᱮ ᱵᱟᱰᱟᱭᱟᱠᱟᱱᱟ ᱱᱤᱭᱟᱹ ᱥᱚᱦᱚᱨ-ᱨᱮ ᱓ ᱠᱳᱴᱤ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ, ᱚᱱᱟ ᱨᱟᱞᱟᱨᱮ ᱑ ᱠᱳᱴᱤ ᱘᱓ ᱞᱟᱠᱷ ᱜᱮ ᱯᱳᱣᱨᱳ ᱮᱞᱟᱠᱟᱨᱮ᱾ ᱟᱨ ᱘᱕ ᱞᱟᱠᱷ ᱠᱷᱚᱱ ᱱᱟᱥᱮ ᱜᱟᱱ ᱡᱟᱹᱥᱛᱤ ᱪᱷᱩᱝ ᱪᱷᱤᱝ ᱢᱩᱞ ᱥᱚᱦᱚᱨ ᱨᱮ᱾ ᱟᱨ ᱱᱤᱭᱟᱹ ᱜᱮ ᱤᱠᱷᱟᱹᱱ ᱢᱤᱫ ᱥᱚᱦᱚᱨ ᱢᱚᱱᱮ ᱞᱮᱠᱷᱟᱱ ᱫᱚ ᱱᱤᱭᱟᱹ ᱦᱚᱸ ᱪᱤᱱ ᱨᱮᱱᱟᱜ ᱢᱤᱫ ᱢᱟᱨᱟᱝ ᱥᱚᱦᱚᱨ ᱢᱮᱱᱛᱮ ᱯᱟᱥᱱᱟᱣ ᱠᱚᱜ-ᱟ᱾ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱨᱮ ᱢᱮᱱᱥᱜ ᱯᱷᱩᱞᱤᱝ ᱮᱞᱟᱠᱟ, ᱚᱣᱟᱱᱪᱳ ᱮᱞᱟᱠᱟ ᱟᱨ ᱪᱷᱤᱭᱮᱱᱪᱤᱭᱥᱝ ᱮᱞᱟᱠᱟᱠᱚ, ᱱᱤᱭᱟᱹ ᱨᱮᱱᱟᱜ ᱜᱚᱴᱷᱚᱱ ᱫᱚ ᱮᱥᱠᱟᱨ ᱜᱮ ᱢᱤᱢᱩᱫ ᱜᱚᱴᱟᱝ ᱢᱟᱨᱟᱝ ᱥᱚᱦᱚᱨ ᱞᱮᱠᱟᱱᱟᱜ ᱠᱟᱱᱟ᱾ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱨᱮ ᱒᱖ ᱜᱚᱴᱟᱝ ᱯᱚᱨᱥᱟᱥᱚᱱ ᱯᱳᱣᱨᱳ ᱦᱚᱱᱚᱛ, ᱘ ᱜᱚᱴᱟᱝ ᱠᱟᱣᱱᱴᱤ ᱟᱨ ᱔ ᱜᱚᱴᱟᱝ ᱥᱚᱥᱟᱥᱤᱨ ᱠᱟᱣᱱᱴᱤ ᱢᱮᱵᱟᱜ-ᱟ᱾
==ᱱᱥᱜᱟᱢ==
ᱱᱟᱜᱟᱢ ᱞᱮᱠᱟᱛᱮ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱥᱚᱦᱚᱨ ᱨᱮᱱᱟᱝ ᱫᱟᱹᱠᱷᱤᱱ-ᱯᱩᱪᱷᱤᱢ ᱱᱟᱠᱷᱟᱛᱮ ᱪᱷᱟᱝ ᱪᱤᱭᱟᱝ (ᱤᱭᱟᱝᱥᱮ) ᱜᱟᱰᱟ ᱟᱛᱩ ᱥᱮᱱ ᱟᱠᱟᱱᱟ᱾ ᱡᱟᱦᱟᱸ ᱫᱚ ᱢᱤ ᱯᱨᱚᱫᱷᱟᱱ ᱵᱚᱱᱫᱚᱨ, ᱦᱮᱡᱩᱜ ᱥᱮᱱᱚᱜ ᱠᱮᱱᱫᱨᱚ ᱥᱟᱶ ᱵᱟᱱᱤᱡᱡᱽ ᱨᱮᱱᱟᱜ ᱢᱤᱫ ᱞᱟᱹᱠᱛᱤᱭᱟᱱ ᱟᱧᱪᱚᱞᱤᱠ ᱜᱷᱟᱴ ᱠᱟᱱᱟ᱾ ᱱᱤᱭᱟᱹ ᱥᱚᱦᱚᱨ ᱫᱚ ᱪᱷᱟᱝ ᱪᱤᱭᱟᱝ ᱟᱨ ᱪᱤᱭᱟᱞᱤᱝ ᱜᱟᱰᱟ ᱨᱮᱱᱟᱜ ᱞᱟᱛᱟᱨ ᱱᱟᱠᱜᱟ ᱫᱚᱨᱮᱭᱟ ᱠᱷᱚᱱ ᱒᱒᱕᱐ ᱠᱤᱞᱳᱢᱤᱴᱟᱨ ᱥᱟᱸᱜᱤᱧ ᱨᱮ ᱢᱮᱵᱟᱜ-ᱟ᱾ ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱮᱞᱟᱠᱟᱨᱮ ᱥᱚᱢᱟᱱ ᱡᱟᱜᱟᱠᱚ ᱵᱮᱜᱚᱨ ᱦᱚᱸ ᱯᱟᱦᱟᱲ ᱯᱟᱨᱵᱚᱫ, ᱜᱟᱰᱟ ᱵᱩᱨᱩ, ᱫᱟᱨᱮ ᱱᱟᱰᱤ ᱟᱨ ᱵᱤᱨ ᱠᱚᱦᱚᱸ ᱢᱮᱱᱟᱜ-ᱟ᱾ ᱱᱤᱭᱟᱹ ᱪᱷᱩᱝ ᱪᱷᱤᱝ ᱥᱚᱦᱚᱨ ᱨᱮᱱᱟᱜ ᱶᱟᱨ ᱟᱲᱮᱛᱮ ᱵᱟᱨᱮᱭᱟ ᱜᱟᱰᱟ ᱟᱛᱩ ᱥᱮᱱ ᱟᱠᱟᱱᱟ᱾
==ᱥᱮᱫᱟᱭ ᱠᱟᱛᱷᱟ==
ᱪᱷᱩᱝ ᱪᱷᱤᱝ ᱯᱳᱣᱨᱳᱥᱚᱵᱷᱟ ᱱᱤᱛᱚᱝ ᱠᱷᱟᱱ ᱔᱐᱐᱐ ᱦᱟᱡᱟᱨ ᱥᱮᱨᱢᱟ ᱞᱟᱦᱟᱨᱮ ᱱᱤᱭᱟᱹ ᱦᱚᱸ ᱢᱤᱫ ᱥᱚᱦᱚᱨ ᱜᱮ ᱛᱟᱦᱮ ᱠᱟᱱᱟ᱾ ᱥᱮᱫᱟᱭ ᱨᱮᱱᱟᱜ ᱢᱤᱫ ᱠᱟᱛᱷᱟ ᱛᱮ ᱟᱸᱡᱚᱢᱚᱜ ᱠᱟᱱᱟ ᱱᱩᱭᱟᱹ ᱫᱚ ᱪᱤᱱ ᱨᱮᱱᱟᱜ ᱩᱛᱟᱹᱨ ᱟᱨ ᱛᱟᱞᱟ ᱪᱤᱱ ᱥᱚᱢᱨᱟᱡᱽ ᱨᱮᱱᱟᱜ ᱢᱤᱫ ᱚᱝᱥᱚ ᱠᱟᱱ ᱜᱮᱭᱟ᱾ ᱚᱱᱟ ᱵᱮᱜᱚᱨᱦᱚᱸ ᱱᱤᱭᱟᱹ ᱫᱚ ᱥᱟᱹᱫᱷᱤᱱ ᱢᱤᱫ ᱥᱚᱦᱚᱨ ᱦᱚᱸ ᱛᱟᱦᱮ ᱠᱟᱱᱟ᱾
==ᱵᱟᱨᱡᱮ ᱡᱚᱱᱚᱲ==
