'''<sup>ᱚᱞ ᱪᱤᱠᱤ</sup>'''

[[File:Ol Chiki script (alphabet) 2014-05-06 02-05.jpg|thumb|ᱚᱞ ᱪᱤᱠᱤ]] ᱜᱩᱨᱩ ᱜᱚᱢᱠᱮ ᱯᱚᱸᱰᱮᱛ ᱨᱚᱜᱷᱩᱱᱟᱛ ᱢᱩᱨᱢᱩ ᱑᱙᱒᱕ ᱥᱟᱞ ᱨᱮ ᱵᱟᱹᱨᱯᱟᱫᱟ ᱨᱟᱡᱽ-ᱟᱜ ᱯᱨᱚᱫᱚᱨᱥᱚᱱᱤ (ᱩᱫᱮᱞᱟ) ᱨᱮ ᱫᱤᱥᱚᱢ ᱦᱚᱲ ᱥᱟᱢᱟᱝ ᱨᱮ ᱚᱞ ᱪᱤᱠᱤ ᱥᱚᱫᱚᱨ ᱞᱮᱫᱼᱟᱭ ᱾ ᱥᱟᱱᱛᱟᱲ ᱠᱚ [[ᱥᱤᱧᱚᱛ]] ᱫᱤᱥᱚᱢ ᱨᱮᱱᱟᱜ ᱵᱤᱦᱟᱨ, ᱵᱮᱸᱜᱚᱞ, ᱳᱰᱤᱥᱟ ᱯᱚᱱᱚᱛ ᱥᱟᱶᱛᱮ ᱯᱩᱲᱥᱟᱹ [[ᱱᱮᱯᱟᱞ]] ᱟᱨ [[ᱵᱟᱝᱞᱟᱫᱮᱥ]] ᱠᱚᱨᱮ ᱦᱚᱸ ᱟᱭᱢᱟ ᱫᱷᱟᱨᱟ ᱜᱮ ᱢᱮᱱᱟᱜ ᱠᱚᱣᱟ ᱾ ᱥᱮᱫᱟᱭ ᱫᱚ ᱡᱟᱦᱟᱸᱭ ᱡᱟᱦᱟᱸ ᱴᱚᱴᱷᱟ ᱨᱮᱠᱚ ᱛᱟᱦᱮᱸ ᱮᱱᱟ ᱚᱸᱰᱮᱱᱟᱜ ᱪᱤᱠᱤ ᱜᱮ ᱥᱟᱱᱛᱟᱲ ᱚᱞ ᱛᱚᱞ ᱠᱚᱨᱮ ᱵᱮᱵᱷᱟᱨᱚᱜ ᱠᱟᱱ ᱛᱟᱦᱮᱸᱱ ᱾ ᱜᱩᱨᱩ ᱜᱚᱢᱠᱮ ᱟᱹᱰᱤ ᱜᱟᱺᱦᱤᱨ ᱟᱨ ᱵᱮᱥ ᱞᱮᱠᱟᱭ ᱵᱩᱡᱷᱟᱹᱣ ᱞᱮᱫᱼᱟᱭ ᱡᱮᱢᱚᱱ ᱥᱟᱱᱛᱟᱲ ᱯᱟᱹᱨᱥᱤ ᱫᱚ ᱮᱴᱟᱜ ᱯᱟᱹᱨᱥᱤ ᱨᱮᱱᱟᱜ ᱪᱤᱠᱤ ᱛᱮᱫᱚ ᱯᱩᱥᱴᱟᱹᱣ ᱵᱟᱝ ᱚᱞᱚᱜᱼᱟ ᱾ ᱚᱱᱟ ᱠᱷᱟᱹᱛᱤᱨ ᱟᱡ ᱚᱞ ᱪᱤᱠᱤ ᱜᱚᱲᱦᱚᱱ ᱞᱟᱹᱜᱤᱫ ᱮ ᱠᱩᱨᱩᱢᱩᱴᱩ ᱠᱮᱫᱼᱟ ᱟᱨ ᱑᱙᱒᱕ ᱨᱮ ᱟᱵᱚᱠᱚ ᱥᱟᱢᱟᱝ ᱨᱮ ᱥᱚᱫᱚᱨ ᱠᱮᱫᱼᱟᱭ, ᱥᱟᱶᱛᱮ [[ᱥᱤᱧᱚᱛ]] ᱫᱤᱥᱚᱢ ᱨᱮᱭᱟᱜ ᱯᱚᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱟᱹᱥᱠᱟᱹ ᱥᱟᱛᱞᱟᱜ ᱢᱟᱹᱱ ᱟᱠᱟᱫᱟ ᱾

==ᱯᱨᱟᱠᱨᱩᱛᱤᱠ ᱱᱤᱨᱚᱲ ᱚᱞ ᱪᱤᱠᱤ==

" 'ᱚᱞ ᱪᱤᱠᱤ' ᱫᱚ ᱨᱚᱲ ᱠᱷᱚᱱ ᱚᱲᱚᱝ ᱟᱠᱟᱱ ᱫᱟᱲᱮᱛᱮ ᱡᱤᱱᱤᱥ, ᱵᱟᱝ ᱠᱷᱟᱱ ᱟᱹᱭᱟᱹ, ᱵᱟᱝᱹᱠᱷᱟᱱ ᱠᱟᱹᱢᱤ ᱨᱮ ᱵᱩᱡᱷᱟᱹᱣᱜ ᱠᱟᱱᱟ, ᱚᱱᱟᱠᱚ ᱨᱮᱭᱟᱜ ᱪᱤᱛᱟᱹᱨ ᱠᱷᱚᱱ ᱜᱮ ᱚᱞ ᱪᱤᱠᱤ ᱚᱲᱚᱝ ᱟᱠᱟᱱᱟ ᱾" - ᱜᱩᱨᱩ ᱜᱚᱢᱠᱮ

ᱜᱩᱨᱩ ᱜᱚᱢᱠᱮᱭᱟᱜ ᱢᱮᱱ ᱟᱠᱟᱱ ᱨᱚᱲ ᱟᱨ ᱵᱟᱝ ᱚᱞ ᱪᱤᱠᱤ ᱪᱷᱤᱢᱵᱽᱲᱤ ᱵᱤᱥᱲᱤ ᱞᱮᱠᱷᱟᱱ ᱱᱚᱣᱟ ᱵᱟᱰᱟᱭᱚᱜ ᱠᱟᱱᱟ, ᱚᱞ ᱪᱤᱠᱤ ᱫᱚ ᱟᱹᱰᱤ ᱜᱮ ᱯᱨᱟᱠᱨᱩᱛᱤᱠ ᱜᱮᱭᱟ, ᱱᱚᱣᱟ ᱫᱷᱟᱹᱨᱛᱤ ᱛᱟᱞᱟᱨᱮ ᱢᱮᱱᱟᱜ ᱡᱤᱱᱤᱥ, ᱟᱹᱭᱟᱹ ᱟᱨ ᱠᱟᱹᱢᱤ ᱠᱚ ᱥᱮᱯᱮᱧ ᱨᱟᱠᱟᱵ ᱠᱟᱛᱮᱫ ᱪᱷᱟᱠᱟᱣ ᱠᱟᱛᱮᱫ ᱚᱞ ᱪᱤᱠᱤ ᱞᱮᱠᱟᱛᱮ ᱟᱵᱚᱠᱚᱭ ᱩᱯᱩᱨᱩᱢ ᱟᱫ ᱵᱚᱱᱟ ᱾ ᱚᱞ ᱪᱤᱠᱤ ᱮᱛᱚᱦᱚᱵ ᱠᱷᱚᱱ ᱢᱩᱪᱟᱹᱫ ᱫᱷᱟᱹᱵᱤᱡ ᱢᱤᱫ ᱱᱟᱣᱟ ᱪᱮᱫᱚᱜ ᱦᱚᱲ ᱮ ᱰᱟᱠ ᱤᱫᱤᱭᱟ ᱥᱟᱱᱛᱟᱲ ᱯᱟᱹᱨᱥᱤ ᱨᱮᱱᱟᱜ ᱨᱟᱥᱟᱭ ᱪᱮᱯᱮᱡ ᱧᱟᱢᱟ ᱾ ᱪᱮᱫᱟᱜ ᱥᱮ ᱟᱡ ᱞᱟᱦᱟ ᱠᱷᱚᱱ ᱟᱸᱡᱚᱢ ᱟᱹᱜᱩ ᱟᱠᱟᱫ ᱨᱚᱲ ᱠᱚᱜᱮ ᱚᱸᱰᱮ ᱧᱟᱢ ᱨᱩᱣᱟᱹᱲ ᱟᱭ ᱾ ᱚᱱᱟ ᱠᱷᱟᱹᱛᱤᱨ ᱢᱤᱫ ᱥᱟᱱᱛᱟᱲ ᱫᱚ ᱚᱞ ᱪᱤᱠᱤ ᱫᱚ ᱵᱟᱰᱟᱭ ᱞᱮᱠᱷᱟᱱ ᱟᱹᱰᱤ ᱟᱯᱱᱟᱨ ᱟᱨ ᱱᱤᱨᱚᱲ ᱮ ᱟᱭᱠᱟᱹᱣᱟ ᱾

==ᱪᱤᱠᱤ ᱦᱟᱹᱴᱤᱧ==
{|class="wikitable floatright" style="width: 100px"
! colspan="7" style="background: #00FA1A;" |ᱟᱲᱟᱝ ᱦᱟᱹᱴᱤᱧ
|-
!ᱨᱟᱦᱟ ᱟᱲᱟᱝ !! ᱚ !! ᱟ !! ᱤ !!  ᱩ !! ᱮ !! ᱳ 
|-
!ᱯᱟᱨᱦᱟᱲ ᱠᱮᱪᱮᱫ ᱟᱲᱟᱝ  !! ᱛ !!  ᱠ !! ᱥ !! ᱪ !!ᱯ !!ᱴ
|-
!ᱛᱟᱹᱯᱩᱜ ᱠᱮᱪᱮᱫ ᱟᱲᱟᱝ !! ᱜ !! ᱡ !! ᱦ !! ᱫ !! ᱰ !! ᱵ
|-
! ᱨᱟᱲᱟᱝ ᱟᱲᱟᱝ                 !!ᱝ !! ᱢ !! ᱧ !!ᱱ!! ᱬ !! ᱶ
|- 
! ᱡᱮᱛᱞᱮᱫ ᱠᱮᱪᱮᱫ ᱟᱲᱟᱝ !! ᱞ !! ᱣ !! ᱨ!!ᱭ !!ᱲ!!ᱷ
|}
{|class="wikitable" style="width: 100px"
|-
! colspan="13" style="background: #00FA1A;" | ᱚᱞ ᱪᱤᱠᱤ ᱨᱮᱱᱟᱜ ᱢᱮᱱᱮᱫ
|-
! ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ
|-
! ᱚ !! ᱡᱩᱞᱩᱜ ᱥᱮᱸᱜᱮᱞ ᱞᱚ !! ᱛ !! ᱫᱷᱟᱹᱨᱛᱤ ᱚᱛ!! ᱜ !! ᱥᱮᱸᱜᱮᱞ ᱚᱜ, ᱩᱞᱟᱹ ᱚᱜ (ᱢᱚᱪᱟ ᱚᱲᱚᱝ)!! ᱝ !! ᱚᱝ (ᱢᱚᱪᱟ ᱚᱲᱚᱝ)!! ᱞ !! ᱱᱚᱱᱚᱞ ᱛᱮ ᱚᱞ
|-
! ᱟ !! ᱞᱟ!! ᱠ !! ᱜᱮᱰᱮ ᱨᱟᱜ!! ᱡ !! ᱟᱡ ᱦᱚᱦᱚ ᱡᱚᱠᱷᱚᱫ ᱡᱚᱡᱚᱢ ᱛᱤ!!ᱢ !! ᱟᱢ ᱦᱚᱦᱚ ᱡᱚᱠᱷᱚᱫ ᱞᱮᱸᱜᱟ ᱛᱤ!! ᱣ !! ᱪᱚᱢᱠᱟᱣ, ᱟᱪᱠᱟ (ᱢᱚᱪᱟ ᱚᱲᱚᱝ)
|-
!ᱤ!! ᱞᱤᱰᱩᱨ ᱫᱟᱨᱮ ᱰᱟᱹᱨ!! ᱥ !! ᱥᱤ ᱱᱟᱦᱮᱞ!! ᱦ !!ᱛᱤ ᱛᱩᱞ ᱟᱪᱠᱟ ᱟᱛᱮ!! ᱧ!! ᱟᱯᱱᱟᱨ ᱮᱢ ᱞᱟᱹᱭᱩᱜ ᱛᱤ !! ᱨ!!ᱫᱟᱛᱨᱚᱢ ᱛᱮ ᱦᱳᱲᱳ ᱤᱨ
|-
! ᱩ!! ᱵᱚᱠᱟᱜ ᱛᱮ ᱞᱩ !! ᱪ !!ᱵᱩᱨᱩ ᱨᱮᱱᱟᱜ ᱪᱚᱴᱟᱛ ᱛᱮᱫ, ᱥᱚᱸᱰᱷᱚ ᱩᱪᱩᱫ!! ᱫ !! ᱩᱫ !! ᱬ !! ᱪᱮᱬᱮ ᱯᱷᱟᱹᱠᱬᱟᱹᱜ ᱠᱷᱚᱱ ᱥᱟᱰᱮ!!ᱭ!! ᱢᱟᱹᱱᱢᱤ ᱛᱤᱨᱩᱵ
|-
! ᱮ !!ᱢᱚᱪᱟ ᱚᱲᱚᱝ!! ᱯ !!ᱵᱟᱨ ᱛᱤ ᱛᱮ ᱮᱯᱮᱢ!! ᱰ !!ᱮᱰᱷᱮ ᱟᱛᱮᱫ ᱫᱩᱲᱩᱵ !!ᱱ !!ᱦᱳᱲᱳ ᱜᱮᱞᱮ ᱵᱟᱨ ᱡᱟᱸᱜᱟ ᱛᱮ ᱮᱱ!! ᱲ !!ᱦᱚᱨ ᱮᱨᱮᱲ
|-
! ᱳ !! ᱳ ᱟᱛᱮᱫ ᱜᱚᱝ !! ᱴ !! ᱩᱸᱴ!! ᱵ !! ᱯᱤᱴᱤ ᱵᱚᱦᱚᱜ ᱩᱵ!! ᱶ !! ᱨᱟᱜ ᱨᱟᱦᱟ ᱟᱲᱟᱝ!! ᱷ !! ᱦᱟᱢᱟᱞ ᱠᱟᱹᱢᱤ ᱡᱚᱠᱷᱚᱫ ᱵᱚᱱ ᱢᱮᱱ ᱚᱷ
|-
{|
! colspan="13" style="background: #00FA15A;" | ᱷ - ᱠᱮᱪᱮᱫ ᱟᱲᱟᱝ ᱠᱚᱭ ᱮᱫᱽᱨᱮ ᱦᱚᱪᱚ ᱠᱚᱣᱟ
|}

{|class="wikitable" style="width: 100px"
|-
! colspan="15" style="background: #00FA1A;" | ᱴᱩᱰᱟᱹᱜ ᱠᱚ
|-
! ᱸ !! ᱢᱩᱸ ᱴᱩᱰᱟᱹᱜ !! ᱨᱟᱦᱟ ᱟᱲᱟᱝ ᱢᱩᱸ ᱛᱮ ᱟᱲᱟᱝ ᱦᱚᱪᱚᱭᱟ
! ᱹ !! ᱜᱟᱹᱦᱞᱟᱹ !! ᱨᱟᱦᱟ ᱟᱲᱟᱝ ᱜᱟᱹᱦᱞᱟᱹ ᱦᱚᱪᱚᱭᱟ 
! ᱻ !! ᱨᱮᱞᱟ !! ᱨᱟᱦᱟ ᱠᱚ ᱨᱮᱞᱟᱣ ᱦᱚᱪᱚᱭᱟ
! ᱼ !! ᱯᱷᱟᱨᱠᱟ !! ᱚᱞ ᱛᱟᱞᱟᱨᱮ ᱛᱟᱦᱮᱸ ᱠᱟᱛᱮ ᱨᱚᱲ ᱮ ᱯᱷᱟᱨᱟᱠ ᱦᱚᱪᱚᱭᱟ
! ᱽ !! ᱚᱦᱚᱫ !! ᱛᱟᱹᱯᱩᱜ ᱟᱲᱟᱝ ᱨᱮ ᱡᱟᱯᱟᱜ ᱠᱟᱛᱮᱫ ᱮ ᱯᱟᱨᱦᱟᱲ ᱦᱚᱪᱚᱭᱟ
|}
{|class="wikitable " style="width: 100px"
|-
! colspan="10" style="background: #00FA1A;" | ᱮᱞ
|-
!᱑ !! ᱒ !!᱓ !!  ᱔ !! ᱕ !! ᱖ !!᱗!! ᱘ !!᱙ !! ᱑᱐
|-
!ᱢᱤᱫ!!ᱵᱟᱨ !! ᱯᱮ!! ᱯᱩᱱ !! ᱢᱚᱬᱮ!! ᱛᱩᱨᱩᱭ !! ᱮᱭᱟᱭ !! ᱤᱨᱟᱹᱞ !!ᱟᱨᱮ!!ᱜᱮᱞ
|}

==ᱭᱩᱱᱤᱠᱳᱰ==
{{Main|ᱭᱩᱱᱤᱠᱳᱰ ᱨᱮ ᱚᱞ ᱪᱤᱠᱤ}}
ᱮᱯᱨᱤᱞ ᱒᱐᱐᱘ ᱨᱮ ᱭᱩᱱᱤᱠᱳᱰ 5.1 version ᱩᱪᱷᱟᱹᱱ ᱥᱟᱶ ᱚᱞ ᱪᱤᱠᱤ ᱦᱚᱸ ᱭᱩᱱᱤᱠᱳᱰ ᱨᱮ ᱥᱮᱞᱮᱫ ᱞᱮᱱᱟ ᱾

ᱚᱞ ᱪᱤᱠᱤ ᱞᱟᱹᱜᱤᱫ ᱭᱩᱱᱤᱠᱳᱰ ᱵᱞᱚᱠ ᱫᱚ U+1C50–U+1C7F:

{{Template:Unicode chart Ol Chiki}}

==ᱤᱸᱜᱨᱟᱡᱤ ᱣᱤᱠᱤᱯᱤᱰᱤᱟ==
*[https://en.m.wikipedia.org/wiki/Ol_Chiki_script Ol Chiki script]

==ᱵᱟᱨᱦᱮ ᱡᱚᱱᱚᱲ==

*[https://www.omniglot.com/writing/santali.htm Omniglot]
*[http://wesanthals.tripod.com/id45.html Wesanthals]
*[http://scriptsource.org/cms/scripts/page.php?item_id=script_detail&key=Olck Scriptsource]

[[Category:!Main category]][[Category:ᱚᱞ ᱪᱤᱠᱤ]]
