'''<sup>ᱚᱞ ᱪᱤᱠᱤ</sup>'''

[[File:Ol Chiki script (alphabet) 2014-05-06 02-05.jpg|thumb|ᱚᱞ ᱪᱤᱠᱤ]]ᱜᱩᱨᱩ ᱜᱚᱢᱠᱮ ᱯᱚᱸᱰᱮᱛ ᱨᱚᱜᱷᱩᱱᱟᱛ ᱢᱩᱨᱢᱩ ᱑᱙᱒᱕ ᱥᱟᱞ ᱨᱮ ᱵᱟᱹᱨᱯᱟᱫᱟ ᱨᱟᱡᱽᱼᱟᱜ ᱯᱨᱚᱫᱚᱨᱥᱚᱱᱤ (ᱩᱫᱮᱞᱟ) ᱨᱮ ᱫᱤᱥᱚᱢ ᱦᱚᱲ ᱥᱟᱢᱟᱝ ᱨᱮ ᱚᱞ ᱪᱤᱠᱤ ᱥᱚᱫᱚᱨ ᱞᱮᱫᱟᱭ ᱾ ᱥᱟᱱᱛᱟᱲ ᱠᱚ [[ᱥᱤᱧᱚᱛ]] ᱫᱤᱥᱚᱢ ᱨᱮᱱᱟᱜ ᱵᱤᱦᱟᱨ, ᱵᱮᱸᱜᱚᱞ, ᱳᱰᱤᱥᱟ ᱯᱚᱱᱚᱛ ᱥᱟᱶᱛᱮ ᱯᱩᱲᱥᱟᱹ [[ᱱᱮᱯᱟᱲ|ᱱᱮᱯᱟᱲ]] ᱟᱨ [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ]] ᱠᱚᱨᱮ ᱦᱚᱸ ᱟᱭᱢᱟ ᱫᱷᱟᱨᱟ ᱜᱮ ᱢᱮᱱᱟᱜ ᱠᱚᱣᱟ ᱾ ᱥᱮᱫᱟᱭ ᱫᱚ ᱡᱟᱦᱟᱸᱭ ᱡᱟᱦᱟᱸ ᱴᱚᱴᱷᱟ ᱨᱮᱠᱚ ᱛᱟᱦᱮᱸ ᱮᱱᱟ ᱚᱱᱰᱮᱱᱟᱜ ᱪᱤᱠᱤ ᱜᱮ ᱥᱟᱱᱛᱟᱲ ᱚᱞ ᱛᱚᱞ ᱠᱚᱨᱮ ᱵᱮᱵᱷᱟᱨᱚᱜ ᱠᱟᱱ ᱛᱟᱦᱮᱸᱱ ᱾ ᱜᱩᱨᱩ ᱜᱚᱢᱠᱮ ᱟᱹᱰᱤ ᱜᱟᱺᱦᱤᱨ ᱟᱨ ᱵᱮᱥ ᱞᱮᱠᱟᱭ ᱵᱩᱡᱷᱟᱹᱣ ᱞᱮᱫᱟᱭ ᱡᱮᱢᱚᱱ ᱥᱟᱱᱛᱟᱲ ᱯᱟᱹᱨᱥᱤ ᱫᱚ ᱮᱴᱟᱜ ᱯᱟᱹᱨᱥᱤ ᱨᱮᱱᱟᱜ ᱪᱤᱠᱤ ᱛᱮᱫᱚ ᱯᱩᱥᱴᱟᱹᱣ ᱵᱟᱝ ᱚᱞᱚᱜ-ᱟ ᱾ ᱚᱱᱟ ᱠᱷᱟᱹᱛᱤᱨ ᱟᱡ ᱚᱞ ᱪᱤᱠᱤ ᱜᱚᱲᱦᱚᱱ ᱞᱟᱹᱜᱤᱫ ᱮ ᱠᱩᱨᱩᱢᱩᱴᱤ ᱠᱮᱫᱟ ᱟᱨ ᱑᱙᱒᱕ ᱨᱮ ᱟᱵᱚᱠᱚ ᱥᱟᱢᱟᱝ ᱨᱮ ᱥᱚᱫᱚᱨ ᱠᱮᱫᱟᱭ, ᱥᱟᱶᱛᱮ [[ᱥᱤᱧᱚᱛ]] ᱫᱤᱥᱚᱢ ᱨᱮᱭᱟᱜ ᱯᱚᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱟᱹᱥᱠᱟᱹ ᱥᱟᱛᱞᱟᱜ ᱢᱟᱹᱱ ᱟᱠᱟᱫᱟ ᱾

==ᱯᱨᱟᱠᱨᱩᱛᱤᱠ ᱱᱤᱨᱚᱲ ᱚᱞ ᱪᱤᱠᱤ==

" 'ᱚᱞ ᱪᱤᱠᱤ' ᱫᱚ ᱨᱚᱲ ᱠᱷᱚᱱ ᱚᱲᱚᱝ ᱟᱠᱟᱱ ᱫᱟᱲᱮᱛᱮ ᱡᱤᱱᱤᱥ, ᱵᱟᱝ ᱠᱷᱟᱱ ᱟᱹᱭᱟᱹ, ᱵᱟᱝᱹᱠᱷᱟᱱ ᱠᱟᱹᱢᱤ ᱨᱮ ᱵᱩᱡᱷᱟᱹᱣᱜ ᱠᱟᱱᱟ, ᱚᱱᱟᱠᱚ ᱨᱮᱭᱟᱜ ᱪᱤᱛᱟᱹᱨ ᱠᱷᱚᱱ ᱜᱮ ᱚᱞ ᱪᱤᱠᱤ ᱚᱲᱚᱝ ᱟᱠᱟᱱᱟ ᱾" - ᱜᱩᱨᱩ ᱜᱚᱢᱠᱮ

ᱜᱩᱨᱩ ᱜᱚᱢᱠᱮᱭᱟᱜ ᱢᱮᱱ ᱟᱠᱟᱱ ᱨᱚᱲ ᱟᱨ ᱵᱟᱝ ᱚᱞ ᱪᱤᱠᱤ ᱪᱷᱤᱢᱵᱽᱲᱤ ᱵᱤᱥᱲᱤ ᱞᱮᱠᱷᱟᱱ ᱱᱚᱣᱟ ᱵᱟᱰᱟᱭᱚᱜ ᱠᱟᱱᱟ, ᱚᱞ ᱪᱤᱠᱤ ᱫᱚ ᱟᱹᱰᱤ ᱜᱮ ᱯᱨᱟᱠᱨᱩᱛᱤᱠ ᱜᱮᱭᱟ, ᱱᱚᱣᱟ ᱫᱷᱟᱹᱨᱛᱤ ᱛᱟᱞᱟᱨᱮ ᱢᱮᱱᱟᱜ ᱡᱤᱱᱤᱥ, ᱟᱹᱭᱟᱹ ᱟᱨ ᱠᱟᱹᱢᱤ ᱠᱚ ᱥᱮᱯᱮᱧ ᱨᱟᱠᱟᱵ ᱠᱟᱛᱮᱫ ᱪᱷᱟᱠᱟᱣ ᱠᱟᱛᱮᱫ ᱚᱞ ᱪᱤᱠᱤ ᱞᱮᱠᱟᱛᱮ ᱟᱵᱚᱠᱚᱭ ᱩᱯᱩᱨᱩᱢ ᱟᱫ ᱵᱚᱱᱟ ᱾ ᱚᱞ ᱪᱤᱠᱤ ᱮᱛᱚᱦᱚᱵ ᱠᱷᱚᱱ ᱢᱩᱪᱟᱹᱫ ᱫᱷᱟᱹᱵᱤᱡ ᱢᱤᱫ ᱱᱟᱣᱟ ᱪᱮᱫᱚᱜ ᱦᱚᱲ ᱮ ᱰᱟᱠ ᱤᱫᱤᱭᱟ ᱥᱟᱱᱛᱟᱲ ᱯᱟᱹᱨᱥᱤ ᱨᱮᱱᱟᱜ ᱨᱟᱥᱟᱭ ᱪᱮᱯᱮᱡ ᱧᱟᱢ-ᱟ ᱾ ᱪᱮᱫᱟᱜ ᱥᱮ ᱟᱡ ᱞᱟᱦᱟ ᱠᱷᱚᱱ ᱟᱸᱡᱚᱢ ᱟᱹᱜᱩ ᱟᱠᱟᱫ ᱨᱚᱲ ᱠᱚᱜᱮ ᱚᱸᱰᱮ ᱧᱟᱢ ᱨᱩᱣᱟᱹᱲ ᱟᱭ ᱾ ᱚᱱᱟ ᱠᱷᱟᱹᱛᱤᱨ ᱢᱤᱫ ᱥᱟᱱᱛᱟᱲ ᱫᱚ ᱚᱞ ᱪᱤᱠᱤ ᱫᱚ ᱵᱟᱰᱟᱭ ᱞᱮᱠᱷᱟᱱ ᱟᱹᱰᱤ ᱟᱯᱱᱟᱨ ᱟᱨ ᱱᱤᱨᱚᱲ ᱮ ᱟᱭᱠᱟᱹᱣ-ᱟ ᱾

==ᱪᱤᱠᱤ ᱦᱟᱹᱴᱤᱧ==
{|class="wikitable floatright" style="width: 100px"
! colspan="7" style="background: #00FA1A;" |ᱟᱲᱟᱝ ᱦᱟᱹᱴᱤᱧ
|-
!ᱨᱟᱦᱟ ᱟᱲᱟᱝ !! ᱚ !! ᱟ !! ᱤ !!  ᱩ !! ᱮ !! ᱳ 
|-
!ᱯᱟᱨᱦᱟᱲ ᱠᱮᱪᱮᱫ ᱟᱲᱟᱝ  !! ᱛ !!  ᱠ !! ᱥ !! ᱪ !!ᱯ !!ᱴ
|-
!ᱛᱟᱹᱯᱩᱜ ᱠᱮᱪᱮᱫ ᱟᱲᱟᱝ !! ᱜ !! ᱡ !! ᱦ !! ᱫ !! ᱰ !! ᱵ
|-
! ᱨᱟᱲᱟᱝ ᱟᱲᱟᱝ                 !!ᱝ !! ᱢ !! ᱧ !!ᱱ!! ᱬ !! ᱶ
|- 
! ᱡᱮᱛᱞᱮᱫ ᱠᱮᱪᱮᱫ ᱟᱲᱟᱝ !! ᱞ !! ᱣ !! ᱨ!!ᱭ !!ᱲ!!ᱷ
|}
{|class="wikitable" style="width: 100px"
|-
! colspan="13" style="background: #00FA1A;" | ᱚᱞ ᱪᱤᱠᱤ ᱨᱮᱱᱟᱜ ᱢᱮᱱᱮᱫ
|-
! ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ !!ᱟᱲᱟᱝ !! ᱚᱲᱚᱝ
|-
! ᱚ !! ᱡᱩᱞᱩᱜ ᱥᱮᱸᱜᱮᱞ ᱞᱚ !! ᱛ !! ᱫᱷᱟᱹᱨᱛᱤ ᱚᱛ!! ᱜ !! ᱥᱮᱸᱜᱮᱞ ᱚᱜ, ᱩᱞᱟᱹ ᱚᱜ (ᱢᱚᱪᱟ ᱚᱲᱚᱝ)!! ᱝ !! ᱚᱝ (ᱢᱚᱪᱟ ᱚᱲᱚᱝ)!! ᱞ !! ᱠᱚᱞᱚᱢ ᱛᱮ ᱚᱞ
|-
! ᱟ !! ᱞᱟ!! ᱠ !! ᱜᱮᱰᱮ ᱨᱟᱜ!! ᱡ !! ᱟᱡ ᱦᱚᱦᱚ ᱡᱚᱠᱷᱮᱫ ᱡᱚᱡᱚᱢ ᱛᱤ!!ᱢ !! ᱟᱢ ᱦᱚᱦᱚ ᱡᱚᱠᱷᱮᱫ ᱞᱮᱸᱜᱟ ᱛᱤ!! ᱣ !! ᱪᱚᱢᱠᱟᱣ, ᱟᱪᱠᱟ (ᱢᱚᱪᱟ ᱚᱲᱚᱝ)
|-
!ᱤ!! ᱞᱤᱰᱩᱨ ᱫᱟᱨᱮ ᱰᱟᱹᱨ!! ᱥ !! ᱥᱤ ᱱᱟᱦᱮᱞ!! ᱦ !!ᱛᱤ ᱛᱩᱞ ᱟᱪᱠᱟ ᱟᱛᱮ!! ᱧ!! ᱟᱯᱱᱟᱨ ᱮᱢ ᱞᱟᱭᱩᱜ ᱛᱤ !! ᱨ!!ᱫᱟᱛᱨᱚᱢ ᱛᱮ ᱦᱳᱲᱳ ᱤᱨ
|-
! ᱩ!! ᱵᱚᱠᱟᱜ ᱛᱮ ᱞᱩ !! ᱪ !!ᱵᱩᱨᱩ ᱨᱮᱱᱟᱜ ᱪᱚᱴᱟᱛ ᱛᱮᱫ, ᱥᱚᱸᱰᱷᱚ ᱩᱪᱩ!! ᱫ !! ᱩᱫ !! ᱬ !! ᱪᱮᱬᱮ ᱯᱷᱟᱹᱠᱬᱟᱹ ᱠᱷᱚᱱ ᱥᱟᱰᱮ!!ᱭ!! ᱢᱟᱹᱱᱢᱤ ᱛᱤᱨᱩᱵ
|-
! ᱮ !!ᱢᱚᱪᱟ ᱚᱲᱚᱝ!! ᱯ !!ᱵᱟᱨ ᱛᱤ ᱛᱮ ᱮᱯᱮᱢ!! ᱰ !!ᱮᱰᱷᱮ ᱟᱛᱮᱫ ᱫᱩᱲᱩᱵ !!ᱱ !!ᱦᱳᱲᱮ ᱜᱮᱞᱮ ᱵᱟᱨ ᱡᱟᱸᱜᱟ ᱛᱮ ᱮᱱ!! ᱲ !!ᱦᱚᱨ ᱮᱨᱮᱲ
|-
! ᱳ !! ᱳ ᱟᱛᱮᱫ ᱜᱚᱸ !! ᱴ !! ᱩᱸᱴ!! ᱵ !! ᱯᱤᱴᱤ ᱵᱚᱦᱚᱜ ᱚᱵ!! ᱶ !! ᱨᱟᱜ ᱨᱟᱦᱟ ᱟᱲᱟᱸ!! ᱷ !! ᱦᱟᱢᱟᱞ ᱠᱟᱢᱤ ᱡᱚᱠᱷᱮᱫ ᱵᱚᱱ ᱢᱮᱱ ᱚᱷ
|-
{|
! colspan="13" style="background: #00FA15A;" | ᱷ - ᱠᱮᱪᱮᱫ ᱟᱲᱟᱝ ᱠᱚᱭ ᱮᱫᱨᱚ ᱦᱚᱪᱚᱠᱚᱣᱟ
|}

{|class="wikitable" style="width: 100px"
|-
! colspan="15" style="background: #00FA1A;" | ᱴᱩᱰᱟᱹᱜ ᱠᱚ
|-
! ᱸ !! ᱢᱩᱸ ᱴᱩᱰᱟᱹᱜ !! ᱨᱟᱦᱟ ᱟᱲᱟᱝ ᱢᱩᱸ ᱛᱮ ᱟᱲᱟᱝ ᱦᱚᱪᱚᱭᱟ
! ᱹ !! ᱜᱟᱹᱦᱞᱟᱹ !! ᱨᱟᱦᱟ ᱟᱲᱟᱝ ᱜᱟᱹᱦᱞᱟᱹ ᱦᱚᱪᱚᱭᱟ 
!~ !! ᱨᱮᱞᱟ !! ᱨᱟᱦᱟ ᱠᱚ ᱨᱮᱞᱟᱣ ᱦᱚᱪᱚᱭᱟ
! - !! ᱯᱷᱟᱨᱠᱟ !! ᱚᱞ ᱛᱟᱞᱟᱨᱮ ᱛᱟᱦᱮᱸ ᱟᱛᱮ ᱨᱚᱲ ᱮ ᱯᱷᱟᱨᱟᱠ ᱦᱚᱪᱚᱭᱟ
!ᱽ !! ᱚᱦᱚᱫ !! ᱛᱟᱹᱯᱩᱜ ᱟᱲᱟᱝ ᱨᱮ ᱡᱟᱯᱟᱜ ᱠᱟᱫᱮᱫ ᱮ ᱯᱟᱨᱦᱟᱲ ᱦᱚᱪᱚᱭᱟ
|}
{|class="wikitable " style="width: 100px"
|-
! colspan="10" style="background: #00FA1A;" | ᱮᱞ
|-
!᱑ !! ᱒ !!᱓ !!  ᱔ !! ᱕ !! ᱖ !!᱗!! ᱘ !!᱙ !! ᱑᱐
|-
!ᱢᱤᱫ!!ᱵᱟᱨ !! ᱯᱮ!! ᱯᱩᱱ !! ᱢᱚᱬᱮ!! ᱛᱩᱨᱩᱭ !! ᱮᱭᱟᱭ !! ᱤᱨᱟᱹᱞ !!ᱟᱨᱮ!!ᱜᱮᱞ
|}

==ᱭᱩᱱᱤᱠᱳᱰ==
ᱮᱯᱨᱤᱞ ᱒᱐᱐᱘ ᱨᱮ ᱭᱩᱱᱤᱠᱳᱰ 5.1 version ᱩᱪᱷᱟᱱ ᱥᱟᱶ ᱚᱞ ᱪᱤᱠᱤ ᱦᱚᱸ ᱭᱩᱱᱤᱠᱳᱰ ᱨᱮ ᱥᱮᱞᱮᱫ ᱞᱮᱱᱟ

ᱚᱞ ᱪᱤᱠᱤ ᱞᱟᱹᱜᱤᱫ ᱭᱩᱱᱤᱠᱳᱰ ᱵᱞᱚᱠ ᱫᱚ U+1C50–U+1C7F:

{{Template:Unicode chart Ol Chiki}}

==ᱤᱸᱜᱨᱟᱡᱤ ᱣᱤᱠᱤᱯᱤᱰᱤᱟ==
*[https://en.m.wikipedia.org/wiki/Ol_Chiki_script Ol Chiki script]

==ᱵᱟᱨᱦᱮ ᱡᱚᱱᱚᱲ==

*[https://www.omniglot.com/writing/santali.htm Omniglot]
*[http://wesanthals.tripod.com/id45.html Wesanthals]
*[http://scriptsource.org/cms/scripts/page.php?item_id=script_detail&key=Olck Scriptsource]

[[Category:!Main category]][[Category:ᱚᱞ ᱪᱤᱠᱤ]]
