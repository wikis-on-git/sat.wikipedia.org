{| class="wikitable floatright" style="width: 100px;"
|-
| colspan="2" | <gallery caption="ᱟᱭᱤᱱᱥᱴᱟᱭᱤᱱ" widths="355" heights="444">
File:Einstein 1921 by F Schmutzer - restoration.jpg
</gallery>
|-
! ᱧᱩᱛᱩᱢ !! ᱟᱞᱵᱚᱨᱴ ᱟᱭᱤᱱᱥᱴᱟᱭᱤᱱ
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ ᱢᱟᱦᱟᱸ
| ᱑᱔ ᱢᱟᱨᱪ ᱑᱘᱗᱙
|-
!ᱵᱚᱝᱜᱟ ᱛᱟᱞᱟ
| ᱑᱘ ᱮᱯᱨᱤᱞ ᱑᱙᱕᱕
|-
! colspan="4" style="background: #00FA1A;" |ᱮᱱᱮᱢ
|-
| colspan="5"| •General relativity
*Special relativity
*Photoelectric effect
*E=mc2 (Mass–energy equivalence)
*E=hf (Planck–Einstein relation)
*Theory of Brownian motion
*Einstein field equations
*Bose–Einstein statistics
*Bose–Einstein condensate
*Gravitational wave
*Cosmological constant
*Unified field theory
*EPR paradox
|-
! colspan="6" style="background: #00FA1A;" |ᱢᱟᱺᱱ ᱥᱤᱨᱯᱷᱟᱹ
|-
| colspan="7" |•ᱵᱚᱨᱱᱟᱨᱰ ᱢᱮᱰᱟᱞ (᱑᱙᱒᱐)
*ᱱᱚᱵᱮᱞ ᱥᱤᱨᱯᱟᱹ ᱡᱟᱜ ᱥᱟᱬᱮᱥ (᱑᱙᱒᱑)
*ᱢᱮᱴᱮᱣᱩᱥᱤ ᱢᱮᱰᱟᱞ (᱑᱙᱒᱑)
*ᱠᱩᱯᱞᱮ ᱢᱮᱰᱟᱞ (᱑᱙᱒᱕)
*ᱢᱟᱠᱥ ᱯᱞᱟᱸᱠ ᱢᱮᱰᱟᱞ (᱑᱙᱒᱙)
|-
! colspan="8" style="background: #00FA1A;"|  ᱥᱩᱦᱤ
|-
! colspan="9" | 
<gallery widhts="600" heights="50">
File:Albert Einstein signature 1934.svg
</gallery>
|}


'''ᱟᱞᱵᱚᱨᱴ ᱟᱭᱤᱱᱥᱴᱟᱭᱤᱱ''' ᱫᱚ ᱡᱚᱨᱢᱟᱱ ᱨᱤᱱᱤᱡ [[ᱱᱚᱵᱮᱞ ᱥᱤᱨᱯᱷᱟᱹ]] ᱟᱢᱮᱴᱤᱭᱟᱹ, ᱡᱟᱜ ᱥᱟᱬᱮᱥᱤᱭᱟᱹ ᱠᱟᱱᱟᱭ ᱾ ᱡᱟᱦᱟᱸᱭ ᱟᱡᱟᱜ ᱡᱟᱜ ᱥᱟᱬᱮᱥ ᱨᱮᱱᱟᱜ ᱥᱤᱨᱤᱡᱽ ᱥᱩᱛᱩᱨ ᱛᱮ ᱡᱟᱜ ᱥᱟᱬᱮᱥ ᱨᱮ ᱢᱤᱫ ᱚᱠᱛᱚ ᱦᱩᱞᱜᱩᱞᱟᱹᱱᱮ ᱵᱮᱱᱟᱣᱞᱮᱫ ᱛᱟᱦᱮᱸᱫ ᱾ ᱚᱱᱟ ᱞᱟᱹᱜᱤᱫ ᱟᱡ ᱫᱚ ᱡᱟᱜ ᱥᱟᱬᱮᱥ ᱨᱤᱱᱤᱡ ᱟᱯᱟᱛ ᱢᱮᱱᱛᱮ ᱠᱚ ᱢᱮᱛᱟᱭ ᱠᱟᱱ ᱛᱟᱦᱮᱸᱫ ᱾ ᱟᱡᱟᱜ ᱥᱤᱨᱤᱡᱽ ᱠᱚ ᱢᱩᱸᱫ ᱨᱮ, '''ᱦᱟᱢᱟᱞ ᱫᱟᱲᱮ''' ᱨᱮᱱᱟᱜ ᱥᱩᱛᱩᱨ '''E=mc<sup>2</sup>''' ᱫᱚ ᱟᱹᱰᱤ ᱵᱟᱰᱟᱭᱟᱱ ᱛᱟᱦᱮᱸᱠᱟᱱᱟ ᱾ ᱚᱥᱚᱠᱟᱭ ᱛᱮ  ᱟᱨᱥᱟᱞ-ᱵᱤᱡᱽᱞᱤ ᱯᱟᱥᱱᱟᱣ ᱯᱟᱱᱛᱮ ᱧᱟᱢ ᱞᱮᱫ ᱠᱷᱟᱹᱛᱤᱨ ᱑᱙᱒᱑ ᱥᱟᱞᱮ ᱨᱮ  '''ᱱᱚᱵᱮᱞ ᱥᱤᱨᱯᱷᱟᱹ'''ᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾  ᱱᱚᱝᱠᱟ ᱜᱮ ᱟᱡᱟᱜ ᱮᱱᱮᱢ ᱡᱟᱜ ᱥᱟᱬᱮᱥ ᱨᱮ ᱟᱹᱰᱤ ᱢᱟᱨᱟᱝ ᱴᱷᱟᱹᱶᱮ ᱟᱢᱮᱴᱟᱠᱟᱜᱼᱟ ᱾ ᱟᱭᱤᱱᱥᱴᱟᱭᱤᱱ ᱫᱚ ᱑᱘ ᱮᱯᱨᱤᱞ ᱑᱙᱕᱕ ᱨᱮ ᱜᱩᱨ ᱞᱮᱱ ᱛᱟᱦᱮᱸᱫ ᱾

==ᱡᱤᱭᱚᱱ==
'''ᱟᱞᱵᱚᱨᱴ ᱟᱭᱤᱱᱥᱴᱟᱭᱤᱱ''' ᱫᱚ ᱑᱔ ᱢᱟᱨᱪ ᱑᱘᱗᱙ ᱥᱟᱞᱮ ᱨᱮ ᱡᱚᱨᱢᱟᱱ ᱨᱮᱭᱟᱜ ᱩᱴᱢᱩᱨᱜᱽ ᱯᱚᱱᱚᱛ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱯᱟᱛ '''ᱦᱚᱨᱢᱟᱱ ᱟᱭᱤᱱᱥᱴᱟᱭᱤᱱ''' ᱫᱚ ᱢᱤᱫ ᱵᱮᱯᱟᱨᱤᱭᱟᱹ ᱟᱨ ᱤᱧᱡᱤᱱᱤᱭᱟᱹᱨᱮ ᱛᱟᱦᱮᱸᱠᱟᱱᱟ ᱟᱨ ᱮᱸᱜᱟᱛ ᱫᱚ '''ᱯᱚᱞᱤᱱ ᱟᱭᱤᱱᱥᱴᱟᱭᱤᱱ''' ᱧᱩᱛᱩᱢᱟᱭ ᱛᱟᱦᱮᱸᱫ ᱾ ᱑᱘᱘᱐ ᱥᱟᱞᱮ ᱨᱮ ᱟᱠᱚ ᱫᱚ '''ᱢᱩᱱᱤᱪ''' ᱧᱩᱛᱩᱢᱟᱱ ᱡᱟᱜᱟ ᱛᱮᱠᱮ ᱜᱤᱨᱟᱹᱵᱟᱹᱥ ᱞᱮᱱ ᱛᱟᱦᱮᱸᱫ ᱾ ᱚᱸᱰᱮ ᱟᱡ ᱟᱯᱟᱛ ᱟᱨ ᱟᱡ ᱠᱟᱠᱟ '''ᱡᱟᱠᱚᱵᱽ''' ᱥᱟᱶ ᱢᱤᱫ ᱠᱚᱢᱯᱟᱹᱱᱤ ᱠᱚ ᱵᱮᱨᱮᱫ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱠᱚᱢᱯᱟᱹᱱᱤ ᱨᱮᱱᱟᱜ ᱧᱩᱛᱩᱢ ᱫᱚ '''ᱤᱞᱮᱠᱴᱨᱚ ᱴᱮᱠᱱᱤᱠ ᱯᱷᱮᱵᱽᱨᱤᱠ ᱡᱮ. ᱟᱭᱤᱱᱥᱟᱭᱤᱱ &  ᱥᱤ''' ᱾ ᱱᱚᱶᱟ ᱠᱚᱢᱯᱟᱹᱱᱤ ᱫᱚ ᱵᱤᱡᱽᱞᱤ ᱥᱟᱢᱟᱱᱮ ᱛᱮᱭᱟᱨᱮᱫ ᱛᱟᱵᱮᱸᱫ ᱾ ᱡᱚᱠᱷᱚᱱ ᱟᱡᱟᱜ ᱵᱚᱭᱚᱥ ᱤᱨᱟᱹᱞ ᱥᱮᱨᱢᱟ ᱦᱩᱭᱮᱱᱟ ''ᱞᱩᱭᱤᱯᱚᱞ ᱡᱤᱢᱱᱟᱥᱭᱚᱢ'' ᱛᱮ ᱥᱮᱪᱮᱫᱚᱜᱼᱮ ᱥᱮ ᱮᱱᱟ ᱾  ᱚᱸᱰᱮ ᱜᱮ '''ᱚᱛᱢᱚᱱ''' ᱟᱨ '''ᱪᱚᱴᱢᱚᱱ''' ᱥᱮᱪᱮᱫ ᱫᱚ ᱠᱤᱱ ᱥᱟᱹᱛ ᱞᱮᱫ ᱛᱟᱦᱮᱸᱫ ᱾ ᱑᱘᱙᱔ ᱥᱟᱞᱮ ᱨᱮ  ᱟᱠᱚᱣᱟᱟᱜ ᱠᱚᱢᱯᱟᱹᱱᱤ ᱱᱤᱞᱟᱹᱢ ᱵᱟᱭ ᱧᱟᱢ ᱞᱮᱜᱼᱟ, ᱪᱮᱫᱟᱜ ᱥᱮ ᱟᱠᱚᱣᱟᱜ ᱯᱨᱚᱰᱚᱠᱴ ᱨᱮᱱᱟᱜ ᱛᱷᱚᱠ ᱱᱟᱥᱮ ᱠᱚᱢ ᱜᱮ ᱛᱟᱦᱮᱸᱫ ᱟᱨ ᱠᱚᱢᱯᱟᱹᱱᱤ ᱦᱚᱸ ᱵᱚᱸᱫᱽ ᱦᱩᱭᱟᱫ ᱠᱚᱣᱟ ᱾ ᱟᱨ ᱚᱱᱟ ᱠᱚᱯᱟᱹᱱᱤ ᱫᱚ ᱠᱚ ᱟᱹᱠᱷᱨᱤᱧ ᱜᱤᱰᱤ ᱠᱟᱫᱟᱜᱼᱟ ᱾ ᱚᱱᱟ ᱛᱟᱭᱚᱢ ᱟᱠᱚᱣᱟᱜ ᱜᱷᱟᱨᱚᱡᱽ ᱫᱚ ᱵᱟᱯᱟᱨ ᱯᱟᱱᱛᱮ ᱞᱟᱹᱜᱤᱫ , '''ᱱᱴᱟᱞᱤ''' ᱠᱚ ᱪᱟᱞᱟᱣᱮᱱᱟ ᱾ ᱮᱛᱚᱦᱚᱵ ᱫᱚ '''ᱢᱤᱞᱚᱱ''' ᱚᱱᱟ ᱛᱟᱭᱚᱢ '''ᱯᱟᱵᱷᱤᱭᱟ''' ᱧᱩᱛᱩᱢᱟᱱ ᱡᱟᱜᱟ ᱠᱚ ᱥᱮᱱ ᱮᱱᱟ ᱾ ᱟᱭᱤᱱᱥᱴᱟᱭᱤᱱ ᱫᱚ '''ᱢᱩᱱᱤᱪ''' ᱨᱮ ᱜᱮ ᱛᱟᱦᱮᱸᱠᱟᱱᱟᱭ ᱟᱡᱟᱜ ᱥᱮᱪᱮᱫ ᱥᱟᱹᱛ ᱞᱟᱹᱜᱤᱫ ᱾ ᱟᱯᱟᱛ ᱫᱚᱭ ᱩᱭᱟᱹᱨᱮᱫ ᱛᱟᱦᱮᱸᱫ '''ᱵᱤᱡᱽᱞᱤ ᱤᱧᱡᱤᱱᱤᱭᱟᱹᱨ''' ᱯᱟᱲᱦᱟᱣ ᱚᱪᱚ ᱞᱟᱹᱜᱤᱫ, ᱢᱮᱱᱠᱷᱟᱱ ᱱᱩᱭ ᱫᱚ ᱱᱟᱥᱮ ᱟᱞᱟᱜᱽ ᱢᱚᱱᱮ ᱛᱟᱦᱮᱸᱠᱟᱱᱟ ᱾ ᱑᱘᱙᱕ ᱥᱟᱞᱮᱨᱮ ᱡᱚᱠᱷᱚᱱ ᱟᱡᱟᱜ ᱵᱚᱭᱚᱥ ᱫᱚ ᱑᱖ ᱦᱩᱭᱞᱮᱱ ᱛᱟᱦᱮᱸᱫ, ᱩᱱ ᱡᱚᱠᱷᱟᱜ '''ᱥᱣᱤᱥ ᱯᱷᱮᱰᱮᱨᱟᱞ ᱯᱚᱞᱤᱴᱮᱠᱱᱤᱠ''' ᱵᱤᱱᱤᱰᱮ ᱮᱢ ᱠᱮᱫᱟ, ᱢᱮᱱᱠᱷᱟᱱ ᱱᱚᱶᱟ ᱜᱟᱱᱟᱰᱮ ᱫᱚ ᱵᱟᱭ ᱫᱚᱱ ᱯᱟᱨᱚᱢ ᱫᱟᱧᱮᱭᱟᱫᱟᱜᱼᱟ ᱾ ᱛᱚᱵᱮ ᱡᱟᱜ ᱥᱟᱬᱮᱥ ᱟᱨ ᱮᱞᱠᱷᱟ ᱨᱮ ᱫᱚ ᱵᱷᱟᱹᱜᱤ ᱚᱨᱡᱚ ᱜᱮᱭ ᱟᱹᱜᱩ ᱞᱮᱫ ᱛᱟᱦᱮᱸᱫ ᱾ ᱑᱘᱙᱖ ᱨᱮ ᱫᱚ ᱚᱱᱟ ᱵᱤᱱᱤᱰ ᱟᱹᱰᱤ ᱱᱟᱯᱟᱭ ᱛᱮ ᱯᱟᱨᱚᱢ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱥᱮᱨᱢᱟ ᱜᱮ ᱟᱡᱤᱡ ᱟᱜᱟᱢ ᱡᱤᱣᱤ  ᱡᱩᱨᱤ '''ᱢᱤᱞᱮᱵᱷᱟ ᱢᱮᱨᱤᱠ''' ᱚᱸᱰᱮ ᱧᱩᱛᱩᱢᱮ ᱚᱞ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱮᱠᱞᱟ ᱜᱮ ᱛᱤᱨᱞᱟᱹ ᱦᱚᱯᱚᱱᱮ ᱛᱟᱦᱮᱸᱠᱟᱱᱟ ᱟᱠᱚ ᱛᱩᱨᱩᱭ ᱡᱟᱜ ᱥᱟᱬᱮᱥ ᱟᱨ ᱮᱞᱠᱷᱟ ᱥᱟᱛᱟᱢᱟᱱ ᱜᱤᱫᱽᱨᱟᱹ ᱠᱷᱚᱱ ᱾ ᱛᱤᱢᱤᱱ ᱥᱮᱨᱢᱟ ᱠᱷᱟᱱ ᱜᱮ ᱟᱭᱤᱱᱥᱴᱟᱭᱤᱱ ᱟᱨ ᱢᱮᱨᱤᱠ ᱟᱜ ᱥᱟᱹᱜᱟᱹᱭ ᱟᱹᱰᱤ ᱥᱩᱯᱩᱨ  ᱞᱮᱱ ᱛᱟᱦᱮᱸᱫ ᱟᱨ ᱢᱮᱥᱟ ᱠᱟᱛᱮ ᱯᱟᱲᱦᱟᱣ ᱦᱚᱸ ᱠᱤᱱ ᱮᱦᱚᱵ ᱞᱮᱜᱼᱟ  , ᱠᱷᱟᱹᱞᱤ ᱚᱠᱛᱚ ᱨᱮ ᱾ ᱑᱙᱐᱐ ᱥᱟᱞᱮ ᱨᱮ ᱟᱭᱤᱱᱥᱴᱟᱭᱤᱱ ᱫᱚ ᱯᱚᱞᱤᱴᱮᱠᱱᱤᱠ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ, ᱢᱚᱱᱠᱷᱟᱱ ᱢᱮᱨᱤᱠ ᱫᱚ ᱵᱤᱱᱤᱰ ᱵᱟᱭ ᱯᱟᱨᱚᱢ ᱫᱟᱲᱮᱭᱟᱫ ᱛᱟᱦᱮᱸᱫ ᱾

==ᱵᱟᱯᱞᱟ==
ᱚᱱᱟ ᱛᱟᱭᱚᱢ ᱟᱭᱤᱱᱥᱴᱟᱭᱤᱱ ᱟᱨ ᱢᱮᱨᱤᱠ ᱫᱚ   ᱡᱟᱱᱩᱣᱟᱨᱤ ᱑᱙᱐᱓ ᱥᱟᱞᱮ ᱨᱮ ᱠᱤᱱ ᱵᱟᱯᱞᱟ ᱞᱮᱱ ᱛᱟᱦᱮᱸᱫ ᱾  ᱚᱱᱟ ᱛᱟᱭᱚᱢ  ᱢᱮ ᱪᱟᱸᱫᱚ ᱑᱙᱐᱔ ᱨᱮ ᱟᱹᱠᱤᱱᱤᱡ ᱯᱩᱭᱞᱩ ᱠᱚᱲᱟ ᱜᱤᱫᱽᱨᱟᱹ '''ᱦᱟᱱᱥ ᱟᱞᱵᱚᱨᱴ ᱟᱭᱤᱱᱥᱴᱟᱭᱤᱱ''' ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱟᱹᱠᱤᱱᱤᱡ ᱫᱚᱥᱟᱨ ᱠᱚᱲᱟ ᱜᱤᱫᱽᱨᱟᱹ '''ᱤᱰᱣᱟᱨᱰ''' ᱑᱙᱑᱐ ᱥᱟᱞᱮ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱑᱙᱐᱘ ᱥᱟᱞᱮ ᱨᱮ ᱟᱭᱤᱱᱥᱴᱟᱭᱤᱱ ᱫᱚ ᱟᱭᱟᱨ ᱥᱟᱬᱮᱥᱤᱭᱟᱹ ᱞᱮᱠᱟᱛᱮ ᱧᱩᱛᱩᱢᱮ ᱠᱟᱢᱟᱣ ᱞᱮᱫ ᱛᱟᱦᱮᱸᱫ , ᱚᱱᱟ ᱛᱟᱭᱚ '''ᱵᱮᱨᱱ ᱡᱮᱜᱮᱛ ᱵᱤᱨᱫᱟᱹᱜᱟᱲ''' ᱨᱮᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱛᱟᱦᱮᱭᱮᱱᱟᱭ ᱾ ᱚᱱᱟ ᱛᱟᱭᱚᱢ ᱑᱙᱐᱙ ᱥᱟᱞᱮᱨᱮ ᱯᱩᱨᱩᱫᱷᱩᱞ ᱢᱟᱪᱮᱫ ᱞᱮᱠᱟᱛᱮ ᱠᱟᱹᱢᱤ ᱠᱚ ᱮᱢᱟᱫ ᱫᱮᱭᱟ ᱾

==ᱵᱟᱨᱦᱮ ᱡᱚᱱᱚᱲ==
[http://www.shapell.org/Collection/Jewish-Figures/Einstein-Albert Einstein's Personal Correspondence: Religion, Politics, The Holocaust, and Philosophy] Shapell Manuscript Foundation
* [http://vault.fbi.gov/Albert%20Einstein Federal Bureau of Investigation file on Albert Einstein]
* [https://web.archive.org/web/20150828225916/http://www.pha.jhu.edu/einstein/stuff/einstein%26music.pdf Einstein and his love of music], '''Physics World'''
* [http://nobelprize.org/nobel_prizes/physics/laureates/1921/einstein-bio.html Albert Einstein] on '''NobelPrize.org'''
* http://www.history.com/topics/albert-einstein Albert Einstein], videos on History.com



[[Category:!Main category]]
