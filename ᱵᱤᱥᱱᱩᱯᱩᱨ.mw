ᱵᱤᱥᱱᱩᱯᱩᱨ ᱫᱚ '''''ᱯᱚᱥᱪᱤᱢᱵᱚᱝᱜᱚ''''' ᱯᱚᱱᱚᱛ ᱨᱮᱱᱟᱜ '''''ᱵᱟᱸᱠᱩᱲᱟ''''' ᱡᱮᱞᱟ ᱨᱮᱱᱟᱜ ᱢᱤᱫ ᱢᱚᱦᱚᱠᱩᱢᱟ ᱠᱟᱱᱟ᱾ 

=='''ᱚᱛᱱᱚᱜ'''==
'''Coordinates:- 23.1°N 8.3° East'''
ᱱᱟᱜᱟᱨ ᱨᱮᱱᱟᱜ ''ᱚᱠᱷᱟᱝᱥᱚ(Latitude)'' ᱟᱨ ''ᱫᱨᱟᱜᱷᱤᱢᱟᱝᱥᱚ(Longitude)'' ᱫᱚ ᱦᱩᱭᱩᱜ ᱠᱟᱱᱟ '''᱒᱒.᱓᱘°''' ᱩᱛᱚᱨ ᱟᱨ '''᱘᱘.᱒᱗°''' ᱯᱩᱨᱵᱚ᱾ ᱥᱟᱢᱩᱫᱛᱚᱞ ᱠᱷᱚᱱ ᱱᱟᱜᱟᱨ ᱨᱮᱭᱟᱜ ᱩᱥᱩᱞ ᱫᱚ '''᱕᱘''' ᱢᱤᱴᱟᱨ(᱑᱙᱐.᱒᱘᱙ ᱯᱷᱩᱴ)᱾

=='''ᱦᱚᱲ ᱠᱚᱣᱟᱜ ᱞᱮᱠᱷᱟ'''==
ᱵᱷᱟᱨᱚᱛ ᱨᱮ ᱒᱐᱐᱑ ᱥᱟᱞ ᱨᱮᱭᱟᱜ ᱟᱫᱚᱢ ᱥᱩᱢᱟᱨᱤ( Census) ᱞᱮᱠᱟᱛᱮ ᱵᱤᱥᱱᱩᱯᱩᱨ ᱱᱟᱜᱟᱨ ᱨᱮ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ '''᱖᱑.᱙᱔᱓''' ᱜᱟᱱ ᱦᱚᱲ᱾ ᱱᱩᱠᱩ ᱢᱩᱫᱨᱮ ᱠᱚᱲᱟ ᱦᱚᱯᱚᱱ ᱕᱐% ᱟᱨ ᱠᱩᱲᱤ ᱦᱚᱯᱚᱱ ᱕᱐% ᱢᱮᱱᱟᱜ ᱟᱠᱟᱫᱟ ᱠᱚᱣᱟ᱾ ᱱᱚᱣᱟ ᱱᱟᱜᱟᱨ ᱨᱮᱱᱟᱜ ᱦᱚᱲ ᱞᱮᱠᱷᱟ ᱨᱮ ᱑᱑% ᱫᱚ ᱖ ᱵᱚᱪᱷᱚᱨ ᱵᱟᱝᱠᱷᱟᱱ ᱚᱱᱟ ᱠᱷᱚᱱ ᱡᱚᱢ ᱵᱚᱭᱚᱥ ᱨᱮᱱ ᱠᱟᱱᱟ ᱠᱚ᱾

=='''ᱯᱟᱹᱨᱥᱤ'''==
ᱵᱤᱥᱱᱩᱯᱩᱨ ᱱᱟᱜᱟᱨ ᱨᱮᱱᱟᱜ ᱢᱩᱞ ᱯᱟᱨᱹᱥᱤ ᱫᱚ '''ᱵᱟᱝᱞᱟ'''᱾ ᱘9% ᱠᱷᱚᱱ ᱦᱚᱸ ᱡᱟᱹᱥᱛᱤ ᱦᱚᱲ ᱠᱚᱣᱟᱜ ᱡᱟᱱᱟᱢ ᱟᱲᱟᱝ ᱫᱚ '''ᱵᱟᱝᱞᱟ'''᱾
ᱵᱟᱝᱞᱟ ᱯᱟᱹᱨᱥᱤ ᱪᱷᱟᱰᱟ ᱦᱚᱸ '''ᱥᱟᱱᱛᱟᱲᱤ ᱯᱟᱹᱨᱥᱤ''' ᱛᱮᱦᱚᱸ ᱠᱚ ᱨᱚᱲ ᱜᱮᱭᱟ᱾ ᱵᱤᱥᱱᱩᱯᱩᱨ ᱵᱟᱡᱟᱨ ᱨᱮ ᱥᱟᱱᱛᱟᱲ ᱦᱚᱲᱟᱜ ᱞᱮᱠᱷᱟ ᱫᱚ ᱠᱚᱢ ᱜᱮᱭᱟ᱾ ᱱᱮᱛᱟᱨ ᱫᱚ ᱠᱟᱢᱤ ᱡᱚᱢ ᱥᱮ ᱪᱟᱠᱨᱤ ᱠᱷᱟᱛᱤᱨ ᱵᱟᱦᱨᱮ ᱨᱮᱱ ᱥᱟᱱᱛᱟᱲ ᱦᱚᱲ ᱱᱚᱸᱰᱮ ᱠᱚ ᱵᱟᱥᱟᱜ ᱠᱟᱱ ᱛᱮ ᱱᱚᱸᱰᱮ '''ᱥᱟᱱᱛᱟᱲᱤ ᱯᱟᱨᱥᱤ''' ᱨᱮᱱ ᱦᱚᱲᱟᱜ ᱞᱮᱠᱷᱟ ᱫᱤᱱ ᱫᱤᱱ ᱵᱟᱲᱛᱤᱜ ᱠᱟᱱᱟ, ᱵᱟᱝᱠᱷᱟᱱ ᱥᱟᱱᱛᱟᱲᱤ ᱯᱟ.ᱨᱥᱮ ᱛᱮ ᱨᱚᱲᱟᱱ ᱦᱚᱲ ᱠᱚᱫᱚ ᱵᱤᱥᱱᱩᱯᱩᱨ ᱵᱤᱨ ᱛᱟᱞᱟ ᱨᱮ ᱥᱟᱱᱛᱟᱲ ᱟᱛᱩ ᱠᱚᱨᱮᱱ ᱦᱚᱲ ᱠᱚᱜᱮ ᱾

=='''ᱥᱤᱠᱷᱱᱟᱹᱛ'''==
ᱥᱤᱠᱷᱱᱟᱹᱛ ᱨᱮᱱᱟᱜ ᱦᱟᱨ ᱫᱚ ᱖᱙%᱾ ᱠᱚᱲᱟ ᱦᱚᱯᱚᱱ ᱠᱚᱣᱟᱜ ᱥᱤᱠᱷᱱᱟᱹᱛ ᱨᱮᱱᱟᱜ ᱦᱟᱨ ᱫᱚ ᱗᱗% ᱟᱨ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱥᱤᱠᱷᱱᱟᱹᱛ ᱨᱮᱱᱟᱜ ᱦᱟᱨ ᱫᱚ ᱖᱑%᱾

ᱵᱤᱥᱱᱩᱯᱩᱨ ᱱᱟᱜᱟᱨ ᱨᱮ ᱯᱟᱴᱷᱩᱭᱟᱹ ᱠᱚ ᱞᱟᱜᱤᱫ '''ᱤᱛᱩᱱ ᱟᱥᱲᱟ(School), ᱵᱤᱫᱼᱫᱟᱹᱜᱟᱲ(College)''' ᱥᱟᱶᱛᱮ '''ᱤᱧᱡᱤᱱᱤᱭᱟᱨᱤᱝ ᱟᱨ ᱯᱚᱞᱤᱴᱮᱠᱱᱤᱠ ᱵᱤᱫᱼᱫᱟᱜᱟᱲ(Engienering & Polytechnic College)''' ᱦᱚᱸ ᱟᱹᱰᱤᱜᱟᱱ ᱢᱮᱱᱟᱜ ᱟᱠᱟᱫᱟ᱾ ᱵᱤᱫᱼᱫᱟᱜᱟᱲ ᱠᱚᱨᱮᱡ ᱯᱟᱲᱦᱟᱜ ᱞᱟᱜᱤᱫ ᱵᱟᱦᱨᱮ ᱠᱷᱚᱱ ᱟᱹᱰᱤᱜᱟᱱ ᱯᱟᱹᱴᱷᱩᱣᱟ. ᱠᱚ ᱯᱟᱲᱦᱟᱜ ᱞᱟᱜᱤᱫ ᱠᱚ ᱦᱤᱡᱩᱜᱼᱟ᱾

'''ᱤᱛᱩᱱ ᱟᱥᱲᱟ ᱠᱚᱺ-'''
᱑. ᱵᱤᱥᱱᱩᱯᱩᱨ ᱦᱟᱭ ᱤᱥᱠᱩᱞ
᱒. ᱵᱤᱥᱱᱩᱯᱩᱨ ᱯᱟᱵᱞᱤᱠ ᱤᱥᱠᱩᱞ
᱓. ᱵᱤᱥᱱᱩᱯᱩᱨ ᱦᱮᱨᱤᱴᱮᱡ ᱤᱥᱠᱩᱞ
᱔. ᱵᱤᱥᱱᱩᱯᱩᱨ ᱠᱩᱥᱩᱢᱵᱟᱱᱤ ᱡᱚᱢᱩᱱᱟᱫᱟᱥ ᱠᱷᱮᱢᱠᱟ ᱦᱟᱭ ᱤᱥᱠᱩᱞ
᱕. ᱠᱨᱤᱛᱼᱛᱤᱵᱟᱥ ᱢᱩᱠᱷᱟᱨᱡᱤ ᱦᱟᱭ ᱤᱥᱠᱩᱞ
᱖. ᱥᱴᱹ ᱡᱟᱰᱡᱷ ᱤᱥᱠᱩᱞ
᱗. ᱥᱤᱱᱫᱷᱩ ᱵᱟᱞᱟ ᱯᱨᱟᱭᱢᱟᱨᱤ ᱤᱥᱠᱩᱞ
᱘. ᱯᱚᱨᱤᱢᱚᱞ ᱫᱮᱵᱤ ᱜᱟᱨᱞᱥ ᱦᱟᱭ ᱤᱥᱠᱩᱞ
᱙. ᱪᱩᱷᱣᱟᱢᱳᱥᱤᱱᱟ ᱦᱟᱭ ᱤᱥᱠᱩᱞ
᱑᱐. ᱵᱤᱵᱮᱠᱟᱱᱚᱱᱫᱚ ᱥᱤᱥᱩ ᱱᱤᱠᱮᱛᱚᱱ

'''ᱵᱤᱫᱼᱫᱟᱹᱜᱟᱲ ᱠᱚ'''
᱑. ᱵᱤᱥᱱᱩᱯᱩᱨ ᱨᱟᱢᱟᱱᱚᱱᱫᱚ ᱠᱚᱞᱮᱡ
᱒. ᱠᱮ. ᱡᱤ. ᱤᱧᱡᱤᱱᱤᱭᱟᱨᱤᱝ ᱠᱚᱞᱮᱡ
