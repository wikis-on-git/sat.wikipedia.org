ᱰᱨᱹ ᱜᱚᱱᱤᱱᱫᱨᱚ ᱱᱟᱛᱷ ᱫᱚᱛᱛᱚ ᱟᱜ ᱡᱟᱱᱟᱢ ᱫᱚ ᱦᱚᱭ ᱞᱮᱱᱟ ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱞᱚᱠᱷᱤᱢᱯᱩᱨ ᱦᱚᱱᱚᱛ ᱨᱮᱭᱟᱜ ᱰᱷᱟᱠᱩᱣᱟ ᱠᱷᱟᱱᱟ ᱢᱚᱦᱩᱠᱢᱟ ᱛᱟᱵᱮ ᱨᱮ ᱢᱮᱱᱟᱜ ᱵᱷᱚᱜᱽ ᱢᱩᱠᱷ ᱟᱛᱩ ᱨᱮ| ᱩᱱᱤᱭᱟᱜ ᱡᱟᱱᱟᱢ ᱢᱟᱹᱦᱤᱛ ᱫᱚ ᱦᱚᱭᱚᱜ ᱠᱟᱱᱟ- ᱒᱖ ᱡᱩᱞᱟᱭ ᱑᱙᱔᱘ ᱦᱤᱞᱤᱜ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱠᱮᱥᱚᱵᱽ ᱪᱚᱱᱫᱽᱨᱚ ᱫᱚᱛᱛᱚ ᱟᱨ ᱮᱝᱟᱜᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱯᱚᱫᱽᱢᱟᱵᱚᱛᱤ ᱫᱚᱛᱛᱚ| ᱰᱨᱹ ᱜᱚᱱᱤᱱᱫᱽᱨᱚ ᱱᱟᱛᱷ ᱫᱚᱛᱛᱚ ᱫᱚ ᱯᱟᱹᱦᱤᱞ ᱯᱨᱚᱛᱷᱳᱢ ᱫᱷᱟᱣ ᱟᱥᱟᱢ ᱪᱟᱹᱥᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱥᱚᱱᱟ ᱨᱮᱭᱟᱜ ᱢᱮᱰᱮᱞᱮ ᱦᱟᱢᱮᱴ ᱞᱮᱫᱟ ᱟᱨ ᱵᱮᱞᱡᱤᱭᱟᱢ ᱥᱚᱠᱟᱨᱟᱜ ᱮᱥᱠᱩᱞᱟᱨᱥᱤᱯ ᱦᱟᱢᱮᱴ ᱯᱟᱹᱦᱤᱞ ᱟᱥᱟᱢᱤᱥᱮ ᱡᱟᱱᱣᱟᱨ ᱨᱟᱨᱟᱱᱤᱡ ᱠᱷᱚᱱᱫᱨᱚᱝᱤᱭᱟᱹᱭ ᱛᱟᱦᱮᱸ ᱠᱟᱱᱟ|
==ᱥᱮᱪᱮᱫ==
᱑᱙᱕᱗ ᱥᱮᱨᱢᱟ ᱨᱮ ᱰᱨᱹ ᱜᱚᱱᱤᱱᱫᱽᱨᱚ ᱱᱟᱛᱷ ᱫᱚᱛᱛᱚ ᱫᱚ ᱵᱤᱱ ᱠᱮᱪᱮᱫ ᱞᱚᱠᱷᱤᱢ ᱯᱩᱨ ᱦᱚᱱᱚᱛ ᱵᱷᱤᱛᱨᱤ ᱨᱮ ᱮᱥᱠᱩᱞᱟᱨᱥᱤᱯ ᱵᱤᱱᱤᱰ ᱨᱮ ᱫᱳᱥᱟᱨ ᱡᱟᱭᱜᱟᱭ ᱦᱟᱢᱮᱴ ᱠᱟᱛᱮ ᱯᱟᱥ ᱞᱮᱫᱟ| ᱤᱱᱟᱹ ᱛᱟᱭᱢᱚᱱ ᱑᱙᱗᱒ ᱥᱮᱨᱢᱟ ᱨᱮ ᱟᱥᱟᱢ ᱪᱟᱹᱥᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱥᱚᱱᱟ ᱦᱩᱫᱟᱹᱭ ᱧᱟᱢ ᱞᱮᱫᱟ ᱵᱤᱹ ᱵᱷᱤᱹ ᱮᱥᱹ ᱮᱱᱰ ᱮᱹ ᱮᱭᱪᱷ ᱵᱤᱱᱤᱰ ᱨᱮ ᱯᱟᱹᱦᱤᱞ ᱴᱷᱟᱶᱮ ᱦᱟᱢᱮᱴ ᱞᱮᱫᱟ|  ᱑᱙᱗᱕ ᱥᱮᱨᱢᱟ ᱨᱮ ᱡᱚᱵᱽᱵᱚᱞᱯᱩᱨ ᱨᱮᱭᱟᱜ ᱡᱚᱣᱟᱦᱚᱨᱞᱟᱞᱟ ᱱᱮᱦᱨᱩ ᱪᱟᱹᱥᱤ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱮᱢᱹ ᱵᱷᱤᱹ ᱮᱥᱹ ᱮᱱᱰ ᱮᱹ ᱮᱭᱪᱷᱹ ᱰᱤᱜᱽᱨᱤ ᱦᱟᱢᱮᱴᱤᱡ ᱯᱟᱹᱦᱤᱞ ᱟᱥᱟᱢᱤᱥᱮ ᱛᱟᱦᱮᱸ ᱠᱟᱱᱟ| ᱑᱙᱘᱓ ᱥᱮᱨᱢᱟ ᱨᱮ ᱵᱮᱞᱡᱤᱭᱟᱢ ᱫᱤᱥᱚᱢ ᱨᱮᱭᱟᱜ ᱥᱚᱨᱚᱥ ᱜᱮᱱᱴ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱵᱮᱠᱴᱮᱨᱤᱭᱟ ᱮᱱᱴᱤᱵᱚᱭᱚᱴᱤᱠ ᱫᱟᱜ-ᱟᱨᱟᱢ ᱪᱮᱛᱟᱱ ᱨᱮ ᱠᱷᱚᱱᱫᱽᱨᱚᱝ ᱧᱩᱛᱩᱢ ᱛᱮ ᱟᱹᱰᱤ ᱢᱟᱹᱱ ᱥᱟᱞᱟᱜ ᱡᱟᱱᱣᱟᱨ ᱥᱟᱢᱬᱮᱥ ᱟᱨ ᱨᱟᱨᱟᱱᱤᱡ ᱨᱮᱭᱟᱜ ᱰᱚᱠᱴᱚᱨᱮᱴ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ ᱟᱨ ᱢᱤᱫᱴᱮᱱ ᱱᱟᱣᱟ ᱵᱮᱠᱴᱮᱨᱤᱭᱟ ᱨᱮᱱ ᱰᱩᱱᱰᱷᱟᱹᱣ ᱠᱮᱫ ᱛᱮ ᱜᱽᱨᱮᱴ ᱰᱤᱥᱥᱴᱤᱝᱥᱚᱱ ᱦᱟᱢᱮᱴᱤᱡ ᱯᱟᱹᱦᱤᱞ ᱱᱤᱱᱟᱹ ᱵᱮᱞᱡᱤᱭᱟᱱ ᱢᱮᱱ ᱛᱮᱭᱮ ᱵᱤᱠᱟᱹᱣ ᱮᱱᱟ|
==ᱠᱟᱹᱢᱤ ᱠᱟᱹᱥᱱᱤ ᱟᱨ ᱢᱟᱱᱚᱛ==
