'''ᱥᱚᱨᱢᱤᱞᱟ ᱵᱤᱥᱥᱟᱥ''' ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫ ᱱᱟᱢᱰᱟᱠ ᱫᱽᱨᱳᱯᱚᱫᱤ ᱱᱟᱪᱚᱱᱤᱭᱟᱹ ᱠᱟᱱᱟᱭ ᱟᱨ ᱚᱰᱤᱥᱥᱤ ᱮᱱᱮᱡ ᱨᱮᱱ ᱮᱱᱮᱡ ᱜᱩᱨᱩ ᱠᱟᱱᱟᱭ ᱟᱨ ᱮᱱᱮᱡ ᱜᱩᱨᱩ ᱠᱮᱞᱩ ᱪᱟᱱᱫᱽ ᱢᱚᱦᱟᱯᱟᱛᱨᱚ ᱨᱮᱱ ᱪᱮᱞᱟ  ᱠᱟᱱᱟᱭ| ᱩᱱᱤ ᱫᱚ ᱑᱙᱙᱕ ᱥᱮᱨᱢᱟ ᱨᱮ, ᱠᱚᱞᱠᱟᱛᱟ ᱨᱮ ᱚᱰᱚᱥᱥᱤ ᱪᱟᱹᱨᱭᱟᱹᱲ (ᱫᱚᱨᱥᱚᱱ) ᱟᱨ ᱞᱟᱲᱟᱣᱱᱟ ᱨᱮᱭᱟᱜ ᱛᱟᱞᱢᱟᱭ ᱵᱟᱱᱫᱷᱟᱣ ᱞᱮᱫᱟ|  ᱚᱠᱟ ᱨᱮ ᱩᱱᱤ ᱫᱚ ᱜᱟᱭᱟᱱᱤ ᱠᱚ ᱫᱤᱥᱟᱹ ᱩᱫᱩᱜᱤᱡ ᱟᱨ ᱚᱰᱚᱥᱥᱤ ᱪᱟᱹᱨᱭᱟᱹᱲ (ᱫᱚᱨᱥᱚᱱ) ᱟᱨ ᱞᱟᱲᱟᱣᱱᱟ ᱨᱮᱭᱟᱜ ᱛᱟᱞᱢᱟ ᱨᱮ ᱠᱟᱹᱢᱤ ᱦᱚᱨᱟ ᱩᱫᱩᱜᱤᱡ ᱞᱮᱠᱟ ᱛᱮ ᱦᱚᱸᱭ ᱛᱟᱸᱦᱮᱸ ᱠᱟᱱ|

᱒᱐᱑᱒ ᱥᱮᱨᱢᱟ ᱨᱮ, ᱥᱚᱨᱢᱤᱞᱟ ᱵᱤᱥᱥᱟ ᱫᱚ ᱥᱟᱝᱜᱤᱛ ᱱᱟᱴᱚᱠ ᱟᱠᱟᱫᱮᱢᱤ ᱥᱤᱨᱯᱟᱹ ᱛᱮ ᱠᱚ ᱢᱟᱱᱚᱛ ᱠᱮᱫᱮᱭᱟ, ᱚᱠᱟ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱡᱟᱹᱛᱨᱤᱭᱟᱹ ᱟᱠᱟᱫᱮᱢᱤ ᱠᱟᱱ ᱮᱱᱮᱡ, ᱥᱮᱨᱮᱧ ᱟᱨ ᱰᱨᱟᱢᱟ ᱞᱟᱹᱜᱤᱫ ᱱᱤᱭᱟᱹ ᱥᱤᱨᱯᱟᱹ ᱫᱚ ᱠᱚ ᱪᱟᱞ ᱟᱠᱚᱣᱟ|
==ᱮᱛᱚᱦᱚᱵ ᱤᱭᱚᱱ ᱟᱨ ᱥᱮᱪᱮᱫ==
ᱥᱚᱨᱢᱤᱞᱟ ᱵᱤᱥᱥᱟᱥ ᱫᱚ ᱠᱚᱞᱠᱟᱛᱟ ᱨᱮᱭᱮ ᱡᱟᱱᱟᱢ ᱞᱮᱱᱟ ᱟᱨ ᱤᱨᱟᱹᱞ ᱥᱮᱨᱢᱟ ᱩᱢᱮᱨ ᱨᱮ ᱩᱱᱤ ᱫᱚ ᱮᱱᱮᱡ ᱤᱛᱩᱱ ᱟᱥᱲᱟ ᱨᱮ ᱠᱚ ᱵᱷᱩᱨᱛᱤ ᱞᱮᱫᱮᱭᱟ| ᱛᱤᱱ ᱨᱮ ᱩᱱᱤ ᱫᱚ ᱜᱮᱞ ᱛᱩᱨᱩᱭ ᱥᱮᱨᱢᱟᱭ ᱦᱩᱭᱮᱱᱟ, ᱩᱱᱤ ᱫᱚ ᱢᱩᱨᱟᱞᱤ ᱫᱷᱟᱨᱟᱱ ᱢᱟᱡᱷᱤ ᱴᱷᱮᱱ ᱚᱰᱤᱥᱥᱤ ᱮᱱᱮᱡ ᱤᱛᱩᱱᱮ ᱮᱦᱚᱵ ᱠᱮᱫ-ᱟ ᱟᱨ ᱤᱱᱟᱹ ᱛᱟᱭᱚᱢ ᱠᱮᱞᱩ ᱪᱚᱨᱚᱱ ᱢᱚᱦᱟ ᱯᱟᱛᱨᱚ ᱴᱷᱮᱱ|

ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱠᱟᱢᱟᱞ ᱱᱤᱫᱷᱤ ᱱᱟᱨᱟᱭᱚᱱ ᱴᱷᱮᱱ ᱠᱷᱚᱱ ᱚᱵᱷᱤᱱᱚᱭ-ᱮ ᱪᱮᱫ ᱡᱚᱝ ᱟᱱᱟ<ref name=sna/>|
