
{{Infobox person
| name               = ᱫᱤᱯᱟ ᱥᱟᱦᱤ
| image              = [[File:Deepa Sahi.jpg|Deepa Sahi | 200px]]
| birth_name         = 
| birth_date         = {{Birth date and age|df=yes|1962|11|30}}
| birth_place        = [[ᱰᱮᱦᱨᱟᱰᱩᱱ]], [[ᱩᱛᱨᱟᱠᱷᱚᱸᱰ]], [[ᱵᱷᱟᱨᱚᱛ]]
| death_date         = 
| death_place        = 
| occupation         = [[ᱟᱠᱴᱨᱮᱥ]], ᱯᱨᱚᱰᱭᱩᱥᱚᱨ, ᱰᱤᱨᱮᱠᱴᱚᱨ, ᱥᱠᱨᱤᱯᱴ ᱟᱨ ᱥᱴᱳᱨᱤ ᱚᱱᱚᱞᱤᱭᱟ.
| years_active       = ᱑᱙᱘᱔ ᱠᱷᱟᱱᱟᱜ
| spouse             = [[ᱠᱮᱛᱚᱱ ᱢᱮᱦᱛᱟ]]
| website            = 
| notable role       = 
}}

'''ᱫᱤᱯᱟ ᱥᱟᱦᱤ''' ᱫᱚ ᱢᱤᱫ ᱥᱤᱧᱚᱛᱤᱭᱟ. ᱟᱠᱴᱨᱮᱥ ᱟᱨ ᱯᱨᱚᱰᱭᱩᱥᱚᱨ ᱠᱟᱱᱟᱭ ᱾ ᱱᱩᱭ ᱫᱚ ᱟᱨᱢᱤ ᱜᱷᱟᱨᱚᱸᱡᱽ ᱨᱤᱱᱤᱡ ᱠᱟᱱᱟᱭ, ᱡᱟᱦᱟᱸᱭ ᱫᱚ ᱑᱙᱙᱓ ᱨᱮᱭᱟᱜ  ''ᱢᱟᱭᱟ ᱢᱮᱢᱥᱟᱵᱽ'', ᱯᱷᱤᱞᱢ ᱨᱮᱭᱟᱜ ᱢᱟᱭᱟ ᱠᱷᱚᱱ ᱦᱚᱲ ᱴᱷᱮᱱ ᱵᱟᱰᱟᱭ ᱠᱟᱱᱟ, ᱚᱱᱟ ᱯᱷᱤᱞᱢ ᱨᱮ  [[ᱥᱟᱦᱟᱨᱩᱠᱷ ᱠᱷᱟᱱ]] ᱥᱟᱶ ᱠᱟ.ᱢᱤ ᱞᱮᱫ-ᱟ ᱾ ᱱᱩᱭ ᱫᱚ ᱒᱐᱑᱑ ᱨᱮ ''ᱛᱮᱨᱮ ᱢᱮᱨᱮ ᱯᱷᱮᱨᱮ''  ᱠᱷᱚᱱ ᱰᱤᱨᱮᱠᱴᱚᱨ ᱠᱟ.ᱢᱤ ᱮᱦᱚᱵ ᱞᱮᱫ-ᱟ ᱾

== ᱱᱤᱡᱮᱨ ᱟᱬᱜᱟᱛ ᱡᱤᱭᱚᱱ ==
ᱫᱤᱯᱟ ᱥᱟᱦᱩ ᱫᱚ, ᱢᱩᱬᱩᱛ ᱨᱮ ᱯᱚᱧᱡᱟᱵᱤ ᱠᱟᱱᱟᱭ ᱟᱨ [[ᱰᱮᱦᱨᱟᱰᱩᱱ]]  ᱨᱮ ᱢᱤᱫ ᱯᱷᱟ.ᱫᱽ ᱜᱷᱟᱨᱚᱸᱡᱽ ᱨᱤᱱᱤᱡ ᱡᱷᱚᱛᱚ ᱠᱷᱚᱱ ᱦᱩᱰᱤᱧᱤᱡ ᱠᱟᱱᱟᱭ ᱾ ᱱᱩᱭ ᱫᱚ ᱢᱤᱨᱚᱴ
ᱨᱮ ᱡᱟᱱᱟᱢ ᱞᱮᱱᱟᱭ ᱾  ᱟᱡ ᱨᱮᱱ ᱜᱷᱟᱨᱚᱸᱡᱽ ᱠᱚ ᱡᱷᱚᱛᱚ ᱫᱚᱥᱟᱨ ᱨᱮ ᱠᱟᱱᱟᱰᱟ ᱠᱚ ᱩᱪᱟ.ᱲ ᱞᱮᱱᱟ, ᱢᱮᱱᱠᱷᱟᱱ ᱱᱩᱭ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮ ᱜᱮ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱫ ᱾ ᱱᱩᱭᱤᱡ ᱢᱤᱫ ᱢᱟᱨᱟᱝ ᱫᱟ.ᱭ ᱛᱟᱦᱮᱸ ᱞᱮᱱᱟᱭ ᱡᱟᱦᱟᱸᱭ ᱫᱚ ᱑᱘ ᱥᱟᱞ ᱨᱮ ᱜᱚᱡᱽ ᱠᱟᱱᱟᱭ ᱾ ᱱᱩᱭ ᱫᱚ ᱟᱡᱟᱜ ᱰᱤᱜᱽᱨᱤ ᱤᱱᱫᱽᱨᱚᱯᱨᱚᱥᱛᱷᱟ ᱠᱚᱞᱮᱡᱽ ᱯᱷᱚᱨ ᱣᱤᱢᱮᱱ ᱠᱷᱚᱱ ᱦᱟᱛᱟᱣ ᱞᱮᱫ-ᱟ ᱟᱨ ᱫᱤᱞᱞᱤ ᱥᱠᱩᱞ ᱚᱯᱷ ᱤᱠᱚᱱᱳᱢᱤᱠᱥ ᱠᱷᱚᱱ ᱥᱟᱭᱠᱳᱞᱳᱡᱤ ᱨᱮ ᱥᱚᱱᱟ ᱢᱮᱰᱟᱞ ᱧᱟᱢ ᱞᱮᱫ-ᱟ ᱾ ᱫᱚᱥᱟᱨ ᱛᱮ ᱫᱤᱯᱟ, ᱰᱤᱨᱮᱠᱴᱚᱨ ᱵᱮᱱᱟᱜ ᱞᱟᱴᱜᱤᱱ ᱱᱮᱥᱱᱟᱞ ᱥᱠᱩᱞ ᱚᱯᱷ ᱰᱨᱟᱢᱟ ᱨᱮ ᱥᱮᱞᱮᱫ ᱮᱱᱟᱭ ᱾
ᱡᱟᱦᱟᱸᱭᱮᱱ ᱜᱮ, ᱱᱩᱭ ᱚᱱᱟ ᱚᱠᱛᱚ ᱨᱮ ᱢᱤᱫ ᱟᱠᱴᱤᱝ ᱠᱟ.ᱢᱤ ᱧᱟᱢ ᱞᱮᱫ-ᱟ, ᱚᱱᱟ ᱠᱟᱛᱷᱟ ᱜᱮ ᱱᱩᱭ ᱟᱠᱴᱤᱝ ᱞᱟ.ᱷᱤᱱ ᱜᱚᱦᱚᱲ ᱠᱮᱫᱮᱭᱟ ᱾ ᱫᱤᱯᱟ ᱠᱟ.ᱢᱤ ᱡᱤᱭᱟᱱ ᱨᱮᱱᱟᱜ ᱯᱩᱭᱞᱩ ᱫᱤᱱ ᱠᱚᱨᱮ ᱠᱷᱟᱱ ᱜᱮ ᱯᱷᱤᱞᱢ ᱰᱤᱨᱮᱠᱴᱚᱨ ᱞᱟ.ᱜᱤᱱ ᱛᱮᱴᱮᱡ ᱵᱟᱲᱟᱭᱮᱫ ᱛᱟᱦᱮᱸᱠᱟᱱᱟ, ᱛᱚᱵᱮ ᱯᱷᱤᱞᱢ ᱱᱟᱱᱟ ᱠᱚᱨᱛᱮ ᱯᱭᱟᱨ, ᱡᱟᱦᱟᱸᱨᱮ ᱱᱟᱱᱟ ᱯᱟᱴᱮᱠᱚᱨ ᱟᱨ [[ᱦᱮᱢᱟ ᱢᱟᱞᱤᱱᱤ|ᱦᱮᱢᱟ ᱢᱟᱲᱤᱱᱤ]] ᱠᱤᱱ ᱠᱟ.ᱢᱤ ᱞᱟ.ᱜᱤᱱ ᱵᱤᱯᱷᱚᱲ ᱮᱱᱟᱭ ᱾
ᱱᱩᱭ ᱫᱚ ᱯᱷᱤᱞᱢ ᱰᱤᱨᱮᱠᱴᱚᱨ [[ᱠᱮᱛᱚᱱ ᱢᱮᱦᱛᱟ]] ᱴᱷᱮᱱ ᱡᱟᱶᱟᱭ ᱞᱮᱱᱟ, ᱡᱟᱦᱟᱸᱭ ᱫᱚ ᱪᱤᱨᱜᱟ.ᱞ ᱞᱟ.ᱲᱦᱟ.ᱭᱤᱭᱟ. ᱩᱥᱟ ᱢᱮᱦᱛᱟ-ᱤᱡ ᱵᱷᱚᱬᱡᱟ ᱥᱮ ᱦᱚᱢᱚᱱ ᱠᱚᱲᱟᱭ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱵᱟᱱᱟ ᱦᱚᱲᱟᱜ ᱫᱚᱥᱟᱨ ᱵᱟᱯᱞᱟ ᱛᱟᱦᱮᱸ ᱠᱟᱱᱟ ᱾

== ᱯᱩᱭᱞᱩ ᱠᱟ.ᱢᱤ ᱡᱤᱭᱚᱱ ==
ᱱᱮᱥᱱᱟᱞ ᱥᱠᱩᱞ ᱚᱯᱷ ᱰᱨᱟᱢᱟ, [[ᱫᱤᱞᱞᱤ]], ᱨᱮᱭᱟᱜ ᱢᱤᱫ ᱟᱞᱞᱩᱢᱱᱚᱥ ᱨᱮ ᱫᱤᱯᱟ ᱟᱡᱟᱜ ᱛᱷᱤᱭᱮᱴᱚᱨ ᱠᱟ.ᱢᱤ ᱨᱮᱭᱟᱜ ᱡᱷᱚᱞᱚᱠ ᱫᱮᱠᱷᱟᱣ ᱞᱮᱫ-ᱟ ᱾

ᱟᱡᱟᱜ ᱯᱤᱭᱞᱩ ᱠᱟ.ᱢᱤ ᱡᱤᱭᱚᱱ ᱨᱮ ᱱᱩᱭ ᱫᱚ ᱜᱳᱵᱤᱱᱫᱚ ᱱᱤᱦᱟᱞᱟᱱᱤ  ᱥᱟᱶ ᱢᱮᱥᱟ ᱠᱟᱛᱮ ᱑᱙᱘᱔ ᱥᱟ.ᱦᱤᱛ ᱨᱮ ''ᱯᱟᱨᱴᱤ''
ᱯᱷᱤᱞᱢ ᱨᱮ ᱠᱤᱱ ᱠᱟ.ᱢᱤ ᱞᱮᱫ-ᱟ ᱾  ᱱᱚᱶᱟ ᱫᱚ ᱟ.ᱰᱤ ᱥᱟᱨᱦᱟᱣᱟᱱ ᱛᱟᱦᱮᱸ ᱠᱟᱱᱟ, ᱟᱨ ᱚᱱᱟ ᱥᱟᱶ ᱛᱮ ᱱᱩᱭ ᱫᱚ ''ᱟᱜᱷᱟᱛ'' (᱑᱙᱘᱕) ᱯᱷᱤᱞᱢ ᱨᱮ ᱟᱠᱴᱤᱝ ᱞᱮᱫ-ᱟ ᱾ ᱟᱠᱟᱜ ᱟᱠᱴᱤᱝ ᱡᱤᱭᱚᱱ ᱫᱚ ᱡᱟᱦᱟᱸᱱᱟ ᱞᱮᱠᱟᱭᱮᱱ ᱜᱮ, ᱛᱚᱵᱮ ᱚᱡ ᱫᱚ ᱟ.ᱰᱤ ᱱᱟᱯᱟᱭ ᱧᱚᱜ ᱜᱮ ᱴᱮᱞᱤᱵᱤᱡᱚᱱ ᱯᱷᱤᱞᱢ  ''ᱛᱚᱢᱚᱥ'' (᱑᱙᱘᱖) ᱨᱮ ᱠᱟ.ᱢᱤ ᱞᱮᱫᱟ ᱾

ᱯᱷᱤᱞᱢ ᱰᱤᱨᱮᱠᱴᱚᱨ [[ᱠᱮᱛᱚᱱ ᱢᱮᱦᱛᱟ]] ᱴᱷᱮᱱ ᱡᱟᱶᱟᱭᱮᱱ ᱛᱟᱭᱚᱢ ᱱᱩᱭ ᱫᱚ ᱟ.ᱰᱤ ᱧᱩᱛᱩᱢᱟᱱ ᱦᱤᱱᱫᱤ ᱯᱷᱤᱞᱢ ᱠᱚᱨᱮ ᱠᱟ.ᱢᱤ ᱟᱠᱟᱫᱟᱭ ᱡᱮᱢᱚᱱ&#x2014;&#x2014;''ᱦᱤᱨᱳ ᱦᱤᱨᱟᱞᱟ'' (᱑᱙᱘᱘), ''ᱢᱟᱭᱟ ᱢᱮᱢᱥᱟᱵᱽ'' (᱑᱙᱙᱒) ᱟᱨ ''ᱚᱦ ᱰᱟᱨᱞᱤᱝ! ᱭᱮ ᱦᱮ ᱤᱱᱰᱤᱭᱟ'' (᱑᱙᱙᱕) ᱾ᱱᱩᱭ ᱫᱚ ''ᱚᱦ ᱰᱟᱨᱞᱤᱝ!ᱭᱮ ᱦᱮ ᱤᱱᱰᱤᱭᱟ  ᱨᱤᱱᱤᱡ ᱥᱠᱨᱤᱱ ᱯᱞᱮᱭ ᱚᱞ ᱞᱮᱫ-ᱟ ᱾''
