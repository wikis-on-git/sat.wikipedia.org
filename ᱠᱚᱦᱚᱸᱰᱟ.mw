[[File:FrenchMarketPumpkinsB.jpg|thumb|350px|[[ᱯᱷᱨᱮᱧᱪ ᱦᱟᱴ]] ᱨᱮ ᱠᱚᱸᱦᱱᱰᱟ, [[ᱱᱭᱩ ᱳᱨᱞᱤᱱᱥ]]]]
'''ᱠᱚᱸᱦᱬᱟ''' ᱥᱮ '''ᱠᱚᱦᱱᱰᱟ''' ᱢᱤᱫ‌ ᱡᱟᱭᱜᱟ ᱨᱮ ᱴᱟᱺᱰᱤ ᱥᱮ ᱵᱟᱲᱜᱮ ᱨᱮ ᱨᱚᱦᱚᱭ ᱟᱱ ᱩᱛᱩ ᱠᱟᱱᱟ, ᱱᱚᱶᱟ ᱫᱚ ᱵᱟᱨᱭᱟᱯᱚᱛᱨᱤ ᱫᱟᱨᱮ ᱱᱟᱹᱲᱤ ᱠᱟᱱᱟ, ᱱᱚᱶᱟ ᱨᱮᱱᱟᱜ ᱰᱟᱱᱴᱤᱜ ᱡᱮᱞᱮᱝ, ᱠᱚᱢᱡᱚᱨ ᱟᱨ ᱦᱟᱹᱨᱭᱟᱹᱲ ᱨᱚᱝ ᱜᱮ ᱛᱟᱦᱮᱱ ᱠᱟᱱᱟ ᱾ ᱰᱟᱱᱴᱤᱜ ᱨᱮ ᱠᱟᱹᱴᱤᱡ ᱠᱟᱹᱴᱤᱡ [[ᱜᱟᱫᱽᱨᱩᱢ]] ᱞᱮᱠᱟ ᱦᱟᱹᱨᱭᱟᱹᱲ ᱯᱩᱸᱰ ᱛᱟᱦᱮᱱ ᱠᱟᱱᱟ ᱾ ᱱᱚᱶᱟ ᱫᱚ ᱟᱹᱱᱤᱡ ᱞᱮᱠᱟ ᱠᱟᱛᱮ ᱜᱚᱲᱚ ᱟᱛᱮ ᱵᱟᱲᱦᱟᱜ ᱠᱟᱱᱟ ᱟᱨ ᱛᱚᱞ ᱤᱫᱤ ᱟᱛᱮ ᱡᱮᱞᱮᱝ ᱤᱫᱤᱜ ᱠᱟᱱᱟ ᱾<ref name="kew">{{cite web |title=''Cucurbita pepo'' L. |url=http://powo.science.kew.org/taxon/urn:lsid:ipni.org:names:292416-1 |publisher=Kew Science, Plants of the World, Royal Botanic Garden, UK |accessdate=8 December 2018 |date=2018}}</ref> ᱱᱚᱶᱟ ᱨᱮᱱᱟᱜ ᱥᱟᱠᱟᱢ ᱦᱟᱹᱨᱭᱟᱹᱲ, ᱚᱥᱟᱨ, ᱜᱩᱱᱦᱟᱹᱬ ᱜᱮ ᱛᱟᱦᱮᱱ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱵᱟᱦᱟ ᱥᱟᱲ ᱜᱮ ᱧᱮᱞᱚᱜ ᱥᱟᱥᱟᱝ ᱜᱮ ᱛᱟᱦᱮᱱ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱵᱟᱦᱟ ᱫᱤᱱᱟᱹᱢ ᱜᱮ ᱱᱟᱥᱮ ᱱᱟᱥᱮ ᱫᱟᱜ ᱥᱟᱶ ᱵᱷᱤᱡᱟᱣ ᱛᱟᱦᱮᱱ ᱠᱷᱟᱱ ᱥᱟᱠᱟᱢ ᱟᱨ ᱵᱟᱦᱟ ᱠᱚ ᱥᱟᱲ ᱟᱨ ᱢᱚᱡᱽ ᱦᱟᱹᱨᱭᱟᱹᱲ ᱜᱮᱭ ᱧᱮᱞ ᱚᱪᱚᱭᱟ ᱾  ᱠᱚᱲᱟ ᱡᱟᱱᱟᱝ ᱟᱨ ᱠᱩᱲᱤ ᱡᱟᱱᱟᱝ ᱞᱮᱠᱟ ᱫᱟᱨᱮ ᱱᱟᱹᱲᱤ ᱨᱮᱱᱟᱜ ᱵᱷᱮᱜᱟᱨ - ᱵᱷᱮᱜᱟᱨ ᱛᱟᱦᱮᱱ ᱠᱟᱱᱟ ᱾ ᱚᱱᱟ ᱠᱤᱱ ᱵᱟᱨᱭᱟ ᱨᱮ ᱵᱟᱦᱟ ᱨᱮᱱᱟᱜ ᱢᱚᱬᱟᱜ ᱡᱚᱲ ᱵᱟᱦᱨᱮ ᱟᱨ ᱢᱚᱬᱟᱜ ᱡᱚᱲ ᱥᱟᱥᱟᱝ ᱨᱚᱝ ᱨᱮᱱᱟᱜ ᱫᱚᱞᱯᱚᱛᱨᱚ ᱛᱟᱦᱮᱱ ᱠᱟᱱᱟ ᱾ ᱠᱚᱲᱟ ᱡᱟᱱᱟᱝ ᱵᱟᱦᱟ ᱨᱮ ᱯᱮᱭᱟ ᱰᱚᱜᱽ (ᱯᱩᱝᱠᱮᱥᱚᱨ) ᱛᱟᱦᱮᱱ ᱠᱟᱱᱟ ᱚᱱᱟ ᱟᱨ ᱛᱮᱥᱟᱨ ᱟᱜ ᱫᱚ ᱟᱲᱟᱜ ᱜᱮ ᱛᱟᱦᱮᱱ ᱠᱟᱱᱟ ᱨᱮ ᱵᱟᱨᱭᱟ ᱢᱤᱫ ᱡᱚᱲᱟ ᱢᱮᱥᱟ ᱠᱟᱛᱮ ᱢᱮᱥᱟ ᱚᱸᱰᱚᱯ ᱛᱟᱦᱮᱱ ᱠᱟᱱᱟ ᱡᱟᱦᱟᱸ ᱫᱚ ᱭᱩᱠᱛᱟᱰᱚᱢᱯ ᱠᱚ ᱢᱮᱛᱣᱟᱜ-ᱟ ᱾ᱱᱚᱶᱟ ᱨᱮᱱᱟᱜ ᱡᱚ ᱡᱮᱞᱮᱝ ᱥᱮ ᱜᱩᱱᱦᱟᱹᱬ/ᱜᱩᱱᱦᱟᱹᱲ ᱛᱟᱦᱮᱱ ᱠᱟᱱᱟ ᱟᱨ  ᱡᱚ ᱵᱷᱤᱛᱨᱤ ᱨᱮ ᱟᱹᱰᱤ ᱥᱚᱠᱛᱚ ᱡᱟᱝ ᱫᱟᱱᱟ ᱠᱚ ᱢᱮᱱᱟᱜ-ᱟ ᱾ ᱡᱚ ᱨᱮᱱᱟᱜ ᱦᱟᱢᱟᱞ ᱫᱚ ᱔ ᱡᱷᱚᱱ ᱘ ᱠᱤᱞᱳᱜᱽᱨᱟᱢ ᱦᱟᱹᱵᱤᱡ ᱦᱚᱸ ᱦᱩᱭ ᱫᱟᱲᱮᱭᱟᱜ-ᱟ ᱾ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱯᱨᱚᱡᱟᱹᱛᱤ ᱢᱮᱭᱠᱥᱤᱢᱟ ᱨᱮᱱᱟᱜ ᱦᱟᱢᱟᱞ ᱓᱔ ᱠᱤᱞᱳᱜᱽᱨᱟᱢ ᱠᱷᱚᱱ ᱦᱚᱸ ᱵᱟᱹᱲᱛᱤ ᱛᱟᱦᱮᱱ ᱠᱟᱱᱟ ᱾ ᱱᱚᱶᱟ ᱫᱚ ᱵᱟᱰᱟᱭ ᱧᱚᱜ ᱞᱮᱠᱟᱛᱮ ᱥᱟᱱᱟᱢ ᱡᱮᱜᱮᱫ ᱨᱮ ᱜᱮ ᱠᱚ ᱟᱨᱡᱟᱣᱟ ᱾ <ref>The Pumpkin Patch. 2007. Halloween Online. 19 Feb. 2008 <http://www.pumpkin-patch.com {{Webarchive|url=https://web.archive.org/web/20190203092759/http://www.pumpkin-patch.com/ |date=3 फ़रवरी 2019 }}>.</ref> ᱥᱮᱞᱮᱫ ᱦᱚᱱᱚᱛ ᱟᱢᱮᱨᱤᱠᱟ, ᱢᱮᱭᱠᱥᱤᱠᱳ, ᱥᱤᱧᱚᱛ ᱟᱨ ᱪᱤᱱ ᱨᱮ ᱱᱚᱶᱟ ᱠᱚ ᱫᱤᱥᱚᱢ ᱨᱮ ᱟᱹᱰᱤ ᱵᱟᱹᱲᱛᱤ ᱠᱚ ᱟᱨᱡᱟᱣᱟ ᱾ ᱱᱚᱶᱟ ᱫᱟᱨᱮ ᱱᱟᱹᱲᱤ ᱨᱮᱱᱟᱜ ᱵᱚᱭᱚᱥ ᱫᱚ ᱢᱤᱫ ᱥᱮᱨᱢᱟ ᱦᱟᱹᱵᱤᱡ ᱜᱮ ᱛᱟᱦᱮᱱ ᱠᱟᱱᱟ ᱾

== ᱥᱤᱵᱤᱞ ᱡᱚᱢ ==
ᱱᱚᱶᱟ ᱡᱚᱢ ᱟᱨᱡᱟᱣᱤᱭᱟ ᱠᱚᱣᱟᱜ ᱢᱮᱱᱫᱚ ᱠᱟᱱᱟ ᱡᱮ ᱠᱚᱸᱦᱱᱰᱟ ᱡᱚᱢ ᱞᱮᱠᱷᱟᱱ ᱟᱹᱰᱤ ᱱᱟᱯᱟᱭᱚᱜ-ᱟ, ᱱᱚᱶᱟ ᱡᱚᱢ ᱞᱮᱠᱷᱟᱱ ᱡᱟᱦᱟᱸᱭ ᱠᱚ ᱨᱤᱫᱟᱹᱭ ᱨᱚᱜᱽ ᱮ ᱧᱟᱢ ᱟᱠᱟᱫ ᱠᱚᱣᱟ ᱩᱱᱠᱩ ᱠᱚ ᱞᱟᱹᱜᱤᱫ ᱫᱚ ᱟᱹᱰᱤ ᱜᱮ ᱱᱟᱯᱷᱟ ᱢᱮᱱᱟᱜ-ᱟ ᱾ ᱱᱚᱶᱟ ᱠᱷᱚᱱ [[ᱠᱳᱞᱮᱥᱴᱨᱟᱹᱞ]] ᱮ ᱠᱚᱢ ᱮᱫ-ᱟ, ᱨᱮᱭᱟᱲ ᱮ ᱦᱮᱡ ᱚᱪᱚᱭ ᱟᱨ ᱟᱰᱚ ᱨᱮᱱᱟᱜ ᱨᱚᱜᱽ ᱠᱷᱚᱱ ᱵᱟᱧᱪᱟᱣ ᱨᱮᱱᱟᱜ ᱩᱯᱟᱹᱭ ᱢᱮᱱᱟᱜ-ᱟ ᱾ ᱱᱚᱶᱟ ᱠᱚᱸᱦᱰᱟ ᱡᱚᱢ ᱞᱮᱠᱷᱟᱱ ᱞᱟᱡ ᱨᱮᱱᱟᱜ ᱜᱚᱲᱵᱚᱲ ᱠᱚ ᱢᱮᱱᱟᱜ ᱠᱚᱭ ᱵᱮᱥ ᱚᱪᱚᱭ ᱨᱮᱱᱟᱜ ᱨᱤᱠᱟᱹ ᱢᱮᱱᱟᱜ-ᱟ ᱾ ᱠᱚᱸᱦᱱᱰᱟ ᱫᱚ [[ᱢᱟᱭᱟᱢ]] ᱨᱮ ᱪᱤᱱᱤ ᱨᱮᱱᱟᱜ ᱢᱚᱛᱨᱚ ᱠᱚᱭ ᱠᱚᱱᱴᱨᱚᱞ ᱮᱫ-ᱟ ᱟᱨ ᱞᱟᱡ (ᱟᱜᱽᱱᱭᱟᱥᱚᱭ) ᱠᱚ ᱯᱷᱟᱨᱱᱟᱣ ᱚᱪᱚ ᱮᱫ-ᱟ ᱾ ᱚᱱᱟ ᱠᱷᱟᱹᱛᱤᱨ ᱛᱮ ᱰᱚᱠᱴᱟᱨ ᱠᱚ ᱞᱟᱹᱭᱟᱹ ᱠᱚᱸᱦᱱᱰᱟ ᱡᱚᱴ ᱞᱮᱠᱷᱟᱱ ᱢᱚᱴᱟ (ᱰᱟᱭᱵᱤᱴᱤᱡᱽ) ᱨᱚᱜᱽ ᱠᱚᱭ ᱥᱟᱦᱟ ᱚᱪᱚᱭᱟ ᱾ ᱱᱚᱶᱟ ᱨᱮᱱᱟᱜ ᱨᱟᱥᱟ ᱦᱚᱸ ᱨᱟᱱ ᱞᱮᱠᱟ ᱟᱹᱰᱤ ᱜᱮ ᱠᱟᱹᱢᱤ ᱨᱮ ᱦᱤᱡᱩᱜ-ᱟ ᱾ ᱠᱚᱸᱦᱱᱰᱟ ᱨᱮ ᱢᱟᱲᱟᱝ ᱞᱮᱠᱛᱟᱮ ᱟᱥᱚᱞ ᱫᱚ [[ᱵᱤᱴᱟ ᱠᱮᱨᱳᱴᱤᱱ]] ᱧᱟᱢᱚᱜᱚᱜ ᱠᱟᱱᱟ, ᱡᱟᱦᱟᱸ ᱫᱚ ᱱᱚᱶᱟ ᱨᱮ [[ᱵᱤᱴᱟᱢᱤᱱ ᱮ]] ᱧᱟᱢᱚᱜ ᱠᱟᱱᱟ ᱾ ᱥᱟᱥᱟᱝ ᱟᱨ ᱱᱟᱨᱟᱝᱜᱤ ᱨᱚᱝ ᱨᱮᱱᱟᱜ ᱠᱚᱸᱦᱱᱰᱟ ᱨᱮ ᱟᱭᱨᱟᱱ (fe), ᱡᱤᱝᱠ (Zn),ᱯᱳᱴᱮᱥᱤᱭᱟᱢ (K) ᱟᱨ ᱢᱮᱭᱜᱽᱱᱤᱥᱤᱭᱟᱢ (Mg) ᱠᱚ ᱨᱮᱱᱟᱜ ᱱᱟᱯᱟᱭ ᱥᱨᱳᱛ/ᱯᱷᱮᱰᱟᱛ (ᱡᱚᱢ ᱞᱟᱹᱜᱤᱫ) ᱠᱚ ᱠᱟᱱᱟ ᱾ ᱦᱮᱜᱮᱫ ᱡᱟᱠᱟᱛ ᱨᱮ ᱠᱟᱹᱢᱤ ᱨᱮ ᱦᱤᱡᱩᱜ ᱠᱟᱱ ᱠᱷᱟᱹᱛᱤᱨ ᱛᱮ ᱒᱙ ᱥᱮᱯᱴᱮᱢᱵᱚᱨ ᱦᱤᱞᱚᱜ "ᱯᱚᱢᱯᱠᱤᱱ ᱰᱮ" ᱢᱮᱱ ᱞᱮᱠᱟ ᱛᱮ ᱠᱚ ᱢᱟᱱᱟᱣ ᱮᱫ-ᱟ ᱾

== ᱪᱤᱛᱟᱹᱨ ᱠᱚ ==

<gallery> 
Imagine:Pumpkins.jpg|ᱠᱚᱸᱦᱱᱰᱟ ᱠᱚ
Image:Giant_Pumpkin_Species.jpg|ᱢᱟᱨᱟᱝ ᱠᱚᱸᱦᱱᱰᱟ ᱨᱮᱱᱟᱜ ᱢᱤᱫ ᱯᱨᱚᱡᱟᱹᱛᱤ
Image:FemalePumpkinFlower_closed_small.jpg| ᱠᱚᱸᱦᱱᱰᱟ ᱨᱮᱱᱟᱜ ᱠᱟᱞᱤ (ᱠᱩᱲᱤ ᱡᱟᱱᱟᱝ) ᱡᱚ
Image:Pumpkin flower.jpg|ᱠᱚᱸᱦᱱᱰᱟ ᱵᱟᱦᱟ 
Image:Male and Female Pumpkin Flowers.jpg| ᱠᱚᱸᱦᱱᱰᱟ ᱨᱮᱱᱟᱜ ᱠᱚᱲᱟ ᱡᱟᱱᱟᱝ ᱟᱨ ᱠᱩᱲᱤ ᱡᱟᱱᱟᱝ
Image:painted pumpkins.jpg|ᱦᱟᱹᱨᱭᱟᱹᱲ ᱠᱚᱸᱦᱱᱰᱟ
Image:Pumpkin stem.jpg|ᱠᱚᱸᱦᱱᱰᱟ ᱰᱟᱹᱱᱴᱤᱜ
Image:Pumpkins Field.jpg|ᱠᱚᱸᱦᱱᱰᱟ ᱵᱟᱲᱜᱮ
Image:Keene pumpkin festival 1.jpg|ᱱᱭᱩ ᱦᱮᱱᱴᱥᱮᱭᱟᱨ ᱨᱮ ᱠᱚᱸᱦᱱᱰᱟ ᱯᱚᱨᱚᱵᱽ

</gallery>

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ: ᱡᱚ]]
