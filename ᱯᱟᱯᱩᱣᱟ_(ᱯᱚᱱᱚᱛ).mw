'''ᱯᱟᱯᱩᱣᱟ''' ᱫᱚ [[ᱤᱱᱫᱳᱱᱮᱥᱤᱭᱟ]] ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱢᱟᱨᱟᱝ [[ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱯᱚᱱᱚᱛ|ᱯᱚᱱᱚᱛ]] ᱠᱟᱱᱟ, ᱱᱚᱶᱟ ᱫᱚ [[ᱯᱟᱪᱮ ᱯᱟᱯᱩᱣᱟ ᱱᱤᱣ ᱜᱤᱱᱤ|ᱯᱟᱪᱮ ᱱᱤᱣ ᱜᱤᱱᱤ]] ᱨᱮᱱᱟᱜ ᱡᱟᱹᱥᱛᱤ ᱜᱟᱱ ᱴᱚᱴᱷᱟ ᱤᱫᱤ ᱠᱟᱛᱮᱡ ᱵᱮᱱᱟᱣ ᱟᱠᱟᱱᱟ ᱾ ᱱᱚᱶᱟ ᱯᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱫ [[ᱯᱟᱯᱩᱣᱟ ᱱᱤᱣ ᱜᱤᱱᱤ]], ᱯᱟᱪᱮ ᱥᱮᱫ [[ᱯᱟᱪᱮ ᱯᱟᱯᱩᱣᱟ]], ᱮᱛᱚᱢ ᱥᱮᱫ [[ᱯᱨᱚᱥᱟᱱᱛ ᱢᱟᱦᱟᱫᱚᱨᱭᱟ]] ᱟᱨ ᱠᱚᱧᱮ ᱥᱮᱫ [[ᱟᱨᱟᱯᱷᱩᱨᱟ ᱫᱚᱨᱮᱭᱟ]] ᱢᱮᱱᱟᱜᱼᱟ ᱾ ᱒᱐᱑᱐ ᱥᱮᱨᱢᱟ ᱨᱮᱱᱟᱜ ᱤᱱᱫᱳᱱᱮᱥᱤᱭᱟᱱ ᱦᱚᱲᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱯᱟᱯᱩᱣᱟ ᱨᱮ ᱒,᱘᱓᱓,᱓᱘᱑ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ, ᱡᱟᱦᱟᱸᱭ ᱠᱚ ᱢᱩᱫ ᱨᱮ ᱡᱟᱹᱥᱛᱤ ᱜᱮ [[ᱤᱥᱟᱹᱭ ᱫᱷᱚᱨᱚᱢ|ᱤᱥᱟᱹᱭ]] ᱠᱟᱱᱟ ᱠᱚ ᱾ ᱒᱐᱑᱕ ᱨᱮᱱᱟᱜ ᱛᱟᱞᱢᱟ ᱦᱚᱲᱞᱮᱠᱷᱟ ᱡᱚᱠᱷᱟ ᱨᱮ ᱓,᱑᱔᱓,᱐᱘᱘ ᱜᱟᱱ ᱦᱚᱲ ᱞᱟᱹᱭ ᱥᱚᱫᱚᱨ ᱟᱠᱟᱱᱟ, ᱟᱨ ᱦᱟᱹᱞᱤ ᱨᱮᱭᱟᱜ (᱒᱐᱑᱙ ᱥᱮᱨᱢᱟ ᱨᱮᱱᱟᱜ ᱛᱟᱞᱢᱟ ᱨᱮ) ᱥᱚᱨᱠᱟᱨᱤ ᱟᱢᱫᱟᱡᱽ ᱞᱮᱠᱟᱛᱮ ᱓,᱓᱗᱙,᱓᱐᱒ ᱜᱟᱱ ᱦᱚᱲ ᱾ ᱱᱚᱶᱟ ᱯᱚᱱᱚᱛ ᱵᱟᱨᱜᱮᱞ ᱤᱨᱟᱹᱞ ᱜᱚᱴᱟᱱ ᱨᱮᱡᱤᱥᱮᱱᱥ ᱟᱨ ᱢᱤᱫ ᱥᱚᱦᱚᱨ ᱨᱮ ᱦᱟᱹᱴᱤᱧ ᱢᱮᱱᱟᱜᱼᱟ ᱾ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ [[ᱡᱚᱭᱯᱩᱨᱟ]] ᱾
