[[File:Facebook.svg|thumb|ᱯᱷᱮᱥᱵᱩᱠ]]
'''ᱯᱷᱮᱥᱵᱩᱠ''' ᱫᱚ ᱢᱤᱫ ᱚᱱᱞᱟᱭᱤᱱ ᱥᱟᱹᱜᱟᱹᱭᱟᱱ ᱥᱟᱭᱤᱴ ᱠᱟᱱᱟ ᱾ ᱱᱚᱶᱟ ᱨᱮ ᱟᱭᱢᱟ ᱜᱟᱛᱮ ᱠᱚ ᱥᱟᱶ ᱨᱚᱲ-ᱨᱚᱯᱚᱲ, ᱠᱟᱛᱷᱟ ᱮᱯᱮᱢ, ᱪᱤᱛᱟᱹᱨ, ᱵᱷᱤᱰᱤᱭᱚ ᱮᱢᱟᱱ ᱠᱚ  ᱦᱟᱹᱯᱟᱹᱴᱤᱧ ᱜᱟᱱᱚᱜ-ᱟ ᱾ ᱱᱚᱶᱟ ᱫᱚ [[ᱤᱱᱴᱚᱨᱱᱮᱴ|ᱤᱱᱴᱚᱨᱱᱮᱴ]] ᱫᱟᱨᱟᱭ ᱛᱮ ᱫᱩᱥᱚᱢ, ᱫᱤᱥᱚᱢ ᱵᱟᱨᱦᱮ, ᱪᱤᱱᱦᱟᱹᱣ ᱚᱪᱤᱱᱦᱟᱹᱣ ᱦᱚᱲ ᱥᱟᱞᱟᱜ ᱦᱚᱸ ᱥᱟᱹᱜᱟᱹᱭ ᱛᱚᱯᱚᱞ ᱜᱟᱱᱚᱜ-ᱟ ᱾ ᱱᱤᱛᱚᱜ ᱯᱷᱮᱥᱵᱩᱠ ᱨᱤᱱ ᱵᱮᱵᱷᱟᱨᱤᱭᱟᱹ ᱠᱚᱣᱟᱜ ᱮᱞ ᱕᱐ ᱠᱳᱴᱤ (crore) ᱠᱷᱚᱱ ᱦᱚᱸ ᱵᱟᱹᱲᱛᱤ ᱟᱠᱚ ᱾ ᱦᱟᱨᱵᱷᱟᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱤᱱᱤᱡ ᱞᱟᱛᱟᱨ ᱥᱚᱱᱮᱨ ᱫᱚᱥᱟᱨ ᱥᱮᱨᱢᱟ ᱯᱟᱹᱴᱷᱩᱣᱟᱹ [[ᱢᱟᱨᱠ ᱡᱩᱠᱚᱨᱵᱚᱨᱜᱽ|ᱢᱟᱨᱠ ᱡᱩᱠᱚᱨᱵᱚᱨᱜᱽ]] ᱒᱘ ᱚᱠᱴᱚᱵᱚᱨ ᱒᱐᱐᱓ ᱥᱟᱞᱮᱨᱮ '''ᱯᱷᱮᱥᱢᱟᱥ''' (ᱯᱷᱮᱥᱵᱩᱠ ᱨᱮᱱᱟᱜ ᱢᱟᱬᱟᱝ ᱨᱩᱯ) ᱨᱮᱱᱟᱜ ᱠᱳᱰ ᱚᱞ ᱞᱮᱫ ᱛᱟᱦᱮᱸᱫ-ᱮ ᱾ ᱚᱸᱰᱮ ᱢᱤᱫ ᱥᱟᱦᱴᱟ ᱨᱮ ᱵᱟᱨᱭᱟ ᱠᱩᱲᱤ ᱜᱤᱫᱽᱨᱟᱹ ᱪᱤᱛᱟᱹᱨ ᱮᱢ ᱠᱟᱛᱮ ᱚᱠᱚᱭ ᱡᱟᱹᱥᱛᱤᱭ ᱪᱚᱨᱚᱠᱟ  ᱱᱚᱶᱟ ᱨᱮᱱᱟᱜ ᱢᱚᱱᱚᱛ ᱵᱮᱵᱷᱨᱤᱭᱟᱹ ᱠᱚᱭ ᱠᱩᱞᱤᱭᱮᱫ ᱠᱚ ᱛᱟᱦᱮᱸᱫ ᱾

==ᱱᱟᱜᱟᱢ==
ᱯᱷᱤᱞᱤᱯᱥ ᱮᱠᱥᱴᱚᱨ ᱮᱠᱟᱰᱮᱢᱤ ᱠᱷᱚᱱ '''ᱡᱩᱠᱚᱨᱵᱚᱨᱜᱽ''' ᱫᱚ ᱥᱚᱱᱮᱨᱮ ᱥᱤᱫ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱮᱠᱟᱰᱮᱢᱤ ᱠᱷᱚᱱ '''ᱯᱷᱚᱴᱚ ᱵᱩᱴᱟ ᱯᱩᱛᱷᱤ''' (photo address book) ᱠᱚ ᱛᱮᱭᱟᱨ ᱞᱮᱫ ᱛᱟᱦᱮᱸᱫ, ᱡᱟᱦᱟᱸ ᱫᱚ '''ᱫᱚ ᱯᱷᱮᱥᱵᱩᱠ''' ᱢᱮᱱᱛᱮ ᱠᱚ ᱧᱩᱛᱩᱢᱮᱫ ᱛᱟᱦᱮᱸᱫ ᱾ ᱱᱚᱶᱟ ᱠᱷᱚᱱ ᱯᱟᱹᱴᱷᱣᱟᱹ ᱠᱚ ᱥᱮᱪᱮᱫᱚᱜ ᱨᱮᱭᱟᱜ ᱥᱟᱹᱠᱷᱭᱟᱹᱛ ᱠᱚ ᱧᱟᱢᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱟᱡ ᱫᱚ ᱟᱡᱟᱜ ᱵᱟᱥᱟ ᱠᱷᱚᱱ ᱜᱮ ᱚᱱᱟᱭ ᱪᱚᱲᱟᱣᱮᱫ ᱛᱟᱦᱮᱸᱫ ᱾ ᱮᱛᱚᱦᱚᱵ ᱫᱚ ᱩᱱᱤ ᱦᱟᱵᱷᱟᱨᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱜᱮᱭ ᱩᱪᱷᱟᱹᱱᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱟᱡᱤᱡ ᱵᱟᱥᱟ ᱜᱟᱛᱮ '''ᱦᱚᱥᱴᱤᱱ ᱢᱚᱥᱠᱚᱵᱷᱤᱡᱽ''' ᱥᱟᱶ ᱢᱮᱥᱟ ᱠᱟᱛᱮ ᱮᱴᱟᱜ ᱟᱥᱲᱟ ᱠᱚ ᱦᱚᱸ ᱠᱤᱱ ᱥᱮᱞᱮᱫ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱟᱹᱠᱤᱱ ᱨᱤᱱ ᱛᱤᱢᱤᱱ ᱜᱟᱛᱮ ᱠᱚ ᱥᱟᱶ [[ᱠᱟᱞᱤᱯᱷᱚᱨᱱᱤᱭᱟ|ᱠᱟᱞᱤᱯᱷᱚᱨᱱᱤᱭᱟ]] ᱨᱮᱱᱟᱜ ''ᱵᱟᱞᱚ ᱟᱞᱴᱚ'' ᱛᱮ ᱠᱚ ᱥᱮᱱᱮᱱᱟ ᱾ ᱚᱸᱰᱮ ᱢᱤᱫ ᱵᱷᱟᱲᱟ ᱚᱲᱟᱜ ᱨᱮ '''ᱯᱷᱮᱥᱵᱩᱠ''' ᱨᱮᱱᱟᱜ ᱮᱛᱚᱦᱚᱵ ᱠᱟᱹᱢᱤ ᱚᱲᱟᱜ ᱠᱚ ᱵᱮᱨᱮᱫ ᱞᱮᱫ ᱛᱟᱦᱮᱸᱫ ᱾ ᱡᱩᱠᱚᱨᱵᱚᱨᱜᱟᱜ ᱠᱩᱨᱩᱢᱩᱴᱩ ᱫᱚᱲ ᱛᱮ '''ᱯᱤᱴᱚᱨ ᱛᱷᱤᱭᱮᱞ''' ᱯᱷᱮᱥᱵᱩᱠ ᱨᱮ ᱯᱩᱸᱡᱤ ᱞᱟᱜᱟᱣ ᱞᱮᱫ ᱛᱟᱦᱮᱸᱫ ᱾ ᱒᱐᱐᱔ ᱥᱟᱞᱮ ᱨᱮᱱᱟᱜ ᱛᱟᱞᱟᱢᱟᱞᱟ ᱨᱮ ᱯᱷᱮᱥᱵᱩᱠ ᱨᱮᱱᱟᱜ ᱮᱛᱚᱦᱚᱵ ᱠᱟᱹᱢᱤ ᱚᱯᱷᱤᱥ ᱠᱚ ᱵᱮᱨᱮᱫ ᱞᱮᱫ ᱛᱟᱦᱮᱸᱫ ᱾ 

==ᱵᱮᱵᱷᱟᱨ==
ᱯᱩᱭᱞᱩ ᱫᱚ ᱟᱵᱚ ᱯᱷᱮᱥᱵᱩᱠ ᱨᱮᱱᱟᱜ ᱩᱣᱮᱵᱽᱥᱟᱭᱤᱴ ᱨᱮ ᱥᱮᱱᱚᱜ ᱦᱩᱭ ᱟᱵᱚᱱᱟ ᱾ ᱟᱨ ᱚᱱᱟ ᱛᱚᱢ ᱚᱸᱰᱮ ᱤᱢᱮᱞ ᱵᱩᱴᱟᱹ ᱟᱫᱮᱨ ᱠᱟᱛᱮ ᱧᱩᱛᱩᱢ ᱚᱞ ᱚᱪᱚ ᱦᱩᱭ ᱟᱵᱚᱱᱟ ᱾ [[ᱢᱳᱵᱟᱭᱤᱞ ᱯᱷᱳᱱ|ᱢᱳᱵᱟᱭᱤᱞ ᱯᱷᱳᱱ]] ᱵᱮᱵᱷᱟᱨᱤᱭᱟᱹ ᱠᱚ ᱫᱚ ᱯᱷᱚᱱ ᱮᱞᱮᱞ ᱮᱢ ᱠᱟᱛᱮ ᱧᱩᱛᱩᱢ ᱵᱚᱱ ᱚᱞ ᱫᱟᱲᱮᱭᱟᱜ-ᱟ ᱾ ᱚᱱᱟ ᱛᱟᱭᱚᱢ ᱵᱚᱞᱚ ᱠᱟᱛᱮ ᱯᱷᱚᱴᱚ, ᱵᱷᱤᱰᱤᱭᱳᱟᱨ ᱚᱱᱚᱞ ᱠᱚ ᱵᱚᱱ ᱞᱟᱫᱮ ᱫᱟᱲᱮᱭᱟᱜ-ᱟ ᱟᱨ ᱪᱤᱱᱦᱟᱹᱣ ᱚᱪᱤᱱᱦᱟᱹᱣ ᱦᱚᱲ ᱠᱚ ᱥᱟᱶ ᱵᱚᱱ ᱥᱟᱹᱜᱟᱹᱭ ᱫᱟᱲᱮᱭᱟᱜ-ᱟ ᱟᱨ ᱨᱚᱲ ᱨᱚᱯᱚᱲ ᱡᱚᱛᱚᱣᱟᱜ ᱵᱚᱱ ᱫᱟᱲᱮ.ᱟᱜ-ᱟ ᱾

==ᱵᱟᱹᱲᱤᱡ ᱵᱮᱵᱷᱟᱨ==
ᱱᱩᱛᱚᱜ ᱯᱷᱮᱥᱵᱩᱠ ᱨᱮᱱᱟᱜ ᱟᱹᱰᱤ ᱵᱟᱹᱲᱛᱤ ᱵᱟᱹᱲᱤᱡ ᱵᱮᱵᱷᱟᱨ ᱧᱮᱞᱚᱜ ᱠᱟᱱᱟ ᱾ ᱱᱚᱶᱟ ᱨᱮ ᱢᱤᱢᱤᱫ ᱵᱮᱵᱷᱟᱨᱤᱭᱟᱹ ᱠᱚ ᱮᱲᱮ ᱥᱟᱹᱠᱷᱭᱟᱹᱛ ᱮᱢ ᱠᱟᱛᱮ ᱠᱷᱟᱛᱟ ᱠᱚ ᱛᱮᱭᱟᱨ ᱮᱫᱟ ᱟᱨ ᱦᱟᱹᱱᱤ ᱱᱷᱟᱹᱭ ᱵᱮᱵᱟᱰᱲᱤᱡ ᱠᱚ ᱮᱜᱮᱨᱮᱫ ᱠᱚᱣᱟ ᱥᱟᱶ ᱛᱮ ᱟᱹᱰᱤ ᱟᱭᱢᱟ ᱵᱟᱹᱲᱤᱡ ᱵᱮᱵᱷᱟᱨ ᱦᱩᱭᱩᱜ ᱠᱟᱱᱟ ᱾ 
==ᱵᱟᱨᱦᱮ ᱡᱚᱱᱚᱲ==

[https://www.sec.gov/Archives/edgar/data/1326801/000132680117000007/fb-12312016x10k.htm Facebook Inc's 10-K filed in 2017, listing business "risk factors"]

https://en.m.wikipedia.org/wiki/Facebook


[[Category:!Main category]]
[[ᱛᱷᱚᱠ:ᱥᱚᱥᱤᱟᱞ ᱢᱤᱰᱤᱭᱟ]]
