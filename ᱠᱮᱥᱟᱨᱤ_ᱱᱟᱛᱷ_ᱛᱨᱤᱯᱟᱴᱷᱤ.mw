ᱠᱮᱥᱟᱨᱤ ᱱᱟᱛᱷ ᱛᱨᱤᱯᱟᱴᱷᱤ (ᱡᱟᱱᱟᱢᱺ ᱑᱐ ᱱᱚᱵᱷᱮᱢᱵᱚᱨ ᱑᱙᱓᱔) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱨᱟᱡᱟᱨᱤᱭᱟᱹᱭ ᱛᱟᱦᱮᱸ ᱠᱟᱱᱟ ᱟᱨ ᱯᱟᱹᱪᱷᱮ ᱵᱟᱝᱞᱟ ᱯᱚᱱᱚᱛ ᱨᱮᱱ ᱢᱟᱨᱮ ᱯᱚᱱᱚᱛ ᱜᱚᱢᱠᱮ| ᱩᱱᱤ ᱫᱚ ᱯᱟᱪᱷᱮ ᱵᱟᱝᱞᱟ ᱨᱮᱱ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱒᱔ ᱡᱩᱞᱟᱭ ᱒᱐᱑᱔ ᱢᱟᱹᱦᱤᱛ ᱨᱮ ᱠᱤᱨᱭᱟᱹᱭ ᱦᱟᱛᱟᱣ ᱞᱮᱫᱟ|  ᱤᱱᱟᱹ ᱥᱮᱨᱢᱟ ᱨᱮ ᱜᱮ ᱒᱗ ᱱᱚᱵᱷᱮᱢᱵᱚᱨ ᱢᱟᱹᱦᱤᱛ ᱨᱮ ᱵᱤᱦᱟᱨ ᱯᱚᱱᱚᱛ ᱨᱮᱱ ᱯᱚᱱᱚᱛ ᱜᱚᱢᱠᱮᱭᱮ ᱦᱚᱭ ᱞᱮᱱᱟ| ᱩᱱᱤ ᱫᱚ ᱢᱤᱡᱩᱨᱟᱢ ᱨᱮᱱ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱔ ᱮᱯᱨᱤᱞ ᱒᱐᱑᱕ ᱨᱮ ᱠ ᱚᱡᱚᱜ ᱵᱟᱦᱟᱞ ᱞᱮᱫᱮᱭᱟ| ᱩᱱᱤ ᱫᱚ [[ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ]] ᱨᱮᱱ ᱢᱟᱨᱮ ᱜᱟᱹᱠᱷᱩᱲ ᱟᱹᱜᱽᱣᱟᱹᱱᱮ ᱛᱟᱦᱮᱸ ᱠᱟᱱᱟ| ᱤᱱᱟᱹ ᱢᱟᱬᱟᱝ ᱩᱱᱤ ᱫᱚ ᱩᱛᱛᱚᱨ ᱯᱨᱚᱫᱮᱥ ᱯᱚᱱᱚᱛ ᱨᱮᱭᱟᱜ ᱯᱚᱱᱚᱛ ᱫᱚᱨᱵᱟᱨ ᱨᱮ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮ ᱫᱟᱹᱭᱤᱠ ᱵᱷᱟᱨᱮ ᱜᱚᱜ ᱞᱮᱫᱟ|
==ᱮᱥᱠᱟᱨ ᱡᱤᱭᱚᱱ==
ᱩᱱᱤ ᱫᱚ ᱮᱞᱟᱦᱟᱵᱟᱫᱽ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱯᱟᱱᱰᱤᱛ ᱦᱟᱨᱤᱥ ᱪᱚᱱᱫᱽᱨᱚ ᱛᱨᱤᱯᱟᱴᱷᱤ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱥᱨᱤᱢᱚᱛᱤ ᱥᱤᱣᱟ ᱫᱮᱣᱤ ᱛᱟᱦᱮᱸ ᱠᱟᱱ ᱛᱟᱭᱟ| 

ᱠᱮᱥᱟᱨᱤ ᱱᱟᱛᱷ ᱛᱨᱤᱯᱟᱴᱷᱤ ᱫᱚ ᱥᱩᱫᱷᱟ ᱱᱟᱛᱷ ᱛᱨᱤᱯᱟᱴᱷᱤ ᱥᱟᱶᱮ ᱵᱟᱯᱞᱟ ᱟᱠᱟᱱᱟ ᱟᱨ ᱩᱱᱠᱤᱱ ᱨᱮᱱ ᱫᱚ ᱯᱮᱭᱟ ᱦᱚᱱ ᱦᱚᱯᱚᱱ ᱠᱚ ᱢᱮᱱᱟᱜ ᱠᱤᱱ ᱛᱟᱹᱠᱤᱱᱟᱹ|
==ᱨᱟᱡᱟᱨᱤ ᱠᱮᱨᱤᱭᱟᱨ==
ᱩᱱᱤ ᱫᱚ ᱩᱛᱛᱚᱨ ᱯᱨᱚᱫᱮᱥ ᱯᱚᱱᱚᱛ ᱨᱮ ᱯᱚᱱᱚᱛ ᱫᱚᱨᱵᱟᱨᱤᱭᱟᱹ ᱞᱮᱠᱟ ᱛᱮ ᱢᱚᱬᱮ ᱫᱷᱟᱣ ᱵᱟᱪᱷᱟᱣ ᱵᱮᱜᱟᱨ ᱠᱟᱛᱮ ᱠᱚ ᱠᱳᱞ ᱞᱮᱫᱮᱭᱟ, ᱑᱙᱗᱗ ᱥᱮᱨᱢᱟ ᱠᱷᱚᱱ ᱑᱙᱘᱐ ᱥᱮᱨᱢᱟ ᱦᱟᱹᱵᱤᱡ, ᱑᱙᱘᱙ ᱥᱮᱨᱢᱟ ᱠᱷᱚᱱ ᱑᱙᱙᱑ ᱥᱮᱨᱢᱟ ᱦᱟᱹᱵᱤᱡ, ᱑᱙᱙᱑ ᱥᱮᱨᱢᱟ ᱠᱷᱚᱱ ᱑᱙᱙᱒ ᱥᱮᱨᱢᱟ ᱦᱟᱹᱵᱤᱡ, ᱑᱙᱙᱓ ᱥᱮᱨᱢᱟ ᱠᱷᱚᱱ ᱑᱙᱙᱙᱕ ᱥᱮᱨᱢᱟ ᱦᱟᱹᱵᱤᱡ, ᱑᱙᱙᱖ ᱥᱮᱨᱢᱟ ᱠᱷᱚᱱ ᱒᱐᱐᱑ ᱥᱮᱨᱢᱟ ᱦᱟᱹᱵᱤᱡ ᱟᱨ ᱒᱐᱐᱒ ᱥᱮᱨᱢᱟ ᱠᱦᱚᱱ ᱒᱐᱐᱗ ᱦᱟᱹᱵᱤᱡ| ᱩᱱᱤ ᱫᱚ ᱩᱛᱛᱯᱨ ᱯᱨᱚᱫᱮᱥ ᱯᱚᱱᱚᱛ ᱫᱚᱨᱫᱟᱨ ᱨᱮ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮ ᱑᱙᱙᱑ ᱥᱮᱨᱢᱟ ᱠᱷᱚᱱ ᱑᱙᱙᱓ ᱥᱮᱨᱢᱟ ᱦᱟᱹᱵᱤᱡ, ᱑᱙᱙᱗ ᱥᱮᱨᱢᱟ ᱠᱷᱚᱱ ᱒᱐᱐᱒ ᱥᱮᱨᱢᱟ ᱦᱟᱹᱵᱤᱡ ᱟᱨ ᱢᱮᱹᱭ ᱒᱐᱐᱒ ᱥᱮᱨᱢᱟ ᱠᱷᱚᱱ ᱢᱟᱨᱪ ᱒᱐᱐᱔ ᱥᱮᱨᱢᱟ ᱦᱟᱹᱵᱤᱡ ᱛᱮ ᱫᱟᱭᱤᱠ ᱵᱷᱟᱨᱮ ᱦᱟᱛᱟᱣ ᱞᱮᱫᱟ| ᱩᱱᱤ ᱫᱚ ᱟᱨ ᱦᱚᱸ ᱩᱛᱛᱚᱨ ᱯᱨᱚᱫᱮᱥ ᱨᱮ Institutional finance and Sales Tax ᱢᱚᱱᱛᱨᱤ ᱞᱮᱠᱟ ᱛᱮ ᱫᱟᱭᱤᱠ ᱵᱷᱟᱨᱮ ᱦᱟᱛᱟᱣ ᱞᱮᱫᱟ, ᱑᱙᱗᱗ ᱥᱮᱨᱢᱟ ᱠᱷᱚᱱ ᱑᱙᱗᱙ ᱥᱮᱨᱢᱟ ᱦᱟᱹᱵᱤᱡ ᱯᱚᱱᱚᱛ ᱨᱮ [[ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ]] ᱥᱚᱨᱠᱟᱨ ᱪᱟᱞᱟᱣ ᱚᱠᱛᱮ | ᱩᱱᱤ ᱫᱚ ᱟᱡ ᱮᱥᱠᱟᱨ ᱢᱚᱱᱛᱨᱤ ᱜᱮ ᱛᱟᱦᱮᱸ ᱠᱟᱱᱟ ᱚᱠᱚᱭ ᱫᱚ ᱯᱮ ᱫᱷᱟᱣ ᱦᱟᱹᱵᱤᱡ ᱵᱤᱫᱷᱟᱱ ᱥᱚᱵᱷᱟ ᱜᱟᱞᱚᱪᱤᱭᱟᱹ ᱦᱚᱸ ᱠᱚ ᱵᱟᱦᱟᱞ ᱞᱮᱫᱮ|  ᱑᱔ ᱡᱩᱞᱟᱭ ᱒᱐᱑᱔ ᱨᱮ ᱩᱱᱤ ᱫᱚ ᱯᱟᱪᱷᱮ ᱵᱟᱝᱞᱟ ᱯᱚᱱᱚᱛ ᱨᱮ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱠᱚ ᱚᱡᱚᱜ ᱵᱟᱦᱟᱞ ᱞᱮᱫᱮᱭᱟ|  ᱒᱗ ᱱᱚᱵᱷᱮᱢᱵᱚᱨ ᱒᱐᱑᱔ ᱢᱟᱹᱦᱤᱛ ᱨᱮ ᱩᱱᱤ ᱫᱚ ᱵᱤᱦᱟᱨ ᱯᱚᱱᱚᱛ ᱨᱮᱱ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱠᱚ ᱚᱡᱚᱜ ᱵᱟᱦᱟᱞ ᱞᱮᱫᱮᱭᱟ| ᱖ ᱡᱟᱱᱩᱣᱟᱨᱤ ᱒᱐᱑᱕ ᱢᱟᱹᱦᱤᱛ ᱦᱤᱞᱚᱜ ᱢᱮᱜᱷᱟᱞᱚᱭ ᱯᱚᱱᱚᱛ ᱨᱮᱱ ᱯᱚᱱᱚᱛ ᱜᱚᱢᱠᱮ ᱞᱮᱠᱟ ᱛᱮ ᱠᱚ ᱚᱡᱚᱜ ᱵᱟᱦᱟᱞ ᱞᱮᱫᱮᱟᱭᱟ|
