== ᱚᱦᱬᱮ == 
== ᱟᱭᱳ ᱚᱦᱬᱮ ==
ᱡᱟᱱᱟᱢ ᱟᱭᱳ ᱜᱳᱢ ᱡᱟᱱᱟᱢ ᱠᱤᱫᱤᱧ,
ᱠᱚᱞᱮ ᱵᱟᱞᱮᱨᱮᱢ ᱦᱟᱨᱟ ᱠᱤᱫᱤᱧ,
ᱤᱧ ᱛᱟᱦᱮᱱ ᱫᱤᱥᱚᱢ ᱟᱭᱳ ᱜᱳ,
ᱪᱟᱜᱵᱟᱢ ᱮᱢᱟᱫᱤᱧ ᱾
ᱡᱟᱱᱟᱢ ᱟᱲᱟᱝ ᱴᱟᱲᱟᱝ ᱴᱟᱲᱟᱝ,
ᱢᱮᱱᱟᱜ ᱟᱠᱟᱱ ᱨᱟᱲᱟᱝ ᱨᱟᱲᱟᱝ,
ᱚᱞ ᱪᱤᱠᱤ ᱦᱚᱦᱚ ᱟᱢᱟ,
ᱫᱮᱞᱟᱝ ᱢᱟᱲᱟᱝ ᱢᱟᱲᱟᱝ ᱾
ᱥᱟᱨᱱᱟ ᱫᱷᱚᱨᱚᱢ ᱨᱤᱞᱟᱹ ᱢᱟᱞᱟ,
ᱥᱟᱶᱦᱮᱫ ᱢᱟ ᱵᱤᱨ ᱛᱟᱞᱟᱨᱮ,
ᱥᱚᱱᱟ ᱪᱟᱛᱚᱢᱛᱮ ᱩᱢᱩᱞ ᱠᱟᱜᱢᱮ,
ᱡᱟᱦᱮᱨ ᱢᱟ ᱜᱟᱲ ᱛᱟᱞᱟᱨᱮ ᱾

== ᱜᱩᱨᱩ ᱚᱦᱬᱮ ==
ᱡᱟᱱᱟᱢ ᱞᱮᱱᱟᱢ ᱨᱟᱜᱷᱩ ᱢᱩᱨᱢᱩ
ᱟᱢᱜᱮ ᱚᱞ ᱜᱩᱨᱩ,
ᱟᱞᱮ ᱥᱤᱠᱷᱟᱣ ᱮ ᱵᱷᱮᱡᱟ ᱞᱮᱫ ᱢᱮ,
ᱟᱢ ᱫᱚ ᱢᱟᱨᱟᱝ ᱵᱳᱨᱳ ᱾
ᱢᱟᱹᱢᱤ ᱨᱩᱯᱛᱮ ᱥᱮᱨᱢᱟ ᱵᱚᱝᱜᱟ,
ᱟᱢ ᱫᱚᱢ ᱟᱬᱜᱚ ᱞᱮᱱ,
ᱦᱤᱡᱩᱜ ᱦᱤᱡᱩᱜ ᱛᱮ ᱟᱞᱮ ᱜᱟᱫᱮ ᱛᱮ,
ᱟᱢ ᱫᱚᱢ ᱛᱟᱭᱚᱢ ᱞᱮᱱ ᱾
ᱮᱢᱟᱫ ᱞᱮᱭᱟᱢ ᱚᱞ ᱪᱤᱠᱤ,
ᱵᱤᱫᱩ ᱪᱟᱸᱫᱟᱱ ᱥᱟᱹᱠᱷᱤ,
ᱚᱠᱚᱭ ᱧᱮᱞ ᱛᱟᱢ ᱟᱢ ᱵᱟᱝᱠᱟᱱ,
ᱫᱩᱞᱟᱹᱲᱤ ᱪᱤᱠᱤ ᱾
