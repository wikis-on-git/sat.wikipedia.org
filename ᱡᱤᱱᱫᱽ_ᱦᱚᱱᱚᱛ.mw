'''ᱡᱤᱱᱫᱽ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ ᱦᱚᱨᱤᱭᱟᱬᱟ ᱯᱚᱱᱚᱛ ᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱡᱤᱱᱫᱽ ᱱᱟᱜᱽᱨᱟᱦᱟ ᱫᱚ ᱚᱸᱰᱮᱱᱟᱜ ᱪᱟᱪᱞᱟᱣ ᱦᱮᱰᱠᱩᱣᱟᱴᱚᱨ ᱠᱟᱱᱟ ᱾ ᱱᱚᱶᱟ ᱫᱚ ᱦᱤᱥᱟᱨ ᱠᱷᱚᱸᱰ ᱨᱮ ᱢᱮᱱᱟᱜᱼᱟ ᱟᱨ ᱑᱙᱖᱖ ᱥᱹᱦᱤᱛ ᱨᱮ ᱵᱮᱱᱟᱣ ᱟᱠᱟᱱᱟ ᱾ 
ᱥᱤᱠᱷ ᱥᱟᱢᱨᱟᱡᱽ ᱚᱠᱛᱚ ᱨᱮ ᱡᱤᱱᱫᱽ ᱫᱚ ᱦᱚᱨᱤᱭᱟᱬᱟ ᱯᱚᱱᱚᱛ ᱨᱮᱱᱟᱜ ᱨᱤᱫᱟᱹᱭ (heart) ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱦᱤᱱᱤᱫᱤ ᱰᱚᱨᱟ (belt) ᱥᱚᱱᱤᱯᱟᱴ, ᱨᱚᱦᱴᱟᱠ ᱟᱨ ᱦᱤᱥᱥᱟᱨ ᱥᱟᱶᱛᱮ ᱯᱩᱱ ᱟᱱᱟᱜ ᱦᱚᱱᱚᱛ ᱠᱟᱱᱟ ᱾

==ᱪᱷᱟᱹᱴᱭᱟᱹᱨ==
ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱫᱚ ᱱᱚᱶᱟ ᱨᱮᱱᱟᱜ ᱦᱮᱰ ᱠᱩᱣᱟᱴᱚᱨ ᱱᱟᱜᱽᱨᱟᱦᱟ ᱡᱤᱱᱫᱽ ᱠᱷᱚᱱ ᱟᱹᱜᱩ ᱟᱠᱟᱱᱟ, ᱡᱟᱦᱟᱸ ᱫᱚ ᱡᱟᱹᱭᱱᱛᱯᱩᱨᱤ ᱠᱷᱚᱱ ᱦᱮᱡ ᱟᱠᱟᱱᱟ ᱾ ᱱᱚᱝᱠᱟ ᱦᱚᱸ ᱠᱚ ᱢᱮᱻᱱᱟ ᱪᱤ ᱱᱚᱶᱟ ᱫᱚ [[ᱢᱟᱦᱟᱵᱷᱟᱨᱚᱛ]] ᱚᱠᱛᱚ ᱨᱮ ᱵᱩᱱᱤᱭᱟᱹᱫ ᱞᱮᱱ ᱛᱟᱦᱮᱸᱫ ᱾ ᱯᱟᱹᱨᱩᱠᱷᱤᱭᱟᱹ ᱠᱚᱣᱟᱜ ᱞᱟᱹᱭ ᱞᱮᱠᱟᱛᱮ ᱡᱟᱹᱭᱱᱛ ᱫᱮᱵᱤ (ᱡᱤᱛᱠᱟᱹᱨ ᱨᱤᱱᱤᱡ ᱵᱳᱸᱜᱟ) ᱧᱩᱛᱩᱢ ᱛᱮ ᱯᱟᱱᱰᱚᱵᱽ (Pandava) ᱠᱚ ᱢᱩᱸᱫᱽᱨᱤ (temple) ᱠᱚ ᱵᱮᱱᱟᱣ ᱞᱮᱫ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱡᱤᱛᱠᱟᱹᱨᱚᱜ ᱞᱟᱹᱜᱤᱫ ᱠᱚ ᱱᱮᱸᱦᱚᱨ ᱡᱚᱦᱟᱨᱟᱭ ᱠᱟᱱ ᱛᱟᱦᱮᱱᱫ ᱟᱨ ᱠᱚᱣᱨᱚᱵᱽ ᱠᱚ ᱥᱟᱹᱣ ᱛᱩᱯᱩᱫ ᱠᱚ ᱪᱟᱞᱟᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟ ᱢᱩᱸᱫᱽᱨᱤ ᱡᱟᱯᱟᱜ ᱨᱮ ᱱᱟᱜᱽᱨᱟᱦᱟ ᱵᱮᱱᱟᱣ ᱮᱱᱟ ᱟᱨ ᱚᱱᱟ ᱨᱮᱱᱟᱜ ᱧᱩᱛᱩᱢ ᱫᱚ '''ᱡᱟᱹᱭᱱᱛᱯᱩᱨᱤ''' ᱠᱚ ᱫᱚᱦᱚ ᱠᱮᱫᱼᱟ, ᱡᱟᱦᱟᱸ ᱫᱚ ᱱᱤᱛᱚᱜ '''ᱡᱤᱱᱫᱽ''' ᱢᱮᱱᱛᱮ ᱠᱚ ᱵᱟᱰᱟᱭᱮᱫᱼᱟ ᱾
