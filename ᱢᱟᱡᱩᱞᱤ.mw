
[[File:Way To Majuli.jpg|thumb|right|200px|[[ᱡᱚᱨᱦᱟᱴ]] ᱱᱟᱝᱜᱽᱨᱟᱦᱟ ᱠᱷᱚᱱ ᱢᱟᱡᱩᱞᱤ ᱥᱮᱱᱚᱜ ᱦᱚᱨ]] ᱢᱟᱡᱚᱞᱤ ᱫᱚ ᱟᱥᱟᱢ ᱯᱚᱱᱚᱛ ᱨᱮᱭᱟᱜ [[ᱵᱨᱚᱦᱢᱚᱯᱩᱛᱨᱚ ᱜᱟᱰᱟ]] ᱛᱟᱞᱟ ᱨᱮ ᱢᱮᱱᱟᱜ ᱜᱟᱰᱟ ᱴᱟᱹᱯᱩ ᱟᱨ ᱟᱥᱟᱢ ᱯᱚᱱᱚᱛ ᱱᱟᱣᱟ ᱵᱮᱱᱟᱣ ᱡᱤᱞᱟᱹ ᱠᱟᱱᱟ | 27 ᱡᱩᱱ 2016 ᱢᱟᱹᱦᱤᱛ ᱦᱤᱞᱚᱜ ᱢᱩᱠᱷᱭᱟᱹ ᱢᱚᱱᱛᱨᱤ ᱥᱚᱨᱵᱟᱱᱚᱱᱫᱚ ᱥᱚᱱᱣᱟᱞ ᱜᱚᱢᱠᱮ ᱢᱟᱡᱩᱞᱤ ᱫᱚ ᱢᱤᱫ ᱴᱮᱱ  ᱡᱤᱞᱟᱹ ᱢᱮᱱ ᱛᱮ ᱞᱟᱹᱭ ᱡᱟᱹᱦᱤᱨ ᱠᱮᱫ ᱛᱮ ᱢᱟᱡᱩᱞᱤ ᱥᱤᱧᱩᱛ ᱨᱮᱱᱟᱜ ᱯᱟᱹᱦᱤᱞ ᱜᱟᱰᱟ ᱴᱟᱹᱯᱩ ᱡᱤᱞᱟᱹ ᱦᱩᱭᱮᱱᱟ  ᱟᱨ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱞᱮᱠᱷᱟ 33 ᱜᱚᱴᱟᱝ ᱦᱩᱭᱮᱱᱟ |<ref>{{cite news | url=http://hindustantimes.com/indianews/assam-majuli-to-become-india-s-first-river-island-district/story-hzFoxSUxh3IpRpSeIqrhtM.html | title=Assam: Majuli becomes 1st river island district of India| work=[[Hindustan Times]] | date=27 June 2016| accessdate=28 June 2016| location=[[Guwahati]]}}</ref> ᱢᱟᱲᱟᱝ ᱫᱚ ᱱᱚᱣᱟ ᱡᱚᱨᱦᱟᱴ ᱡᱤᱞᱟᱹ ᱨᱮᱱᱟᱜ ᱢᱤᱫ ᱢᱚᱦᱩᱠᱢᱟ ᱛᱟᱦᱮ' ᱠᱟᱱᱟ | ᱢᱟᱡᱚᱞᱤ ᱫᱚ "ᱥᱚᱛᱨᱚ ᱱᱟᱝᱜᱽᱨᱟᱦᱟ" ᱦᱚ ᱠᱚ ᱢᱮᱛᱟᱣᱟᱜ ᱜᱮᱭᱟ, ᱪᱮᱫᱟᱜ ᱥᱮ ᱱᱚᱣᱟ ᱡᱟᱭᱜᱟ ᱠᱷᱚᱱ ᱱᱚᱵᱚ-ᱵᱚᱭᱥᱱᱚᱵᱽ ᱫᱷᱚᱨᱚᱢ ᱨᱮᱱ ᱵᱟᱵᱟᱱᱫᱷᱟᱣᱤᱡ ᱥᱷᱨᱤ ᱢᱚᱱᱛᱚ ᱥᱚᱝᱠᱚᱨ ᱫᱮᱣ ᱟᱨ ᱩᱱᱤ ᱨᱮᱱ ᱪᱮᱞᱟ ᱢᱟᱫᱷᱚᱵᱽ ᱫᱮᱣ ᱫᱷᱚᱨᱚᱢ ᱠᱤᱱ ᱯᱟᱥᱱᱟᱣ ᱞᱮᱫᱟ | ᱟᱨ ᱟᱹᱰᱤ ᱟᱭᱢᱟ ᱱᱚᱵᱚ-ᱵᱚᱭᱥᱱᱚᱵᱽ ᱫᱷᱚᱨᱚᱢ ᱨᱮᱭᱟᱜ ᱫᱮᱣᱟ ᱚᱲᱟᱜ ᱛᱟ'ᱦᱟ' "ᱥᱚᱛᱨᱚ" ᱠᱤᱱ ᱵᱮᱱᱟᱣ ᱞᱮᱫᱟ |

==ᱱᱟᱜᱟᱢ==
ᱢᱟᱡᱩᱞᱤ ᱜᱟᱪᱟ ᱴᱟ.ᱯᱩ ᱜᱚᱬᱦᱚᱱᱚᱜ ᱢᱟᱲᱟᱝ ᱨᱮ ᱫᱤᱦᱤᱝ ᱟᱨ [[ᱵᱨᱚᱢᱦᱚᱯᱩᱛᱨᱚ ᱜᱟᱰᱟ]] ᱛᱟᱞᱟ ᱨᱮᱭᱟᱜ ᱡᱟᱭᱜᱟ ᱜᱮ ᱢᱟᱡᱟᱞᱤ ᱥᱮ ᱢᱚᱡᱟᱞᱤ ᱠᱚ ᱢᱮᱛᱟᱣᱟᱜ ᱠᱟᱱ ᱛᱟ'ᱦᱮᱱᱟ | "ᱢᱟᱡᱩᱞᱤ" ᱧᱩᱛᱩᱢ ᱚᱢᱚᱱ ᱥᱟᱶᱦᱮᱫ ᱯᱟᱥᱴᱟ ᱠᱷᱚᱱ ᱚᱛᱤᱞ ᱪᱚᱱᱫᱽᱨᱚ ᱦᱟᱡᱚᱨᱤᱠᱟ ᱫᱮᱣ ᱥᱚᱱᱫᱷᱤ ᱠᱮᱪᱮᱫ ᱠᱟᱛᱮ ᱩᱫᱩᱜ ᱟᱠᱟᱫᱟ ᱡᱮᱞᱮᱠᱟ - "ᱢᱟ" + "ᱡᱩᱞᱤ" = ᱢᱟᱡᱩᱞᱤ ᱫᱚ ᱦᱩᱭ ᱟᱠᱟᱱᱟ ᱵᱚᱞᱮ | ᱚᱠᱟ ᱨᱮ ᱫᱚ "ᱢᱟ" = ᱜᱚᱜᱚ ᱞᱩᱠᱷᱤ ᱟᱨ "ᱡᱩᱞᱤ" = ᱡᱚᱞᱳᱝᱟ/ᱢᱩᱨᱟᱹᱭ | ᱢᱤᱫ ᱚᱠᱛᱮ ᱪᱟᱥ ᱵᱟᱥ ᱛᱮ ᱟᱥᱮᱡ ᱛᱟᱥᱮ ᱚᱵᱚᱥᱛᱟ ᱦᱩᱭ ᱞᱮᱱ ᱛᱮ ᱢᱥᱡᱩᱞᱤ ᱫᱚ ᱜᱚᱜᱚ ᱞᱚᱠᱷᱤ ᱭᱟᱜ ᱢᱩᱨᱟᱹᱭ ᱢᱮᱱ ᱛᱮ ᱠᱚ ᱞᱮᱠᱷᱟᱭᱮᱫ ᱛᱟᱦᱮ'ᱱᱟ | ᱱᱚᱠᱩᱞ ᱪᱚᱱᱫᱽᱨᱚ ᱵᱷᱩ'ᱭᱟ ᱣᱟᱜ ᱵᱟᱨᱚ ᱵᱷᱩ'ᱭᱟ ᱦᱩᱰᱤᱧ ᱱᱟᱜᱟᱢ ᱨᱮ ᱥᱚᱨᱜᱚ ᱫᱮᱣ ᱡᱚᱭᱫᱷᱚᱢᱽ ᱥᱤᱝᱦᱚ ᱨᱟᱡᱚᱜ ᱠᱟᱱ ᱚᱠᱛᱮ ᱨᱮ ᱜᱮ ᱠᱟᱹᱴᱤᱡ ᱴᱟᱹᱯᱩ ᱠᱷᱚᱱ ᱢᱟᱨᱟᱝ ᱴᱟᱹᱯᱩ ᱜᱚᱲᱦᱚᱱ ᱞᱮᱱᱟ <ref>নকুল চন্দ্ৰ ভূঞা ৰচনা সমগ্ৰ</ref>|Gazetter of Bengal and North East India ᱨᱮᱭᱟᱜ ᱰᱚᱜᱚᱨ ᱠᱷᱚᱱ ᱵᱟᱰᱟᱭᱚᱜ ᱠᱟᱱᱟ ᱵᱟᱝᱢᱟ 1901 ᱥᱮᱨᱢᱟ ᱨᱮ ᱢᱟᱡᱩᱞᱤ ᱨᱮᱭᱟᱜ ᱞᱮᱠᱷᱟ ᱡᱚᱠᱷᱟ ᱫᱚ 485 ᱪᱟᱹᱣᱠᱟᱹ ᱢᱟᱭᱮᱞ ᱛᱟᱦᱮ' ᱠᱟᱱᱟ |

==ᱚᱛᱱᱚᱛ ᱰᱚᱜᱚᱨ==
ᱢᱟᱡᱩᱞᱤ 26° 48° ᱠᱷᱚᱱ 27° 12° ᱠᱚ'ᱭᱮ' ᱚᱠᱷᱟᱝᱥᱚ ᱟᱨ 93° 39° ᱫᱨᱟᱜᱷᱤᱢᱟᱝᱥᱚ ᱨᱮ ᱢᱮᱱᱟᱜ-ᱟ | ᱟᱥᱟᱢ ᱨᱮᱭᱟᱜ ᱡᱚᱨᱦᱟᱴ ᱡᱤᱞᱟ. ᱨᱮᱭᱟᱜ ᱠᱚ'ᱭᱮ' ᱯᱟᱥᱴᱟ ᱨᱮ ᱢᱟᱡᱩᱞᱤ ᱫᱚ ᱢᱮᱱᱟᱜ-ᱟ | ᱢᱟᱡᱩᱞᱤ ᱨᱮᱭᱟᱜ ᱴᱟ.ᱱᱰᱤᱚᱛ ᱨᱮᱭᱟᱜ ᱢᱩᱴᱷᱟ.ᱱ ᱫᱚ ᱠᱟᱨᱞᱟ ᱡᱚ ᱞᱮᱠᱟ ᱧᱮᱞᱚᱜ-ᱟ |  ᱢᱤᱫ ᱚᱠᱛᱮ ᱢᱟᱡᱩᱞᱤ ᱚᱛᱱᱚᱛ ᱨᱮᱭᱟᱜ  ᱞᱮᱠᱷᱟ ᱡᱚᱠᱷᱟ 1250 ᱪᱟ.ᱣᱠᱟ. ᱠᱤᱞᱚᱢᱤᱴᱟᱨ ᱛᱟ'ᱦᱮ' ᱠᱟᱱᱟ, ᱢᱮᱱ ᱠᱷᱟᱱ  ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱫᱷᱟᱥᱟᱣᱚᱜ ᱠᱷᱟᱠᱟᱱ ᱛᱮ 2012 ᱥᱮᱨᱢᱟ 508 ᱪᱟ.ᱣᱠᱟ. ᱠᱤᱞᱚᱢᱤᱴᱟᱨ ᱫᱷᱟᱥᱟᱣ ᱥᱟᱨᱮᱡ ᱠᱟᱱ ᱛᱟᱦᱮᱱᱟ | ᱱᱚᱣᱟ ᱨᱮᱭᱟᱜ ᱠᱚ'ᱭᱮ' ᱱᱟᱠᱷᱟ ᱨᱮ ᱞᱚᱠᱷᱤᱢ ᱯᱩᱨ ᱡᱤᱞᱟ. ᱟᱨ ᱫᱷᱮᱢᱟᱡᱤ ᱡᱤᱞᱟ., ᱮᱛᱚᱢ ᱨᱮ ᱡᱚᱨᱦᱟᱴ ᱡᱤᱞᱟ., ᱥᱟᱢᱟᱝ ᱨᱮ ᱥᱤᱵᱥᱟᱜᱚᱨ ᱡᱤᱞᱟ., ᱯᱟᱪᱷᱮ ᱨᱮ ᱜᱚᱞᱟᱜᱷᱟᱴ ᱟᱨ ᱥᱩᱱᱤᱛᱯᱩᱨ ᱦᱤᱞᱟ. |
==ᱦᱚᱭ ᱦᱤᱥᱤᱫ==
ᱢᱟᱡᱩᱞᱤ ᱨᱮᱭᱟᱜ ᱦᱚᱭ ᱦᱤᱥᱤᱫ ᱢᱮᱱ ᱞᱮᱠᱷᱟᱱ ᱢᱳᱭᱥᱩᱢᱤ ᱦᱚᱭ ᱦᱤᱥᱤᱫ ᱠᱟᱱᱟ |  ᱦᱚᱭ ᱦᱤᱥᱤᱫ ᱥᱟᱬᱮᱥ ᱯᱟᱥᱴᱟ ᱠᱷᱚᱱ ᱢᱮᱱ ᱞᱮᱠᱷᱟᱱ ᱩᱯᱚᱥᱚᱝᱠᱨᱟᱱᱛᱤᱭᱚ ᱢᱳᱣᱥᱩᱢᱤ ᱦᱚᱭ ᱦᱤᱥᱤᱫ ᱠᱚ ᱢᱮᱛᱟᱜ-ᱟ | ᱨᱤᱛᱩ ᱞᱮᱠᱥᱴᱟ ᱛᱮ ᱩᱛᱛᱟᱯ ᱵᱚᱱᱚᱫᱚᱞ ᱚᱜ ᱛᱮ ᱪᱟᱯ ᱟ.ᱨᱩ ᱯᱷᱮᱨᱟᱣ ᱦᱩᱭᱩᱜ ᱛᱮ ᱢᱳᱣᱥᱩᱢᱤ ᱦᱚᱭ ᱦᱤᱡᱩᱜ-ᱟ | ᱢᱟᱡᱩᱞᱤ ᱨᱮᱭᱟᱜ ᱦᱚᱭ ᱦᱤᱥᱤᱫ ᱟᱥᱚᱠᱟᱭ ᱛᱮ ᱞᱚᱞᱚ ᱟᱨ ᱩᱨᱜᱚᱢ ᱜᱮᱭᱟ | ᱨᱟᱵᱟᱝ ᱫᱤᱱ ᱨᱮ ᱫᱟᱜ ᱟᱨ ᱞᱚᱞᱚ ᱨᱮᱭᱟᱜ ᱢᱟᱛᱨᱟ ᱠᱚᱢᱚᱜ ᱥᱨᱡ ᱛᱮ  ᱨᱮᱭᱟᱲ ᱵᱟ.ᱰᱚᱜ-ᱟ |  ᱞᱚᱞᱚ ᱫᱤᱱ ᱨᱮ ᱢᱟᱡᱩᱞᱤ ᱞᱚᱞᱚ-ᱨᱟᱵᱟᱝ ᱨᱮᱭᱟᱜ ᱡᱚᱠᱷᱟ ᱫᱚ 22° ᱠᱷᱚᱱ 34° ᱥᱮᱞᱥᱤᱭᱟᱥ ᱛᱟᱦᱮᱱᱟ ᱟᱨ ᱨᱮᱭᱟᱲ ᱫᱤ 12° ᱠᱷᱚᱱ 10°  ᱦᱟ.ᱵᱤᱡ| ᱞᱮᱛᱟᱲ ᱜᱮ ᱢᱳᱣᱥᱩᱢᱤ ᱦᱚᱭ ᱚᱴᱟᱝᱚᱜ ᱛᱮ ᱢᱟᱡᱩᱞᱤ ᱨᱮ 300 ᱥᱮᱢᱴᱤᱢᱤᱴᱟᱨ ᱫᱚᱜ ᱧᱩᱨᱩᱜ-ᱟ |
==ᱫᱩᱥᱣᱟ. ᱜᱟᱛᱷᱟᱣ==
ᱢᱟᱡᱩᱞᱤ ᱨᱮ ᱱᱟᱦᱟᱜ ᱦᱚᱲ ᱞᱮᱠᱷᱟ 140,000 ᱢᱮᱱᱟᱜ ᱠᱚᱣᱟ | ᱢᱟᱡᱩᱞᱤ ᱨᱮ ᱫᱤᱥᱣᱟ. ᱜᱟᱛᱷᱟᱣ ᱢᱮᱥᱟ ᱜᱮᱭᱟ, ᱱᱚᱣᱟ ᱴᱷᱟ: ᱭ ᱨᱮ ᱟᱭᱢᱟ ᱡᱟ.ᱛ ᱨᱮᱱ ᱦᱚᱲ ᱠᱚ ᱜᱤᱨᱟ.ᱵᱟᱥ ᱟᱠᱟᱱᱟ | ᱢᱤᱥᱤᱝ ᱡᱟ.ᱛ ᱵᱟ.ᱲᱛᱤ ᱢᱮᱱᱟᱜ ᱠᱚ ᱨᱮ ᱦᱚ' , ᱥᱟᱫᱷᱟᱨᱚᱱ ᱜᱟᱛᱟᱠ ᱨᱮᱱ ᱦᱚᱲ ᱦᱚ ᱢᱮᱱᱟᱜ ᱠᱚ ᱜᱮᱭᱟ,  ᱥᱚᱱᱣᱟᱞ ᱠᱟᱥᱟᱨᱤ, ᱫᱮᱣᱨᱤ ᱟᱨ ᱥᱟᱶᱛᱮ ᱟᱫᱚᱢ ᱦᱤᱱᱫᱩ ᱵᱟᱝᱟᱞᱤ ᱟᱨ ᱱᱮᱯᱟᱞᱤ ᱜᱟᱛᱟᱠ ᱨᱮᱱ ᱦᱚᱲ ᱦᱚ" ᱢᱮᱱᱟᱜ ᱠᱚᱣᱟ |
==ᱥᱟᱜᱟᱲᱚᱢ==
ᱢᱟᱡᱩᱞᱤ ᱦᱟ.ᱵᱤᱡᱤ ᱡᱚᱨᱦᱟᱴ ᱟᱨ ᱞᱚᱠᱷᱤᱢ ᱯᱩᱨ ᱵᱟᱱᱟᱨ ᱱᱟᱠᱷᱟ ᱛᱮᱢ ᱥᱮᱱ ᱫᱟᱲᱮᱭᱟᱜ-ᱟ | ᱡᱚᱨᱦᱟᱴ ᱠᱷᱚᱱ ᱥᱮᱱᱚᱜ ᱞᱟ.ᱜᱤᱫ ᱱᱟᱝᱜᱨᱟᱦᱟ ᱨᱮᱭᱟᱜ ᱩᱯᱚᱠᱚᱱᱴᱷᱚ ᱱᱤᱢᱟᱛ ᱜᱷᱟᱴ ᱠᱷᱚᱱ ᱯᱷᱮᱨᱤ ᱨᱮ ᱵᱨᱚᱢᱦᱚᱯᱩᱛᱨᱚ  ᱜᱟᱰᱟ ᱛᱮ ᱟ.ᱰᱤ ᱨᱟ.ᱥᱠᱟ. ᱥᱟᱝᱜᱷᱟᱨ ᱦᱩᱭᱩᱜ-ᱟ | ᱱᱤᱢᱟᱛᱤ ᱠᱷᱚᱱ ᱢᱥᱡᱩᱞᱤ ᱨᱮᱭᱟᱜ  ᱠᱚᱢᱞᱟᱵᱟᱨᱤ, ᱫᱚᱠᱷᱤᱱᱟ ᱯᱚᱴ, ᱥᱚᱢᱩᱭᱢᱟᱨᱤ, ᱚᱯᱷᱚᱞᱟᱢᱩᱠᱷ, ᱥᱟᱞᱢᱟᱨᱟ, ᱯᱷᱩᱞᱚᱱᱤ(ᱵᱚᱜᱚᱨᱤ ᱜᱩᱨᱤ) ᱮᱢᱟᱱ ᱜᱷᱟᱴ ᱠᱚ ᱛᱮ ᱵᱚᱱ ᱥᱮᱱ ᱫᱟᱲᱮᱭᱟᱜ-ᱟ | ᱥᱟᱝᱜᱷᱟᱨᱤᱭᱟ. ᱠᱚ ᱥᱟᱶᱛᱮ ᱦᱚ' ᱦᱩᱰᱤᱧ ᱜᱟ.ᱰᱤ ᱯᱟᱨᱚᱢ ᱨᱮᱱᱟᱜ ᱵᱮᱵᱚᱥᱛᱟ ᱢᱮᱱᱟᱜ-ᱟ ᱯᱷᱮᱨᱤ ᱨᱮ | ᱱᱷᱟᱛᱮ, ᱞᱚᱠᱷᱤᱢᱯᱩᱨ ᱠᱷᱚᱱ ᱞᱩᱭᱤᱛ ᱟᱨ ᱠᱷᱟᱵᱚᱞᱩ ᱧᱩᱛᱩᱢᱟᱱ ᱵᱟᱨᱭᱟ ᱜᱷᱟᱴ ᱯᱟᱨᱚᱢ ᱦᱩᱭᱩᱜ-ᱟ |ᱞᱚᱠᱷᱤᱢᱯᱩᱨ ᱡᱤᱞᱟ. ᱨᱮᱭᱟᱜ ᱵᱤᱦᱯᱩᱨᱤᱭᱟ ᱥᱮᱡ ᱞᱮᱠᱟ ᱛᱮ ᱢᱟᱡᱩᱞᱤ ᱥᱮᱱᱚᱜ ᱢᱤᱫ ᱴᱮᱱ ᱰᱟᱦᱟᱨ ᱦᱚ' ᱢᱮᱱᱟᱜ-ᱟ |
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱚᱛᱱᱚᱛ]]
