ᱰᱷᱟᱰᱨᱟ (ᱤᱝᱨᱟᱹᱡᱤ: Skeleton) ᱫᱚ ᱦᱚᱭᱚᱜ ᱠᱟᱱᱟ ᱡᱟᱝ ᱛᱮ ᱥᱟᱡᱟᱣ ᱟᱠᱟᱱ ᱢᱤᱫᱴᱮᱱ ᱢᱟᱱᱣᱟ ᱥᱮ ᱡᱤᱭᱟᱹᱭᱟᱜ ᱦᱚᱲᱢᱚ| ᱫᱦᱟᱰᱨᱟ ᱫᱚ ᱵᱟᱨ ᱞᱮᱠᱟᱱᱟᱺ ᱢᱤᱫ ᱫᱚ ᱵᱟᱦᱨᱮ ᱰᱷᱟᱰᱨᱟ, ᱚᱠᱟ ᱫᱚ ᱵᱟᱦᱨᱮ ᱠᱷᱚᱱ ᱥᱟᱡᱟᱣ ᱟᱠᱟᱱ ᱟᱨ ᱢᱤᱫᱴᱮᱱ ᱫᱚ ᱦᱚᱭᱚᱜ ᱠᱟᱱᱟ ᱵᱷᱤᱛᱟᱹᱨ ᱰᱷᱟᱰᱨᱟ, ᱱᱤᱭᱟᱹ ᱫᱚ ᱩᱱᱤ ᱡᱤᱭᱟᱹᱞᱤᱭᱟᱜ ᱵᱷᱤᱛᱟᱹᱨ ᱦᱚᱲᱢᱚ ᱥᱟᱟᱡᱟᱣ ᱟᱠᱟᱱᱟ|  ᱦᱟᱭᱰᱨᱚᱥᱠᱮᱞᱮᱴᱚ ᱟᱨ ᱥᱟᱭᱴᱚᱥᱠᱮᱞᱮᱴᱚᱱ ᱧᱩᱛᱩᱢᱟᱱ ᱵᱟᱨ ᱞᱮᱠᱟᱱ ᱰᱷᱟᱰᱨᱟ ᱢᱮᱱᱟᱜ-ᱟ ᱢᱮᱱᱛᱮ ᱵᱚᱱ ᱵᱟᱰᱟᱭ ᱟᱠᱟᱫᱟ| 
==ᱦᱟᱹᱴᱤᱧ==
===ᱵᱟᱦᱨᱮ ᱰᱷᱟᱰᱨᱟ===
ᱵᱟᱦᱨᱮ ᱰᱷᱟᱰᱨᱟ ᱫᱚ ᱦᱚᱲᱢᱚ ᱨᱮᱭᱟᱜ ᱵᱟᱦᱨᱮ ᱱᱟᱠᱷᱟ ᱨᱮ ᱛᱟᱦᱮᱱᱟ| ᱟᱭᱢᱟ ᱵᱤᱱ ᱡᱟᱝᱟᱱᱟᱜ ᱵᱟᱦᱨᱮ ᱰᱷᱟᱰᱨᱟ ᱨᱮ ᱛᱟᱦᱮᱱ ᱠᱟᱱᱟ| ᱱᱤᱭᱟᱹ ᱫᱚ ᱡᱤᱭᱟᱹᱞᱤᱭᱟᱜ ᱞᱮᱵᱽᱲᱮᱡ ᱦᱤᱸᱥ ᱠᱚ ᱵᱟᱦᱨᱮ ᱠᱷᱚᱱ ᱫᱟᱯᱟᱞ ᱠᱟᱛᱮᱜ-ᱮ ᱨᱩᱠᱷ᱾ᱭᱟᱹᱭᱮᱫ ᱠᱟᱱᱟ| ᱡᱤᱭᱟᱹᱞᱤᱭᱟᱜ ᱦᱚᱲᱢᱚ ᱡᱟᱱᱟᱢ ᱠᱷᱚᱱ ᱦᱟᱨᱟ ᱵᱩᱨᱩᱜ ᱥᱟᱶ ᱥᱟᱶᱛᱮ ᱟᱫᱚᱢ ᱵᱟᱦᱨᱮ ᱰᱷᱟᱰᱨᱟ ᱨᱮᱭᱟᱜ ᱜᱚᱲᱦᱚᱱ ᱦᱚᱸ ᱦᱟᱨᱟ ᱤᱫᱤᱜ-ᱟ, ᱢᱤᱫ ᱵᱟᱨ ᱦᱩᱰᱤᱧ ᱞᱮᱧᱚᱜ ᱰᱩᱰᱟᱹᱝᱚᱜ ᱠᱚ ᱥᱟᱛᱷᱟᱢ ᱨᱮ ᱦᱚᱸ ᱱᱚᱝᱠᱟ ᱜᱮ ᱦᱚᱭᱚᱜ-ᱟ| ᱠᱟᱭᱴᱤᱱ, ᱠᱮᱞᱥᱤᱭᱟᱢ ᱨᱮᱭᱟᱜ ᱡᱚᱲᱟ, ᱮᱢᱟᱱ ᱫᱩᱨᱤᱵᱽ ᱠᱚ ᱛᱮ ᱵᱟᱦᱨᱮ ᱰᱷᱟᱰᱨᱟ ᱫᱚ ᱵᱮᱱᱟᱣ ᱟᱠᱟᱱᱟ| 

ᱞᱮᱧᱚᱜ-ᱰᱩᱱᱰᱟᱹᱝᱚᱝ ᱠᱚ ᱫᱚ ᱰᱷᱟᱰᱨᱟ ᱛᱮ ᱮᱠᱮᱱ ᱫᱩᱜ ᱥᱩᱢᱩᱝ ᱫᱚ ᱵᱟᱝ, ᱱᱤᱭᱟᱹ ᱵᱮᱜᱚᱨ ᱦᱚᱸ ᱡᱤᱞ ᱡᱚᱲᱟᱣ ᱨᱮᱭᱟᱜ ᱜᱟᱹᱫᱤ, ᱨᱚᱦᱚᱲᱚᱜ ᱠᱷᱚᱱ ᱠᱷᱚᱱ ᱵᱟᱧᱪᱟᱣ ᱞᱟᱹᱜᱤᱫ ᱫᱟᱜ ᱫᱟᱨᱟᱢ ᱟᱨ ᱦᱚᱭ ᱦᱤᱥᱤᱫ  ᱨᱤ ᱮᱠᱴ ᱨᱮ ᱪᱮᱦᱟᱣ ᱞᱮᱠᱟᱭ ᱦᱚᱸᱭ ᱠᱟᱹᱢᱤᱭᱟ|


===ᱵᱷᱤᱛᱟᱹᱨ ᱰᱷᱟᱰᱨᱟ===
ᱵᱷᱤᱛᱟᱹᱨ ᱰᱷᱟᱰᱨᱟ ᱫᱚ ᱦᱚᱭᱚᱜ ᱠᱟᱱᱟ ᱡᱤᱭᱟᱹᱞᱤᱭᱟᱜ ᱡᱟᱝ ᱨᱮᱭᱟᱜ ᱵᱷᱤᱛᱟᱹᱨ ᱜᱚᱲᱦᱚᱱ, ᱵᱩᱞᱩᱝ ᱞᱮᱠᱟᱱ ᱫᱩᱨᱤᱵᱽ ᱛᱮ ᱥᱟᱡᱟᱣ ᱟᱠᱟᱱ ᱟᱨ ᱢᱤᱫ ᱞᱮᱠᱟᱱ ᱡᱟᱝ ᱨᱮᱭᱟᱜ ᱜᱩᱱ ᱠᱟᱱᱟ| ᱜᱚᱲᱦᱚᱱ ᱨᱮ ᱢᱮᱱᱠᱷᱟᱱ ᱵᱷᱤᱛᱟᱹᱨ ᱰᱷᱟᱰᱨᱟ ᱟᱹᱰᱤ ᱵᱷᱮᱱᱮᱜᱟᱨ ᱜᱮ ᱧᱮᱞᱚᱜ-ᱟ, ᱮᱱ ᱨᱮ ᱦᱚᱸ ᱡᱚᱛᱚ ᱯᱟᱦᱴᱟ ᱨᱮᱭᱟᱜ ᱠᱟᱹᱢᱤ ᱦᱚᱭᱚᱜ ᱠᱟᱱᱟ ᱢᱚᱡᱽ ᱛᱮ ᱡᱟᱝ ᱥᱟᱡᱟᱣ ᱫᱚᱦᱚᱭ ᱟᱨ ᱱᱤᱭᱟᱹ ᱫᱚ ᱡᱤᱞ ᱞᱟᱫᱮ ᱨᱮᱭᱟᱜ ᱢᱤᱫ ᱠᱟᱹᱢᱤ ᱦᱚᱨᱟ ᱠᱟᱱᱟ| ᱢᱤᱫᱴᱮᱱ ᱥᱳᱛᱤ ᱵᱷᱤᱛᱟᱹᱨ ᱰᱷᱟᱰᱨᱟ ᱢᱮᱡᱚᱰᱟᱨᱢᱮᱞ ᱦᱚᱛᱮ ᱛᱮ ᱦᱟᱨᱟ ᱵᱩᱨᱩᱜ ᱠᱟᱱᱟ| ᱮᱠᱟᱭᱱᱚᱰᱟᱨᱢ ᱟᱨ ᱠᱚᱨᱰᱮᱴ ᱠᱚ ᱨᱮ ᱫᱚ ᱵᱷᱤᱛᱟᱹᱨ ᱰᱷᱟᱰᱨᱟ ᱛᱟᱦᱮᱱᱟ|
===ᱦᱟᱭᱰᱨᱚ ᱥᱠᱮᱞᱮᱴᱚᱱ===
ᱦᱟᱭᱰᱨᱚ ᱥᱠᱮᱞᱮᱴᱚ (ᱫᱟᱜ ᱰᱷᱟᱰᱨᱟ) ᱫᱚ  ᱡᱤᱞ ᱛᱮ ᱫᱟᱯᱟᱞ ᱮᱥᱮᱫ ᱜᱮ ᱛᱟᱦᱮᱱᱟ, ᱯᱚᱴᱚᱢ ᱛᱟᱦᱮᱱ  ᱯᱩᱨᱟᱹ ᱞᱮᱵᱽᱲᱮᱡ ᱫᱩᱨᱤᱵᱽ ᱛᱮ ᱜᱚᱲᱦᱚᱱ ᱟᱠᱟᱱ ᱢᱤᱫᱴᱮᱱ ᱱᱟᱥᱮ ᱠᱮᱴᱮᱡ ᱜᱚᱲᱦᱚᱱ ᱠᱟᱱᱟ| ᱦᱚᱲᱢᱚ ᱨᱮᱭᱟᱜ ᱦᱤᱸᱥ ᱠᱚ ᱨᱮ ᱡᱮᱞᱮᱧ ᱛᱮ ᱟᱨ ᱜᱩᱞᱟᱹᱱᱰ ᱛᱮ ᱛᱟᱦᱮᱱ ᱡᱤᱞ ᱡᱚᱱᱚᱲ ᱟᱨ ᱯᱟᱥᱱᱟᱣᱚᱜ ᱛᱮ ᱡᱤᱞ ᱨᱮᱭᱟᱜ ᱦᱤᱡᱩᱜ ᱥᱮᱱᱚᱜ ᱦᱚᱭᱚᱜ ᱠᱟᱱᱟ| ᱱᱚᱝᱠᱟᱱ ᱰᱷᱟᱰᱨᱟ ᱛᱟᱟᱦᱮᱱ ᱢᱤᱫ ᱡᱤᱭᱟᱹᱞᱤ ᱫᱚ ᱠᱚ ᱦᱚᱭᱚᱜ ᱠᱟᱱᱟ ᱞᱮᱱᱰᱮᱫ|
===ᱥᱟᱭᱠᱚ ᱥᱠᱮᱞᱮᱴᱚ===
ᱥᱟᱭᱠᱚ ᱥᱠᱮᱞᱮᱴᱚᱱ (ᱡᱤᱞ ᱠᱷᱤᱫᱤ ᱰᱷᱟᱰᱨᱟ) ᱫᱚ ᱡᱤᱞ ᱠᱷᱤᱫᱤ ᱛᱷᱤᱨ ᱟᱨ ᱫᱩᱜ ᱫᱚᱦᱚᱭᱮᱫᱟ| ᱱᱚᱝᱠᱟᱱ ᱰᱷᱟᱰᱨᱟ ᱜᱚᱲᱦᱚᱱ ᱨᱮ ᱟᱹᱰᱤ ᱵᱷᱮᱱᱮᱜᱟᱨ ᱜᱮ ᱧᱮᱞᱚᱜ ᱠᱟᱱᱟ| ᱱᱤᱭᱟᱹ ᱫᱚ ᱡᱤᱞ ᱠᱷᱤᱫᱤ ᱨᱮᱭᱟᱜ ᱢᱩᱴᱷᱟᱹᱱ ᱵᱮᱱᱟᱣ ᱫᱚᱦᱚᱭᱮᱫᱟᱭ, ᱟᱨ ᱫᱩᱜ ᱫᱟᱨᱟᱢ ᱮᱫᱟᱭ, ᱡᱤᱞ ᱠᱷᱤᱫᱤ ᱪᱚᱞᱚᱱ (ᱯᱷᱞᱮᱡᱮᱞᱟ, ᱥᱤᱞᱤᱭᱟ ᱮᱢᱟᱱ ᱠᱚ ᱦᱚᱛᱮ ᱛᱮ) ᱠᱟᱹᱡᱽᱣᱟᱹ ᱦᱚᱭᱚᱜ ᱠᱟᱱᱟ, ᱟᱨ ᱵᱟᱦᱨᱮ ᱡᱤᱞ ᱠᱷᱤᱫᱤ ᱥᱟᱜᱟᱲᱚᱢ (ᱡᱮᱞᱮᱠᱟ- ᱡᱤᱞ ᱠᱷᱤᱫᱤ ᱨᱮᱭᱟᱜ ᱪᱚᱞᱚᱱ ᱠᱚ) ᱟᱨ ᱡᱤᱞ ᱠᱷᱤᱫᱤ ᱨᱮᱭᱟᱜ ᱵᱟᱱᱟᱨ ᱦᱟᱯᱟᱴᱤᱧ ᱨᱤ ᱮᱠᱴ ᱨᱮ ᱥᱮᱬᱟ ᱮᱱᱮᱢᱮ ᱫᱚᱦᱚᱭᱮᱫᱟ|
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ: ᱥᱟᱬᱮᱥ]
