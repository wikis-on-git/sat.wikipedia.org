{{Speciesbox
|image = Schleic oleos 080320-5971 rgn.JPG
|image_caption = ''Schleichera oleosa'' young leaves
|display_parents = 2
|genus = Schleichera
|parent_authority = [[João de Loureiro|Lour.]]
|species = oleosa
|authority = (Lour.) [[Lorenz Oken|Oken]]
|synonyms = '' Schleichera trijuga'' <small>Willd.</small>
|synonyms_ref = <ref name=GRIN>{{GRIN | ''Schleichera oleosa'' | 33252 | accessdate = 21 December 2017}}</ref>
}}
[[File:Schleichera oleosa bark.jpg|thumb|''Schleichera oleosa'' bark]]

'''ᱵᱟᱹᱨᱩ ᱫᱟᱨᱮ''' ᱨᱮᱭᱟᱜ ᱵᱚᱭᱜᱟᱱᱤᱠ ᱧᱩᱛᱩᱢ (Schleichera oleosa) ᱦᱳᱭᱳᱜ ᱠᱟᱱᱟ Sapindaceae ᱯᱚᱨᱤᱵᱟᱨ ᱨᱮᱭᱟᱜ Schleichera ᱢᱟᱹᱛ ᱨᱮᱭᱟᱜ ᱢᱤᱫ ᱫᱟᱨᱮ ᱾ ᱜᱤᱭᱟᱹ ᱫᱟᱨᱮ ᱫᱚ ᱢᱤᱫ ᱞᱮᱠᱟᱱ ᱜᱮᱭᱟ ᱾ ᱜᱤᱭᱟᱹ ᱫᱟᱨᱮ ᱫᱚ ᱵᱷᱟᱨᱚᱛ ᱫᱤᱥᱟᱹᱢ ᱟᱨ ᱫᱚᱠᱷᱤᱱ ᱯᱩᱨᱵᱚ ᱮᱥᱤᱭᱟ ᱨᱮ ᱧᱟᱢᱟᱜᱼᱟ, ᱵᱟᱹᱨᱩ ᱡᱚ ᱫᱚ ᱟᱨᱟᱜ ᱦᱟᱥᱟ ᱨᱮᱭᱟᱜ ᱪᱟᱵᱟᱜ ᱞᱮᱠᱟᱱ ᱵᱤᱨ ᱵᱩᱨᱩ ᱨᱮᱭᱟᱜ ᱥᱚᱢᱯᱚᱫ ᱾ ᱒᱐ ᱥᱮᱨᱢᱟ ᱞᱟᱦᱟ ᱛᱮ ᱟᱛᱳ ᱴᱚᱞᱟᱨᱮ ᱥᱤᱛᱩᱝ ᱫᱤᱱ ᱟᱹᱰᱤ ᱟᱭᱢᱟ ᱧᱟᱢᱚᱜ  ᱛᱟᱡᱮ ᱾ ᱡᱚᱡᱚ ᱟᱨ ᱦᱮᱲᱮᱢ ᱢᱮᱥᱟ ᱥᱤᱵᱤᱞ ᱵᱟᱹᱠᱩᱲᱟ ᱟᱨ ᱢᱮᱫᱤᱱᱡᱯᱩᱨ ᱦᱚᱲᱟᱜ ᱟᱞᱟᱝ ᱮ ᱟᱫᱟᱭ ᱛᱟᱦᱮᱫ ᱾ ᱡᱚ ᱨᱮᱱᱟᱜ ᱪᱮᱛᱟᱱ ᱫᱚ ᱦᱟᱹᱲᱭᱟᱹᱨ ᱠᱷᱚᱭᱮᱨᱤ ᱾ ᱪᱳᱠᱟᱜ ᱛᱮᱫ ᱮᱢ ᱪᱷᱟᱰᱟᱣ ᱞᱮᱠᱱᱟᱱ ᱵᱮᱞᱮ ᱨᱮᱭᱟᱜ ᱵᱷᱤᱛᱤᱨ ᱨᱮᱱᱟᱜ ᱞᱮᱠᱟ ᱧᱮᱞᱚᱜᱼᱟ ᱾ ᱡᱚ ᱨᱮᱱᱟᱜ ᱡᱟᱝ ᱛᱮ ᱵᱟᱨᱩ ᱥᱩᱱᱩᱢ ᱠᱚ ᱡᱩᱛ ᱟ ᱾ ᱵᱟᱹᱨᱩ ᱨᱮᱭᱟᱜ ᱤᱝᱨᱮᱡᱤ ᱧᱩᱛᱩᱢ ᱥᱟᱭᱞᱚᱱ ᱳᱠᱽ ᱾ ᱟᱵᱚ ᱫᱤᱥᱟᱹᱢ ᱨᱮ ᱵᱟᱹᱨᱩ ᱡᱚ ᱨᱮᱭᱟᱜ ᱜᱚᱨᱚᱡ ᱵᱟᱱᱩᱜ ᱨᱮᱦᱚ ᱯᱚᱪᱡᱢ ᱫᱤᱥᱟᱹᱢ ᱨᱮᱫᱚ ᱥᱯᱟᱱᱡᱥ ᱞᱮᱢᱚᱱ ᱧᱩᱛᱩᱢ ᱛᱮ ᱠᱚ ᱜᱚᱨᱚᱡ ᱟᱜ ᱜᱮᱭᱟ ᱾ ᱦᱤᱱᱫᱤ ᱛᱮ ᱵᱟᱹᱨᱩ ᱨᱮᱭᱟᱜ ᱧᱩᱛᱩᱢ - ᱠᱩᱥᱩᱢ, ᱢᱟᱞᱟᱭᱟᱢ ᱛᱮ - ᱯᱩᱥᱚᱢ,ᱠᱚᱛᱛᱤᱞᱟᱭ, ᱢᱟᱨᱟᱴᱷᱤ ᱛᱮ - ᱠᱩᱥᱩᱢᱵᱚ, ᱛᱮᱞᱮᱜᱩ ᱛᱮ ᱟᱫᱟᱫᱤ ᱢᱟᱢᱤᱫᱤ, ᱯᱳᱥᱠᱩ, ᱵᱩᱥᱩ, ᱞᱩᱥᱠᱩ ᱠᱳᱥᱟᱝᱜᱤ, ᱛᱟᱢᱤᱞ ᱛᱮ ᱫᱚ - ᱯᱩᱢᱨᱚᱛ, ᱴᱟᱢᱵᱟᱰᱤᱨᱡ, ᱠᱚᱱᱱᱚᱲ ᱛᱮ ᱫᱚ - ᱡᱮᱱᱰᱟᱞ ᱪᱚᱠᱳᱛᱷ, ᱜᱩᱡᱚᱨᱟᱴᱤ ᱧᱩᱛᱩᱢ - ᱠᱳᱥᱚᱢ ᱾


ᱵᱮᱞᱮ ᱵᱟᱹᱨᱩ ᱡᱚ ᱨᱮᱭᱟᱜ ᱟᱹᱰᱤ ᱟᱭᱢᱟ ᱜᱩᱱᱟᱱ ᱢᱮᱱᱟᱜᱼᱟ ᱾ ᱱᱚᱳᱭᱟ ᱞᱟᱡ ᱨᱮ ᱨᱮᱜᱮᱸᱡ ᱮ ᱟᱹᱜᱩᱭᱟ, ᱠᱚᱯᱷᱽ ᱮ ᱪᱟᱵᱟᱭᱟ, ᱦᱟᱡᱟᱣ ᱦᱚᱸᱭ ᱵᱟᱹᱲᱛᱤᱭᱟ ᱾ ᱟᱨ ᱵᱟᱝ ᱡᱚ ᱫᱚ ᱪᱮᱫᱟᱜ ᱵᱟᱹᱨᱩ ᱫᱟᱨᱮ ᱨᱮᱭᱟᱜ ᱡᱟᱦᱟᱱᱟᱜ ᱜᱮ ᱨᱟᱱ ᱢᱩᱨᱜᱟᱹᱱ ᱛᱮᱭᱟᱨᱚᱜᱼᱟ ᱾ ᱵᱟᱹᱨᱩ ᱫᱟᱨᱮ ᱨᱮᱭᱟᱜ ᱪᱷᱟᱞ ᱛᱮ ᱟᱛᱳ ᱴᱚᱞᱟᱨᱮ ᱡᱟᱸᱜᱟ ᱛᱤ, ᱜᱚᱱᱴᱷᱮ ᱦᱟᱥᱳ ᱵᱟᱛᱽ ᱨᱮᱭᱟᱜ ᱨᱟᱱ ᱢᱩᱨᱜᱟᱹᱱ ᱚᱡᱷᱟ ᱠᱚ ᱛᱮᱭᱟᱨ ᱜᱮᱭᱟ ᱾ ᱵᱟᱹᱨᱩ ᱡᱚ ᱨᱮᱭᱟᱜ ᱵᱷᱟᱹᱛᱤ ᱞᱚᱞᱚ ᱫᱟᱜ ᱨᱮ ᱦᱮᱰᱮᱡ ᱠᱟᱛᱮ ᱨᱟᱦᱟᱲ ᱟᱠᱳ ᱟᱨ ᱥᱩᱱᱩᱢ ᱞᱮᱱ ᱯᱟᱴᱟ ᱨᱮᱠᱳ ᱛᱮᱱᱟ, ᱚᱱᱟ ᱛᱟᱭᱚᱢ ᱥᱩᱱᱩᱢ, ᱚᱱᱟ ᱟᱹᱰᱤ ᱟᱭᱢᱟ ᱠᱟᱹᱢᱤ ᱨᱮ ᱞᱟᱜᱟᱜᱼᱟ ᱾ ᱫᱷᱚᱨᱚᱱ ᱨᱮ ᱜᱤᱭᱟᱹ ᱨᱮᱱᱟᱜ ᱢᱟᱹᱞᱤ ᱥᱟᱠᱟᱢ ᱛᱟᱸᱵᱟ ᱟᱨ ᱟᱨᱟᱜ ᱨᱚᱝ ᱛᱮ ᱟᱹᱰᱤ ᱪᱚᱨᱚᱠ ᱧᱮᱞᱚᱜᱼᱟ ᱾
