'''ᱦᱤᱦᱤᱲᱤ ᱯᱤᱯᱤᱲᱤ'''

ᱚᱜᱚᱢ ᱫᱚᱨᱮᱭᱟ ᱫᱟᱜ ᱛᱟᱞᱟᱨᱮ ᱥᱤᱨᱟ.ᱢ ᱠᱟᱨᱟᱢ ᱫᱟᱨᱮ ᱪᱚᱴᱨᱮ ᱦᱟᱸᱥ ᱦᱟᱺᱥᱞᱤ ᱛᱩᱠᱟ.ᱨᱮ ᱵᱟᱨᱮᱭᱟ ᱢᱟ.ᱱᱢᱤ ᱠᱤᱱ ᱦᱚᱯᱚᱱ ᱮᱱ ᱛᱟᱭᱚᱢ ᱩᱱ ᱠᱤᱱ ᱦᱟᱨᱟ ᱵᱩᱨᱩ ᱠᱟᱛᱮ ᱞᱟᱛᱟᱨ ᱟᱬᱜᱚ ᱥᱟᱱᱟ ᱠᱮᱫ ᱠᱤᱱᱟ ᱾ ᱞᱟᱛᱟᱨ ᱨᱮ ᱫᱟᱜ ᱜᱮ ᱯᱮᱨᱮᱡ ᱪᱚᱲᱟᱝ ᱟᱠᱟᱱ ᱠᱷᱟ.ᱛᱤᱨ ᱚᱠᱟ ᱨᱮᱠᱤᱱ ᱟᱬᱜᱚᱱᱟ ᱩᱭᱦᱟ.ᱨ ᱠᱟᱛᱮ ᱦᱟᱸᱥ ᱦᱟᱺᱥᱞᱤ ᱟ.ᱰᱤ ᱡᱩᱨ ᱠᱤᱱ ᱵᱷᱟ.ᱵᱤᱛ ᱮᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱩᱱᱠᱤᱱ ᱫᱷᱚᱨᱢᱚ ᱴᱷᱮᱱ ᱠᱤᱱ ᱨᱟᱜ ᱦᱚᱢᱚᱨ ᱠᱮᱜᱼᱟ ᱾ ᱫᱷᱚᱨᱢᱚᱣᱟᱜ ᱛᱷᱩᱢ ᱛᱮ ᱫᱷᱟ.ᱨᱛᱤ ᱯᱩᱨᱤ ᱢᱟ ᱯᱷᱩᱴᱟ.ᱜ ᱨᱟᱠᱟᱵ ᱮᱱᱟ ᱤᱠᱷᱟ.ᱱ ᱜᱚᱴᱟᱯᱟᱲᱟ ᱠᱷᱟ.ᱞᱤ ᱜᱤᱛᱤᱞ ᱟᱨ ᱦᱟᱥᱟ ᱜᱮ ᱛᱟᱦᱮᱸ ᱠᱟᱱᱟ ᱾ ᱟᱨ ᱛᱟᱞᱟᱨᱮ ᱛᱟᱞᱟᱨᱮ ᱩᱥᱩᱞᱼᱩᱥᱩᱞ ᱵᱩᱨᱩ ᱠᱚ ᱛᱟᱦᱮᱸ ᱠᱟᱱᱟ ᱾ ᱟᱨ ᱱᱚᱝᱠᱟᱱ ᱚᱝᱪᱚᱞᱟ ᱠᱚᱜᱮ ᱦᱤᱦᱤᱲᱤ ᱯᱤᱯᱤᱲᱤ ᱠᱚ ᱢᱮᱛᱟᱫᱼᱟ ᱾

ᱤᱠᱷᱟ.ᱱ ᱱᱚᱝᱠᱟᱱ ᱫᱷᱤᱨᱤᱼᱫᱷᱩᱲᱤ ᱚᱛ ᱨᱮᱦᱚᱸ ᱚᱠᱟ ᱨᱮᱠᱤᱱ ᱛᱟᱦᱮᱸᱱᱟ ᱩᱭᱦᱟ.ᱨ ᱠᱟᱛᱮ ᱫᱷᱚᱨᱢᱚ ᱫᱚ ᱥᱮᱨᱢᱟ ᱠᱷᱚᱱ ᱫᱟᱜ ᱮ ᱡᱟ.ᱲᱤ ᱦᱚᱪᱚ ᱠᱮᱜᱼᱟ ᱾ ᱜᱮᱞ ᱥᱮᱨᱢᱟ ᱜᱮᱞ ᱵᱟᱨ ᱥᱮᱨᱢᱟ ᱟ.ᱰᱤ ᱩᱥᱛᱟ.ᱭ ᱮ ᱡᱟ.ᱲᱤ ᱠᱮᱜᱼᱟ ᱾ ᱚᱱᱟ ᱡᱟ.ᱲᱤ ᱫᱟᱜ ᱛᱮ ᱫᱷᱟ.ᱨᱛᱤ ᱯᱩᱨᱤ ᱨᱮ ᱟ.ᱰᱤ ᱞᱮᱠᱟᱱ ᱥᱟᱜᱟᱫ, ᱥᱟ.ᱣᱲᱤ ᱟᱨ ᱛᱟᱥᱟᱫ ᱵᱩᱫᱟ. ᱠᱚ ᱚᱢᱚᱱᱮᱱᱟ ᱾ ᱵᱩᱨᱩ ᱠᱚᱨᱮ ᱟ.ᱰᱤ ᱞᱮᱠᱟᱱ ᱫᱟᱨᱮ ᱠᱚ [[ᱡᱟᱱᱟᱢ]] ᱮᱱᱟ ᱾ ᱵᱤᱨ ᱞᱟᱴᱟ ᱜᱟᱡᱟᱲ ᱠᱚ ᱵᱮᱱᱟᱣ ᱯᱮᱨᱮᱡ ᱮᱱᱟ ᱾ ᱦᱟᱸᱥ ᱦᱟᱺᱥᱠᱤ ᱪᱮᱬᱮ ᱢᱟ.ᱱᱢᱤ ᱦᱚᱯᱚᱱ ᱠᱤᱱ ᱪᱮᱫ ᱞᱮᱠᱟ ᱛᱮᱠᱤᱱ ᱦᱟᱨᱟ ᱠᱤᱱᱟ ᱫᱤᱥᱟ.ᱵᱟ.ᱠᱤᱱ ᱠᱩᱲᱟ.ᱣ ᱞᱮᱫ ᱠᱷᱟᱱ ᱫᱷᱚᱨᱢᱚ ᱴᱷᱮᱱ ᱠᱤᱱ ᱨᱟᱜ ᱦᱚᱸᱢᱚᱨ ᱮᱱᱟ ᱾ ᱚᱱᱟᱛᱮ ᱫᱷᱚᱨᱢᱚ ᱜᱮ ᱫᱷᱟ.ᱨᱛᱤ ᱯᱩᱨᱤ ᱛᱮ ᱟᱬᱜᱚ ᱦᱮᱡ ᱠᱟᱛᱮ ᱢᱤᱫ ᱵᱤᱨ ᱫᱷᱟᱨᱮᱨᱮ ᱥᱟᱠᱟᱢ ᱛᱮ ᱠᱩᱸᱵᱟ. ᱵᱮᱱᱟᱣ ᱠᱟᱛᱮ ᱠᱚ ᱛᱟᱦᱮᱸᱭᱮᱱᱟ ᱾ ᱵᱟ.ᱭᱼᱵᱟ.ᱭ ᱛᱮᱠᱤᱱ ᱦᱟᱨᱟ ᱤᱫᱤᱭᱮᱱ ᱠᱷᱟᱱ ᱫᱷᱚᱨᱢᱚ ᱫᱚ ᱯᱤᱞᱪᱩ ᱛᱤᱠᱤᱱ ᱥᱟᱜᱟᱜ ᱛᱟᱥᱟᱫ ᱠᱚᱭ ᱤᱨ ᱟ.ᱜᱩ ᱦᱚᱪᱚ ᱠᱮᱫ ᱠᱤᱱᱟ ᱾ ᱟᱫᱚ ᱡᱟᱸᱜᱟᱛᱮ ᱢᱟᱸᱰᱟ ᱠᱟᱛᱮ ᱠᱚ ᱪᱟᱣᱞᱮ ᱛᱮ ᱢᱟᱺᱰᱤ ᱠᱟᱛᱮ ᱠᱚ ᱡᱚᱢᱟ ᱾ ᱩᱱ ᱡᱚᱦᱚᱜ ᱫᱚ ᱥᱟᱜᱟᱜ ᱪᱟᱣᱞᱮ ᱦᱚᱸ ᱱᱟᱦᱟᱜ ᱦᱳᱲᱳ ᱪᱟᱣᱞᱮ ᱞᱮᱠᱟ ᱜᱮ ᱛᱟᱦᱮᱸ ᱠᱟᱱᱟ ᱾ ᱤᱱᱟ. ᱛᱟᱭᱚᱢ ᱤᱲᱤ ᱜᱩᱸᱫᱽᱞᱤ ᱪᱟᱣᱞᱮ ᱦᱚᱸ ᱢᱟᱺᱰᱤ ᱠᱟᱛᱮ ᱠᱚ ᱡᱚᱢ ᱠᱮᱜᱼᱟ ᱾ ᱫᱤᱱ ᱦᱤᱞᱚᱜ ᱠᱟᱴᱟᱛᱮ ᱢᱟᱸᱰᱟ ᱠᱚ ᱟ.ᱲᱤᱥ ᱮᱱᱠᱷᱟᱱ ᱜᱟ.ᱭ/ᱠᱟᱰᱟ ᱱᱚᱶᱟ ᱠᱟ.ᱢᱤ ᱨᱮᱠᱚ ᱵᱮᱵᱷᱟᱨ ᱠᱮᱫ ᱠᱚᱣᱟ ᱾ ᱚᱱᱟ ᱥᱟᱶᱛᱮ ᱪᱟᱥᱼᱵᱟᱥ ᱦᱚᱸᱠᱚ ᱮᱭᱦᱚᱵᱟ ᱢᱮᱱ ᱠᱟᱛᱮ ᱫᱷᱚᱨᱢᱚ ᱫᱚ ᱥᱤᱧ ᱵᱤᱨ ᱛᱮ ᱠᱟᱴ ᱨᱮᱭᱟᱜ ᱢᱤᱫ ᱤᱥᱤ ᱱᱟᱦᱮᱞ ᱵᱮᱱᱟᱣ ᱞᱟ.ᱜᱤᱫ ᱮ ᱥᱮᱱ ᱮᱱᱟ ᱾ ᱟᱨ ᱟ.ᱣᱨᱤᱧ ᱵᱮᱱᱟᱣ ᱯᱩᱨᱟ.ᱣ ᱫᱷᱟ.ᱵᱤᱡ ᱟᱞᱚ ᱯᱮ ᱠᱷᱚᱡᱤᱧᱟ ᱢᱮᱱᱛᱮᱭ ᱢᱮᱛᱟᱦᱟᱫ ᱠᱚᱣᱟ ᱾ ᱟ.ᱰᱤ ᱫᱤᱱ ᱫᱷᱟ.ᱵᱤᱡ ᱦᱚᱸ ᱫᱷᱚᱨᱢᱚ ᱵᱟᱭ ᱨᱩᱣᱟ.ᱲ ᱞᱮᱱ ᱠᱷᱟᱱ ᱫᱷᱚᱨᱢᱚ ᱟᱭᱳ ᱫᱚ ᱵᱤᱨ ᱛᱮ ᱥᱮᱱ ᱠᱟᱛᱮ ᱧᱮᱞᱮᱭᱟᱭ ᱫᱚ ᱤᱥᱤ ᱱᱟᱦᱮᱞ ᱵᱮᱱᱟᱣ ᱮ ᱪᱷᱩᱴᱟ.ᱣ ᱟᱠᱟᱱ ᱜᱮᱭᱟ ᱾ 

ᱫᱷᱚᱨᱢᱚ ᱟᱭᱳ ᱫᱚ ᱥᱟᱺᱜᱤᱧ ᱠᱷᱚᱱ ᱜᱮᱭ ᱠᱩᱞᱤ ᱠᱮᱫᱮᱭᱟ, ᱤᱠᱷᱟ.ᱱ ᱠᱟ.ᱢᱤᱨᱮ ᱵᱟ.ᱭ ᱠᱷᱟ.ᱛᱤᱨ ᱵᱟᱭ ᱟᱸᱡᱚᱢ ᱞᱮᱜᱼᱟ ᱾ ᱟ.ᱲᱤᱥ ᱛᱮ ᱦᱚᱲᱢᱚ ᱨᱮᱭ ᱚᱡᱚᱜ ᱞᱮᱫ ᱢᱤᱛᱷᱤ ᱚᱪᱚᱜ ᱠᱟᱛᱮ ᱫᱷᱚᱨᱢᱚ ᱥᱮᱫ ᱮ ᱪᱟᱯᱟᱫ ᱠᱮᱫ ᱠᱷᱟᱱ ᱚᱱᱟ ᱢᱤᱛᱷᱤ ᱜᱮ ᱥᱤᱠᱬᱤᱡ ᱯᱟᱞᱴᱟᱣ ᱮᱱ ᱛᱮ ᱫᱷᱚᱨᱢᱚ ᱩᱥᱛᱟ.ᱭ ᱠᱚ ᱜᱮᱨ ᱠᱮᱫᱮᱭᱟ ᱾ ᱱᱚᱶᱟ ᱨᱮᱦᱚᱸ ᱫᱷᱚᱨᱢᱚᱣᱟᱜ ᱦᱮᱛᱟ ᱵᱟᱝ ᱠᱷᱟ.ᱛᱤᱨ ᱫᱷᱚᱨᱢᱚ ᱟᱭᱳ ᱫᱚ ᱟᱨ ᱦᱚᱸ ᱠᱩᱞ ᱮ ᱵᱮᱱᱟᱣ ᱠᱮᱫᱮ ᱛᱮ ᱫᱷᱚᱨᱢᱚᱭ ᱵᱚᱛᱚᱨ ᱦᱚᱪᱚᱭᱮ ᱞᱟ.ᱜᱤᱫ ᱩᱱᱤ ᱥᱮᱫ ᱮ ᱵᱷᱮᱡᱟ ᱠᱮᱫᱮᱭᱟ ᱾ ᱫᱷᱚᱨᱢᱚ ᱱᱩᱭ ᱠᱩᱞ ᱧᱮᱞᱛᱮ ᱟᱡ ᱥᱩᱨ ᱨᱮ ᱡᱟᱦᱟᱸ ᱜᱮ ᱪᱷᱟ.ᱭᱞᱟ.ᱜ ᱛᱟᱦᱮᱸ ᱠᱟᱱᱟ ᱚᱱᱟ ᱠᱚ ᱥᱟᱵ ᱠᱟᱛᱮ ᱢᱟᱱᱛᱟᱨ ᱠᱟᱛᱮ ᱠᱩᱞ ᱥᱮᱫ ᱮ ᱪᱟᱯᱟᱫ ᱜᱚᱫ ᱠᱟᱫᱼᱟ ᱾ ᱚᱱᱟ ᱪᱷᱟ.ᱭᱞᱟ.ᱜ ᱫᱚ ᱦᱩᱡᱽᱵᱤᱨ ᱥᱮ ᱠᱩᱭᱟ. ᱯᱟᱞᱴᱟᱣ ᱮᱱᱛᱮ ᱠᱩᱞ ᱠᱚ ᱡᱷᱟᱢᱯᱟ ᱯᱮᱨᱮᱡ ᱠᱮᱫᱮᱭᱟ ᱾ ᱱᱩᱠᱩ ᱵᱚᱛᱚᱨ ᱛᱮ ᱠᱩᱞ ᱦᱚᱸ ᱚᱸᱰᱮ ᱠᱷᱚᱱ ᱵᱤᱨᱤᱫ ᱵᱤᱛᱟ.ᱱᱮ ᱫᱟ.ᱲ ᱥᱟᱦᱟ ᱮᱱᱟ ᱾ ᱤᱱᱟ.ᱜ ᱠᱷᱟᱱ ᱜᱮ ᱫᱷᱚᱨᱢᱚ ᱟᱭᱳ ᱫᱚ ᱵᱷᱟᱜᱟᱣ ᱠᱟᱛᱮᱭ ᱨᱩᱣᱟ.ᱲ ᱦᱮᱡ ᱮᱱᱟ ᱾ ᱚᱱᱟ ᱠᱷᱚᱱ ᱛᱤᱱᱟ.ᱝ ᱫᱤᱱ ᱛᱟᱭᱚᱢ ᱠᱷᱟᱱ ᱜᱮ ᱫᱷᱚᱨᱢᱚ ᱫᱚ ᱢᱤᱫ ᱠᱟᱴ ᱨᱮᱭᱟᱜ ᱤᱥᱤ ᱱᱟᱦᱮᱞ ᱟᱨ ᱟᱨᱟᱬ ᱵᱮᱱᱟᱣ ᱠᱟᱛᱮ ᱠᱩᱸᱵᱟ. ᱛᱮ ᱱᱩᱠᱩ ᱴᱷᱮᱱ ᱮ ᱨᱩᱣᱟ.ᱲ ᱦᱮᱡ ᱮᱱᱟ ᱾ ᱵᱟᱨᱮᱭᱟ ᱰᱟᱸᱜᱽᱨᱟ ᱡᱚᱲᱟᱣ ᱠᱟᱛᱮ ᱥᱤᱭᱩᱜ ᱠᱚ ᱮᱭᱦᱚᱵ ᱠᱮᱜᱼᱟ ᱟᱨ ᱤᱱᱟ. ᱦᱤᱞᱚᱜ ᱠᱷᱚᱱ ᱪᱟᱥᱼᱵᱟᱥ ᱠᱚ ᱪᱷᱩᱴᱟ.ᱣ ᱮᱱᱟ ᱾

==ᱵᱟᱨᱦᱮ ᱡᱚᱱᱚᱲ==

*https://japanesemythology.wordpress.com/creation-of-mankind-by-thakur-jiu-santal-creation-myth-may-be-prototype-creation-myths-for-japanese-and-korean-creation-myths/

*http://www.indiantribalheritage.org/?p=17790

[[Category:!Main category]]
