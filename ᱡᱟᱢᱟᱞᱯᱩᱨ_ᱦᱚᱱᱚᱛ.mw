ᱡᱟᱢᱟᱞᱯᱩᱨ ᱦᱚᱱᱚᱛ ᱵᱟᱝᱞᱟᱫᱮᱥ ᱛᱟᱞᱟ, ᱢᱚᱭᱢᱚᱱᱥᱤᱝᱦᱚ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱯᱚᱨᱥᱟᱥᱚᱱᱤᱠ ᱚᱱᱪᱚᱞ ᱠᱟᱱᱟ᱾ ᱢᱟᱨᱮ ᱵᱚᱨᱢᱚᱯᱩᱛᱨᱚ ᱜᱟᱰᱟ ᱨᱮᱭᱟᱜ ᱯᱩᱪᱷᱤᱢ ᱟᱲᱮᱨᱮ ᱢᱮᱱᱟᱜ-ᱟ᱾ ᱢᱚᱢᱧᱩ ᱫᱩᱨᱤᱵ ᱛᱩᱢᱟᱹᱞ ᱞᱟᱹᱜᱤᱫ ᱛᱮ ᱟᱹᱰᱤ ᱜᱮ ᱧᱩᱛᱩᱢᱟᱱ ᱦᱚᱱᱚᱛ᱾ ᱱᱚᱣᱭᱟ ᱨᱮᱭᱟᱜ ᱡᱮᱞᱤᱧ ᱜᱟᱰᱤ ᱰᱟᱦᱟᱨ ᱡᱚᱜᱚᱱᱱᱟᱛᱷᱜᱚᱧᱡᱽ ᱜᱷᱟᱴ ᱟᱨ ᱵᱟᱦᱟᱫᱩᱨᱟᱶᱟᱫ ᱜᱷᱟᱴ, ᱢᱚᱭᱢᱚᱱᱥᱤᱝᱦᱚ, ᱴᱟᱝᱜᱟᱭᱤᱞ ᱟᱨ ᱢᱮᱜᱷᱟᱞᱚᱭ(ᱵᱷᱟᱨᱚᱛ) ᱥᱟᱶ ᱰᱟᱦᱟᱨ ᱨᱮᱭᱟᱜ ᱠᱚᱲᱟ ᱢᱮᱱᱟᱜ-ᱟ᱾ ᱡᱚᱢᱧᱩ ᱫᱚᱨᱤᱵ ᱯᱚᱨᱫᱷᱟᱱ ᱱᱤᱭᱟᱹ ᱚᱱᱪᱚᱞ ᱨᱮᱭᱟᱜ ᱡᱟᱹᱥᱛᱤ ᱫᱩᱨᱤᱵ ᱧᱟᱢᱚᱜ-ᱟ ᱦᱩᱲᱩ, ᱯᱟᱴ, ᱟᱹᱠᱷ, ᱛᱤᱲᱤ ᱤᱛᱟᱹ,ᱪᱤᱱᱟ ᱵᱟᱫᱟᱢ, ᱟᱨ ᱜᱩᱦᱩᱢ᱾ ᱵᱷᱟᱨᱚᱛ ᱥᱟᱶ ᱫᱩᱨᱤᱵ ᱠᱤᱨᱤᱧ-ᱟᱹᱠᱷᱨᱤᱧ ᱞᱟᱹᱜᱤᱫ ᱯᱚᱨᱫᱷᱟᱱ ᱫᱚ ᱡᱟᱢᱟᱞᱯᱩᱨ᱾ ᱫᱤᱥᱟᱹᱢ ᱨᱮᱭᱟᱜ ᱢᱚᱛᱚ ᱠᱷᱚᱱ ᱞᱟᱹᱴᱩ ᱥᱟᱨ ᱠᱟᱨᱠᱷᱟᱱᱟ ᱫᱚ ᱱᱚᱸᱰᱮ ᱜᱮ ᱢᱮᱱᱟᱜ-ᱟ᱾
=ᱱᱟᱜᱟᱢ=
ᱩᱛᱟᱹᱨ ᱫᱚ ᱵᱷᱟᱨᱚᱛ ᱨᱮᱭᱟᱜ ᱢᱮᱜᱷᱟᱞᱚᱭ ᱯᱚᱱᱚᱛ ᱟᱨ ᱜᱟᱨᱚ ᱩᱨᱩ,ᱠᱩᱲᱤᱜᱨᱟᱢ ᱦᱚᱱᱚᱛ, ᱯᱩᱨᱩᱵᱽ ᱫᱚ ᱥᱮᱨᱯᱩᱨ ᱟᱨ ᱢᱚᱭᱢᱚᱱᱥᱤᱝᱦᱚ ᱦᱚᱱᱚᱛ, ᱫᱟᱹᱠᱷᱤᱱ ᱫᱚ ᱴᱟᱝᱜᱟᱭᱤᱞ ᱦᱚᱱᱚᱛ ᱟᱨ ᱯᱩᱪᱷᱤᱢ ᱫᱚ ᱡᱚᱢᱩᱱᱟ ᱜᱟᱰᱟ ᱟᱲᱮ ᱥᱤᱨᱟᱜᱚᱧᱡᱽ, ᱵᱚᱜᱩᱲᱟ ᱟᱨ ᱜᱟᱭᱵᱟᱱᱫᱷᱟ ᱦᱚᱱᱚᱛ᱾
=ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱚ=
ᱡᱟᱢᱟᱞᱯᱩᱨ ᱦᱚᱱᱚᱛ ᱗ ᱜᱚᱴᱟᱝ ᱩᱯᱚᱡᱮᱞᱟ ᱥᱟᱶᱛᱮ ᱢᱮᱱᱟᱜ-ᱟ᱾
ᱚᱱᱟᱫᱚ ᱦᱩᱭᱩᱜ ᱠᱟᱱᱟ ᱺ
*ᱤᱥᱞᱟᱢᱯᱩᱨ
*ᱡᱟᱢᱟᱞᱯᱩᱨ ᱥᱚᱫᱚᱨ
*ᱫᱮᱣᱭᱟᱱᱜᱚᱧᱡᱽ
*ᱵᱚᱠᱥᱤᱜᱚᱧᱡᱽ
*ᱢᱟᱫᱟᱨᱜᱚᱧᱡᱽ
*ᱢᱮᱞᱟᱱᱫᱚᱦᱚ ᱟᱨ
*ᱥᱚᱨᱤᱥᱟᱵᱥᱲᱤ
=ᱯᱟᱹᱦᱤᱞ=
ᱥᱮᱫᱟᱭ ᱛᱮ ᱵᱟᱲᱟᱭ ᱟᱠᱟᱱ, ᱫᱤᱞᱞᱤ ᱨᱮᱱ ᱥᱚᱢᱨᱟᱴ ᱟᱠᱵᱚᱨᱨᱟᱜ ᱥᱟᱥᱚᱱ ᱧᱤᱛᱩᱢ ᱢᱤᱫ ᱫᱷᱚᱧᱚᱢ ᱯᱟᱥᱱᱟᱣ ᱤᱭᱮᱢᱮᱞ ᱠᱷᱚᱱ ᱤᱥᱞᱟᱢ ᱯᱟᱥᱱᱟᱣ ᱞᱟᱹᱜᱤᱫ ᱒᱐᱐ ᱦᱚᱲ ᱠᱚ ᱥᱟᱣ ᱱᱤᱭᱟ ᱚᱱᱪᱚᱞ ᱮ ᱦᱮᱜ ᱞᱮᱱᱟ᱾ ᱚᱱᱟ ᱛᱟᱭᱚᱢ ᱫᱷᱚᱨᱚᱢ ᱱᱮᱛᱟ ᱟᱹᱰᱤ ᱩᱥᱟᱨᱟᱛᱮᱭ ᱦᱩᱭᱜᱚᱫ ᱱᱟ᱾ ᱚᱸᱰᱮ ᱜᱮ ᱵᱩᱡᱷᱟᱹᱜ ᱠᱟᱱᱟ, ᱥᱟᱦᱚ ᱡᱟᱞᱟᱞ ᱧᱩᱛᱩᱢ ᱠᱷᱚᱱ ᱜᱮ ᱱᱤᱭᱟᱹ ᱥᱚᱦᱚᱨ ᱠᱚ ᱧᱤᱛᱩᱢ ᱟᱠᱟᱫ ᱡᱟᱢᱟᱞᱯᱩᱨ᱾ ᱑᱙᱗᱑ ᱥᱮᱨᱢᱟ ᱑᱐ ᱰᱤᱥᱮᱢᱵᱚᱨ ᱡᱟᱢᱟᱞᱯᱩᱨ ᱯᱟᱠᱤᱥᱛᱷᱟᱱ ᱵᱟᱦᱤᱱᱤ ᱠᱷᱚᱱ ᱢᱩᱠᱛᱚ ᱦᱩᱭᱟᱠᱟᱱᱟ᱾ ᱑᱙᱗᱘ ᱥᱮᱨᱢᱟ ᱒᱖ ᱰᱤᱥᱮᱢᱵᱚᱨ ᱡᱟᱢᱟᱞᱯᱩᱨ ᱫᱚ ᱵᱟᱝᱞᱟᱫᱮᱥ ᱨᱮᱭᱟᱜ ᱒᱐ ᱜᱚᱴᱟᱝ ᱦᱚᱱᱚᱛ ᱨᱮᱠᱚ ᱵᱮᱱᱟᱣ ᱦᱩᱭᱟᱠᱟᱫᱟ᱾
=ᱦᱚᱱᱚᱛ ᱠᱟᱛᱷᱟ=
ᱦᱚᱲ ᱠᱚ ᱒᱓,᱘᱔,᱘᱑᱐ ᱜᱟᱱ᱾ ᱠᱚᱲᱟ ᱕᱐.᱖᱘%, ᱠᱩᱲᱤ  ᱔᱙.᱔᱒%᱾ ᱢᱩᱥᱞᱟᱹ ᱙᱗.᱗᱔%, ᱦᱤᱱᱫᱩ ᱑.᱙᱒%, ᱤᱥᱟᱹᱭ ᱐.᱐᱗% ᱟᱨ ᱮᱴᱟᱜ ᱠᱚ ᱐.᱑᱔%᱾
ᱟᱫᱤᱛᱢᱟᱨᱤ ᱜᱚᱥᱴᱤ ᱜᱟᱨᱚ, ᱡᱚᱫᱤ, ᱠᱩᱨᱢᱤ,ᱟᱨ ᱢᱟᱞ᱾
ᱫᱷᱚᱨᱚᱢ ᱡᱟᱜᱟ ᱢᱚᱥᱡᱤᱫ ᱔᱒᱐᱒ ᱜᱚᱴᱟᱝ, ᱢᱚᱱᱫᱤᱨ ᱔᱔ ᱜᱚᱴᱟᱝ, ᱜᱤᱨᱡᱟ ᱓᱙ ᱜᱚᱴᱟᱝ, ᱥᱚᱢᱟᱫᱷᱤ ᱑᱓ ᱜᱚᱴᱟᱝ᱾ ᱡᱚᱛᱠᱦᱚᱱ ᱡᱟᱹᱥᱛᱤ ᱵᱟᱰᱟᱭᱟ ᱢᱮᱱᱟᱜ-ᱟ ᱥᱚᱣᱞᱮᱨᱠᱟᱱᱫᱟ ᱡᱟᱢᱮ ᱢᱚᱥᱡᱤᱫ, ᱜᱚᱣᱨᱤᱯᱩᱨ ᱠᱟᱪᱟᱨᱤ ᱡᱟᱢᱮ ᱢᱚᱥᱡᱤᱫ,ᱥᱟᱦᱚ ᱡᱟᱞᱟᱞ ᱥᱚᱢᱟᱫᱷᱤ, ᱥᱟᱦᱚ ᱠᱟᱢᱟᱞ ᱥᱚᱢᱟᱫᱷᱤ, ᱦᱚᱡᱨᱚᱛ ᱫᱮᱣᱭᱟᱱ ᱥᱟᱦᱚ ᱭᱟᱜ ᱢᱟᱡᱟᱨ ᱟᱨ ᱫᱚᱭᱟᱢᱚᱭᱤ ᱢᱚᱱᱫᱤᱨ᱾
=ᱟᱨᱦᱚᱸ ᱧᱮᱞ=
=ᱵᱟᱨᱦᱮ ᱡᱚᱱᱚᱲ=
=ᱯᱷᱮᱵᱟᱛ=
