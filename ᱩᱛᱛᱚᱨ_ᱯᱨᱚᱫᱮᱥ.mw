
'''ᱩᱛᱚᱨ ᱯᱨᱚᱫᱮᱥ''' ᱫᱚ ᱥᱤᱧᱚᱛ ᱨᱮᱱᱟᱜ ᱢᱤᱫ ᱧᱩᱛᱩᱢᱟᱱ ᱯᱚᱱᱚᱛ ᱠᱟᱱᱟ ᱾ ᱱᱚᱸᱰᱮᱱᱟᱜ ᱨᱟᱡᱽᱜᱟᱲ ᱫᱚ ᱦᱩᱭᱩᱜ ᱠᱟᱱᱟ [[ᱞᱚᱠᱷᱱᱚᱣ]] ᱾ ᱱᱚᱰᱮᱱᱟᱜ ᱮᱴᱟᱜ ᱢᱟᱨᱟᱝ ᱱᱟᱜᱟᱨ ᱠᱚ ᱢᱩᱸᱫᱽ ᱨᱮ ᱟᱞᱞᱟᱦᱟᱵᱟᱫᱽ (ᱯᱨᱚᱭᱟᱜᱽ ᱨᱟᱡᱽ), ᱠᱟᱱᱯᱩᱨ, ᱵᱟᱨᱚᱬᱟᱥᱤ ᱟᱨ ᱟᱜᱽᱨᱟ ᱮᱢᱟᱱ ᱠᱚ ᱾ ᱦᱤᱱᱫᱤ ᱟᱨ ᱩᱨᱫᱩ ᱯᱟᱹᱨᱥᱤ ᱵᱟᱹᱲᱛᱤ ᱠᱟᱛᱮ ᱠᱚ ᱨᱚᱲ ᱠᱟᱱᱟ ᱱᱚᱶᱟ ᱯᱚᱱᱚᱛ ᱨᱮ ᱾ ᱥᱤᱧᱚᱛ ᱨᱤᱱ ᱛᱩᱨᱩᱭ ᱜᱚᱴᱟᱝ ᱢᱟᱨᱟᱝ ᱢᱚᱱᱛᱨᱤ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]], [[ᱤᱱᱫᱤᱨᱟ ᱜᱟᱱᱫᱷᱤ]], [[ᱵᱷᱤᱹᱯᱤᱹ ᱥᱤᱝ]], ᱪᱚᱱᱫᱨᱚᱥᱮᱠᱷᱚᱨ, ᱪᱚᱨᱚᱱ ᱥᱤᱝ, [[ᱞᱟᱞᱵᱟᱦᱟᱫᱩᱨ ᱥᱟᱥᱛᱨᱤ]] ᱱᱚᱶᱟ ᱯᱚᱱᱚᱛ ᱨᱮ ᱠᱚ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾

==ᱚᱛᱱᱚ==
ᱩᱛᱚᱨ ᱯᱨᱚᱫᱮᱥ ᱫᱚ ᱥᱤᱧᱚᱛ ᱨᱮᱱᱟᱜ ᱮᱛᱚᱢ ᱥᱮᱦᱮᱫ ᱨᱮ ᱢᱱᱟᱜᱼᱟ, ᱱᱚᱶᱟ ᱫᱚ ᱢᱚᱬᱮ ᱟᱱᱟᱜ ᱧᱩᱛᱩᱢᱟᱜ ᱯᱚᱱᱚᱛ ᱠᱟᱱᱟ ᱾ ᱩᱛᱚᱨ ᱯᱨᱚᱫᱮᱥ ᱠᱷᱚᱱ ᱦᱟᱹᱴᱤᱧ ᱠᱟᱛᱮ ᱩᱛᱚᱨᱟᱠᱷᱚᱸᱰ, ᱦᱤᱢᱟᱪᱚᱞ ᱯᱨᱚᱫᱮᱥ, ᱦᱚᱨᱤᱭᱟᱬᱟ,ᱫᱤᱞᱞᱤ, ᱢᱚᱫᱷᱭᱚ ᱯᱨᱚᱫᱮᱥ, ᱪᱷᱚᱛᱤᱥᱜᱚᱰ, ᱡᱷᱟᱨᱠᱷᱚᱸᱰ ᱟᱨ ᱵᱤᱦᱟᱨ ᱮᱢᱟᱱ ᱯᱚᱱᱚᱛ ᱠᱚ ᱵᱮᱱᱟᱣ ᱟᱠᱟᱱᱟ ᱾ [[ᱱᱮᱯᱟᱞ]] ᱫᱤᱥᱚᱢ ᱫᱚ ᱱᱚᱶᱟ ᱨᱮᱱᱟᱜ ᱮᱛᱚᱢ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾ [[ᱜᱟᱝ ᱱᱟᱹᱭ]], ᱭᱚᱢᱩᱱᱟ ᱜᱟᱰᱟ ᱟᱨ ᱜᱚᱝᱜᱚᱛᱨᱤ ᱜᱟᱰᱟ ᱞᱮᱠᱟᱱ ᱢᱟᱨᱟᱝ ᱜᱟᱰᱟ ᱱᱚᱶᱟ ᱯᱚᱱᱚᱛ ᱛᱟᱞᱟ ᱛᱮ ᱞᱤᱸᱡᱤᱱ ᱠᱟᱱᱟ ᱾

==ᱵᱟᱨᱯᱚᱫᱽ==

᱒᱐᱑᱑ ᱥᱟᱞᱮ ᱨᱮᱱᱟ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ  ᱩᱛᱚᱨ ᱯᱨᱚᱫᱮᱥ ᱨᱮ ᱑᱙᱙,᱘᱑᱒,᱓᱔᱑ ᱜᱚᱴᱟᱝ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱒᱒ᱹ᱒᱗% ᱦᱚᱲ ᱫᱚ ᱵᱟᱡᱟᱨ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ ᱟᱨ ᱗᱗,᱗᱓% ᱦᱚᱲ ᱫᱚ ᱟᱹᱛᱩ ᱫᱤᱥᱚᱢ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ ᱾ ᱒᱐᱐᱑-᱒᱐᱑᱑ ᱥᱟᱹᱦᱤᱛ ᱨᱮ ᱦᱚᱲ ᱥᱟᱝᱜᱮᱜ ᱫᱚᱨ ᱫᱚ ᱒᱐ᱹ᱒᱓% ᱛᱮ ᱨᱟᱠᱟᱵ ᱞᱮᱱ ᱛᱟᱦᱮᱸᱫ ᱾ ᱚᱸᱰᱮ ᱑᱐᱔,᱔᱘᱐,᱕᱑᱐ ᱠᱚᱲᱟ ᱟᱨ ᱙᱕,᱓᱓᱑,᱘᱓᱑ ᱜᱚᱴᱟᱝ ᱠᱩᱲᱤ ᱢᱮᱱᱟᱜ ᱠᱚᱣᱟ ᱾ ᱡᱟᱱᱟᱝ ᱡᱟᱹᱱᱤ ᱫᱚ ᱦᱟᱡᱟᱨ ᱠᱚᱲᱟ ᱨᱮ ᱙᱑᱒ ᱥᱟᱭᱠᱚᱨᱟ ᱠᱩᱲᱤ ᱢᱮᱱᱟᱜ ᱠᱚᱣᱟ ᱾ ᱒᱔᱐ᱹ᱙᱒᱘ ᱜᱟᱺᱴ ᱠᱤᱞᱚᱢᱤᱴᱚᱨ ᱨᱮ ᱦᱚᱲ ᱰᱮᱱᱥᱤᱴᱤ ᱫᱚ ᱠᱤᱞᱚᱢᱤᱴᱚᱨ ᱡᱟᱹᱱᱤ ᱘᱒᱙ ᱜᱟᱺᱴ ᱢᱤᱴᱚᱨ ᱾ ᱞᱮᱠᱷᱟᱜᱩᱴ ᱖᱗ᱹ᱖᱘% ᱦᱚᱲ ᱫᱚ ᱠᱚ ᱥᱤᱠᱤᱛ ᱜᱮᱭᱟ ᱾  ᱗᱗ᱹ᱒᱘% ᱠᱚᱲᱟ ᱟᱨ ᱔᱗ᱹ᱑᱗% ᱠᱩᱲᱤ ᱠᱚ ᱥᱤᱠᱤᱛᱟ ᱾ ᱛᱩᱨᱩᱭ ᱥᱮᱨᱢᱟ ᱠᱷᱚᱱ ᱠᱚᱢ ᱵᱚᱭᱚᱥᱟᱱ ᱜᱤᱰᱽᱨᱟᱹ ᱠᱚᱣᱟᱜ ᱮᱞᱥᱚᱝ ᱫᱚ ᱦᱩᱭᱩᱜ ᱠᱟᱱᱟ ᱓᱐,᱗᱙᱑,᱓᱓᱑ ᱜᱚᱴᱟᱝ ᱾
