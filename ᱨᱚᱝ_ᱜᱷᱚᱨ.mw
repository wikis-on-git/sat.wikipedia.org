{{Infobox building
|name                       = ᱨᱚᱝ ᱜᱷᱚᱨ<br>Rang Ghar<br>ৰংঘৰ
|image                      = Rang Ghar Sibsagar.jpg
|caption                    = ᱵᱟᱦᱟ ᱵᱟᱜᱟᱱ ᱱᱟᱠᱷᱟ ᱠᱷᱚᱱ ᱨᱚᱝ ᱜᱷᱚᱚᱨ ᱨᱮᱭᱟᱜ ᱢᱩᱴᱷᱟᱹᱱ
|map_type                   = India
|coordinates                = {{coord|26.9670|94.6190|region:IN-AS|display=inline,title}}
|location                   = [[ᱥᱤᱵᱽ ᱥᱟᱜᱚᱨ ᱦᱚᱱᱚᱛ|ᱥᱤᱵᱽ ᱥᱟᱜᱚᱨ]]<br />[[ᱟᱥᱟᱢ]]<br />[[ᱥᱤᱧᱚᱛ]]
|engineer                   = 
|construction_start_date    =
|completion_date            = ᱯᱨᱚᱢᱚᱛ ᱥᱤᱝᱦᱚ ᱦᱚᱛᱮᱛᱮ ᱵᱮᱱᱟᱣ ᱞᱮᱱᱟ
|date_demolished            = 
|cost                       =
|structural_system          = ᱤᱴᱟᱹ ᱟᱨ ᱟᱹᱫᱤᱢ ᱥᱤᱢᱮᱱᱴ
|style                      = [[ᱟᱦᱩᱢ ᱡᱟᱹᱛᱤ|ᱟᱦᱩᱢ ᱨᱟᱡᱟ]] ᱠᱟᱹᱨᱤᱜᱚᱞ
|size                       =
}}
ᱨᱚᱝ ᱜᱷᱚᱨ (ᱟᱥᱟᱢᱤᱥᱺ ৰংঘৰ; ᱤᱝᱨᱟᱹᱡᱤ: Rang Ghar) ᱫᱚ ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮ ᱢᱮᱱᱟᱜ ᱟᱠᱟᱫ ᱢᱤᱫᱴᱮᱱ ᱵᱟᱨ ᱛᱟᱞᱟᱣᱟᱱ ᱯᱟᱠᱟ ᱫᱚᱞᱟᱱ ᱚᱲᱟᱜ, ᱚᱠᱟ ᱟᱦᱩᱢ ᱨᱟᱡᱽ ᱥᱟᱥᱚᱱ ᱚᱠᱛᱮ ᱨᱮ ᱯᱮᱵᱷᱮᱞᱤᱭᱟᱱ ᱞᱮᱠᱟ ᱛᱮ ᱵᱮᱣᱦᱟᱨᱚᱜ ᱠᱟᱱ ᱛᱟᱦᱮᱸᱠᱟᱱᱟ| ᱥᱤᱵᱽ ᱥᱟᱜᱚᱨ ᱱᱟᱝᱜᱽᱨᱟᱦᱟ ᱠᱷᱚᱱ ᱥᱩᱢᱩᱝ ᱓ (ᱯᱮ) ᱠᱤᱞᱚ ᱢᱤᱴᱟᱨ ᱜᱟᱱ ᱥᱟᱝᱜᱤᱧᱟ ᱱᱤᱭᱟᱹ ᱫᱚᱞᱟᱱᱱ ᱫᱚ| ᱱᱚᱣᱟ ᱫᱚᱞᱟᱱ ᱠᱷᱚᱱ ᱜᱮ ᱢᱤᱫ ᱚᱠᱛᱮ ᱫᱚ ᱨᱟᱡᱽ ᱜᱷᱟᱨᱚᱧᱡᱽ ᱟᱨ ᱠᱷᱟᱥ ᱨᱟᱡᱽ ᱡᱟᱹᱜᱤᱨᱤᱭᱟᱹ ᱠᱚ ᱫᱚ ᱟᱥᱚᱠᱟᱭ ᱛᱮ ᱨᱤᱝᱟᱞᱤ ᱵᱤᱦᱩ ᱚᱠᱛᱮ ᱨᱮ ᱚᱨᱟᱢᱚᱜ ᱠᱟᱱ ᱠᱟᱰᱟ  ᱨᱚᱯᱚᱜ ᱥᱮ ᱠᱟᱰᱟ ᱞᱟᱹᱲᱦᱟᱹᱭ, ᱵᱩᱞᱵᱩᱞ ᱪᱮᱬᱮ ᱞᱟᱹᱲᱦᱟᱹᱭ ᱮᱢᱟᱱ ᱨᱟᱹᱥᱠᱟᱹᱣᱟᱱᱟᱜ ᱟᱠᱷᱲᱟ ᱠᱚ ᱱᱚᱱᱰᱮ ᱠᱷᱚᱱ ᱜᱮᱠᱚ ᱧᱮᱞᱮᱫ ᱠᱟᱱ ᱛᱟᱦᱮᱸᱠᱟᱱᱟ| ᱨᱚᱝ ᱜᱷᱚᱨ ᱫᱚ ᱮᱥᱤᱭᱟ ᱨᱮᱭᱟᱜ ᱯᱟᱹᱦᱤᱞ ᱯᱮᱵᱷᱮᱞᱤᱭᱟᱱ ᱢᱮᱱᱛᱮ ᱵᱤᱠᱟᱹᱣᱚᱜ ᱠᱟᱱᱟ| ᱱᱤᱭᱟᱹ ᱫᱚᱞᱟᱱ ᱫᱚ ᱟᱦᱩᱢ ᱨᱚᱡᱚᱥᱴᱷᱤ ᱨᱮ ᱢᱤᱫᱴᱮᱱ ᱨᱟᱡᱽᱜᱟᱲ ᱨᱚᱝᱯᱩᱨ ᱨᱩᱯᱚᱥᱤ  ᱴᱟᱱᱰᱤ ᱨᱮ ᱑᱗᱔᱖ ᱥᱮᱨᱢᱟ ᱨᱮ ᱥᱚᱨᱜᱚᱚ ᱫᱮᱣ ᱯᱨᱚᱢᱚᱛᱷ ᱥᱤᱝᱦᱚ ᱣᱟᱜ ᱨᱟᱡᱚᱜ ᱚᱠᱛᱮ ᱨᱮ ᱱᱤᱭᱟᱹ ᱫᱚ ᱵᱮᱱᱟᱣ ᱞᱮᱱᱟ<ref>{{cite web|url=http://www.assaminfo.com/tourist-places/3/rang-ghar.htm |title=Rang Ghar|publisher=Assaminfo.com |date=2007-02-18 |accessdate=2013-06-01}}</ref>| ᱱᱤᱭᱟᱹ ᱠᱚᱸᱭᱮᱸ ᱨᱮᱫᱚ ᱛᱚᱞᱟᱛᱚᱞ ᱚᱲᱟᱜ, ᱯᱟᱪᱷᱮ ᱨᱮ ᱡᱚᱭ ᱥᱟᱜᱚᱨ, ᱟᱥᱟᱢ ᱴᱨᱟᱱᱠ ᱨᱳᱰ ᱨᱮᱭᱟᱜ ᱟᱲᱮ ᱨᱮᱜᱮ ᱢᱮᱱᱟᱜ ᱟᱠᱟᱫᱟ|
==ᱠᱟᱨᱤᱜᱚᱞ==
ᱨᱚᱝ ᱜᱷᱚᱨ ᱵᱮᱱᱟᱣ ᱨᱮᱭᱟᱜ ᱠᱟᱨᱤᱜᱚᱞ ᱨᱮ ᱤᱥᱞᱟᱢᱤᱠ ᱠᱟᱨᱤᱜᱚᱞ ᱨᱮᱭᱟᱜᱜ ᱮᱞᱟᱝ ᱚᱨᱥᱚᱝ ᱯᱟᱲᱟᱣ ᱟᱠᱟᱱᱟ| ᱱᱚᱣᱟ ᱨᱮᱭᱟᱜ ᱛᱟᱞᱱᱟ ᱜᱟᱛᱷᱟᱣ ᱫᱚ ᱯᱚᱱ ᱠᱚᱱᱟ ᱜᱮᱭᱟ| ᱵᱟᱨ ᱱᱟᱠᱷᱟ ᱢᱟᱲᱟᱝ ᱠᱟᱛᱮ ᱴᱨᱮᱯᱮᱡᱤᱭᱟᱢ ᱢᱩᱴᱷᱟᱹᱱ ᱮᱢ ᱦᱚᱭ ᱟᱠᱟᱱᱟ| ᱨᱚᱝ ᱜᱷᱚᱨ ᱨᱮᱭᱟᱜ ᱥᱟᱹᱲᱤᱢ ᱫᱚ ᱜᱚᱞ ᱟᱨ ᱦᱟᱹᱨᱩᱵ ᱜᱮᱭᱟ, ᱢᱤᱫᱴᱮᱱ ᱵᱟᱟᱹᱴᱤ ᱨᱮᱭᱟᱜ ᱢᱩᱴᱷᱟᱹᱱ ᱞᱮᱠᱟ|ᱨᱟᱯᱟᱜ ᱤᱴᱟᱹ ᱪᱷᱟᱰᱟ ᱮᱴᱟᱜ ᱞᱮᱠᱟ ᱫᱷᱟᱛᱩ ᱫᱚ ᱵᱟᱝ ᱵᱮᱣᱦᱟᱨ ᱟᱠᱟᱱᱟ। ᱤᱴᱟᱹ ᱜᱟᱛᱷᱟᱣ ᱞᱟᱹᱜᱤᱫ ᱦᱚᱲᱮᱡ ᱫᱟᱹᱞ, ᱜᱮᱰᱮ ᱵᱤᱞᱤ, ᱵᱷᱩᱨᱱᱤ ᱦᱩᱲᱩ ᱮᱢᱟᱱ ᱛᱮᱭᱟᱜ ᱡᱤᱱᱤᱥ ᱛᱮ ᱛᱮᱭᱟᱨ ᱦᱚᱭ ᱞᱮᱱᱟ<ref>{{cite web | url=http://onlinesivasagar.com/tourism/ranghar.htm | title=onlinesivasagar.com | accessdate=March 29, 2012}}</ref>|
==ᱱᱟᱜᱟᱢ==
ᱯᱟᱹᱦᱤᱞ ᱥᱚᱨᱜᱚ ᱫᱮᱣ ᱨᱩᱫᱽᱨᱚ ᱥᱤᱝᱦᱚ ᱫᱚ ᱠᱟᱴ ᱟᱨ ᱢᱟᱫ ᱛᱮᱭᱮ ᱵᱮᱱᱟᱣ ᱞᱮᱫᱟ ᱢᱮᱱᱠᱷᱟᱱ ᱑᱗᱔᱖ ᱥᱮᱨᱢᱟ ᱨᱮ ᱥᱚᱨᱜᱚ ᱫᱮᱣ ᱯᱨᱚᱢᱚᱛ ᱥᱤᱝᱦᱚ ᱫᱚᱭᱮ ᱵᱮᱱᱟᱣ ᱯᱩᱨᱟᱹᱣ ᱜᱚᱫ ᱠᱟᱫᱟ| ᱨᱚᱝ ᱜᱷᱚᱨ ᱫᱚᱞᱟᱱ ᱵᱮᱱᱟᱣ ᱦᱚᱨᱟ ᱫᱚ ᱡᱚᱛᱳ ᱴᱚᱴᱷᱟ ᱦᱚᱨᱟ ᱛᱮᱜᱮ ᱵᱮᱱᱟᱣ ᱟᱠᱟᱱᱟ| ᱟᱥᱚᱠᱟᱭ ᱛᱮ ᱵᱚᱣᱟᱲ ᱦᱟᱹᱠᱩ, ᱵᱷᱩᱨᱱᱤ ᱪᱟᱣᱞᱮ, ᱜᱮᱰᱮ ᱵᱤᱞᱤ, ᱦᱚᱲᱮᱡ-ᱨᱚᱢᱵᱽᱲᱟ ᱮᱢᱟᱱ ᱡᱤᱱᱤᱥ ᱠᱚ ᱢᱤᱞᱟᱹᱣ ᱠᱟᱛᱮ ᱤᱴᱟᱹ ᱜᱟᱛᱷᱟᱣ ᱢᱚᱥᱚᱞᱟ ᱫᱚ ᱛᱮᱭᱟᱨ ᱞᱮᱱᱟ| ᱵᱷᱤᱛ ᱨᱮᱫᱚ ᱟᱭᱢᱟ ᱫᱮᱵᱽ- ᱫᱮᱵᱤ, ᱠᱳᱞ-ᱛᱟᱹᱨᱩᱵ, ᱦᱟᱹᱛᱤ ᱮᱢᱟᱱ ᱨᱮᱭᱟᱜ ᱪᱤᱛᱟᱹᱨ ᱠᱚ ᱵᱮᱱᱟᱣ ᱟᱠᱟᱱᱟ|

==ᱵᱟᱦᱨᱮ ᱡᱚᱱᱚᱲ==
{{commonscat|Rang Ghar|ৰংঘৰ|ᱨᱚᱝ ᱜᱷᱚᱨ}}
* [http://onlinesivasagar.com/tourism/ranghar.htm Rang Ghar]
* [http://www.33rdnationalgames.nic.in/logo.htm National Games logo]
* [http://www.assamtribune.com/scripts/detailsnew.asp?id=sep1511/state05 Rangghar: the oldest amphitheatre in Asia]

==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱱᱟᱜᱟᱢ]]
