'''ᱢᱚᱱᱚᱢᱚᱛᱤ''' ᱫᱚ ᱢᱤᱫᱴᱮᱱ ᱟᱥᱟᱢᱤᱥ ᱯᱟᱹᱨᱥᱤ ᱨᱮᱭᱟᱜ ᱜᱟᱢᱟᱢ ᱯᱚᱛᱚᱵ ᱠᱟᱱᱟ| ᱱᱚᱣᱟ ᱜᱟᱢᱟᱢ ᱯᱚᱛᱚᱵ ᱫᱚ ᱜᱟᱹᱠᱷᱩᱲ ᱟᱥᱟᱢᱤᱥ ᱜᱟᱢᱟᱢᱤᱭᱟᱹ ᱢᱟᱱᱚᱛᱟᱱ ᱨᱟᱡᱽᱱᱤ ᱠᱟᱱᱛᱚ ᱵᱚᱨᱫᱚᱞᱚᱭ ᱜᱚᱝᱠᱮᱭᱮ ᱚᱞ ᱟᱠᱟᱫᱟ| ᱢᱚᱱᱚᱢᱚᱛᱤ ᱜᱟᱢᱟᱢ ᱫᱚ ᱢᱟᱱᱚᱛᱟᱱ ᱨᱟᱡᱽᱱᱤ ᱠᱟᱱᱛᱚ ᱵᱚᱨᱫᱚᱞᱚᱭ ᱵᱚᱨᱯᱮᱴᱟ ᱦᱚᱱᱚᱛ ᱨᱮᱭᱮ ᱪᱟᱹᱠᱨᱤ ᱠᱟᱱ ᱚᱠᱛᱮ ᱨᱮ ᱑᱘᱙᱗ ᱥᱮᱨᱢᱟ ᱨᱮᱭᱟᱜ ᱮᱯᱨᱤᱞ ᱪᱟᱱᱫᱚ ᱨᱮᱭᱮ ᱚᱞ ᱥᱟᱹᱛ ᱞᱮᱫᱟ ᱟᱨ ᱑᱙᱐᱐ ᱥᱮᱨᱢᱟ ᱨᱮᱭᱟᱜ ᱯᱷᱮᱵᱽᱨᱩᱣᱟᱨᱤ ᱪᱟᱱᱫᱚ ᱨᱮᱭᱮ ᱩᱪᱷᱟᱹᱱ ᱥᱚᱫᱚᱨ ᱞᱮᱫᱟ| ᱢᱟᱱ ᱥᱮ ᱵᱚᱨᱢᱤ ᱠᱚᱣᱟᱜ ᱛᱮᱥᱟᱨ ᱟᱠᱨᱚᱢᱚᱱ ᱜᱷᱚᱴᱱᱟᱭ ᱨᱮᱭᱟᱜ ᱩᱢᱩᱞ ᱯᱟᱧᱡᱟ ᱠᱟᱛᱮ ᱱᱤᱭᱟᱹ ᱜᱟᱢᱟᱢ ᱫᱚᱭ ᱚᱞ ᱟᱠᱟᱫᱟ|  ᱱᱤᱭᱟᱹ ᱜᱟᱢᱟᱢ ᱫᱚ ᱵᱟᱨ ᱵᱷᱟᱜᱽ ᱨᱮ ᱦᱟᱹᱴᱤᱧ ᱟᱠᱟᱱᱟ| ᱯᱟᱹᱦᱤᱞ ᱦᱟᱹᱴᱤᱧ ᱨᱮ ᱫᱚ ᱜᱮᱞ ᱤᱨᱟᱹᱞ ᱜᱚᱴᱟᱝ ᱯᱟᱨᱴ ᱢᱮᱱᱟᱜ-ᱟ ᱟᱨ ᱫᱚᱥᱟᱨ ᱦᱟᱹᱴᱤᱧ ᱨᱮ ᱫᱚ ᱢᱩᱪᱟᱹᱫ ᱯᱟᱨᱴ ᱠᱚ ᱢᱤᱞᱟᱹᱣ ᱠᱟᱛᱮ ᱞᱮᱠᱷᱟᱥ ᱜᱩᱴ ᱵᱟᱨ ᱜᱮᱞ ᱯᱳᱱ ᱜᱚᱴᱟᱝ ᱯᱟᱨᱴ ᱢᱮᱱᱟᱜ ᱟᱠᱟᱫᱟ| ᱵᱟᱨᱭᱟ ᱢᱟᱨᱟᱝ ᱜᱷᱟᱨᱚᱧᱡᱽ ᱛᱟᱞᱟ ᱨᱮ ᱵᱤᱵᱟᱹᱫᱽ ᱤᱫᱤ ᱠᱟᱛᱮ ᱪᱮᱫ ᱞᱮᱠᱟ ᱫᱤᱥᱚᱢ ᱨᱮ ᱫᱚᱨᱞᱚᱭ ᱦᱮᱡ ᱯᱟᱲᱟᱣ ᱮᱱᱟ, ᱱᱚᱣᱟ ᱠᱟᱛᱷᱟ ᱜᱮ ᱱᱤᱭᱟᱹ ᱜᱟᱢᱟᱢ ᱦᱚᱛᱮ ᱛᱮ ᱵᱚᱱ ᱵᱟᱰᱟᱭ ᱫᱟᱲᱮᱭᱟᱜ-ᱟ| ᱢᱟᱱᱮ ᱟᱥᱟᱢᱤᱥ ᱟᱨ ᱟᱥᱟᱢ ᱪᱮᱫ ᱞᱮᱠᱟ ᱠᱚ ᱟᱬᱮ ᱰᱷᱟᱬᱮ ᱪᱟᱵᱟ ᱞᱮᱱᱟ ᱚᱱᱟ ᱜᱮ ᱵᱚᱱ ᱵᱟᱰᱟᱭ ᱫᱟᱲᱮᱭᱟᱜ-ᱟ| '''ᱢᱚᱱᱚᱢᱚᱛᱤ''' ᱜᱟᱢᱟᱢ ᱡᱩᱫᱤ ᱦᱚᱸ ᱱᱟᱜᱟᱢᱤᱭᱟᱹ ᱠᱟᱱᱟ, ᱮᱱᱨᱮ ᱦᱚᱸ ᱰᱷᱮᱨ ᱠᱟᱭᱛᱮ ᱜᱮ ᱞᱟᱹᱭ ᱪᱟᱞ ᱟᱜᱩᱹ ᱠᱟᱛᱷᱟ ᱠᱟᱱᱟ ᱟᱨ ᱢᱚᱱ ᱜᱚᱲᱦᱚᱱ| ᱪᱤᱨᱟᱹᱛ ᱠᱚ ᱦᱚᱸ ᱰᱷᱮᱨ ᱠᱟᱭ ᱛᱮᱜᱮ ᱢᱚᱱ ᱜᱚᱲᱦᱚᱱ|
