'''ᱯᱟᱞᱟᱣ''' ([[ᱯᱟᱞᱟᱣ ᱯᱟᱹᱨᱥᱤ|ᱯᱟᱞᱟᱣ]] ᱺ Beluu er a Belau, [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]] ᱺ Republic of Palau) ᱥᱮ ᱯᱟᱞᱟᱣ ᱨᱮᱱᱜᱟ ᱟᱹᱯᱱᱟᱹᱛ ᱫᱚ ᱯᱟᱪᱮ [[ᱯᱨᱚᱥᱟᱱᱛ ᱢᱟᱦᱟᱫᱚᱨᱭᱟ]] ᱨᱮᱱᱜᱟ ᱢᱤᱫ ᱯᱷᱩᱱᱩᱨᱜᱟᱹᱞ ᱫᱤᱥᱚᱢ ᱠᱟᱱᱟ᱾ [[ᱢᱟᱭᱠᱨᱳᱱᱮᱥᱤᱭᱟ]] ᱢᱩᱫ ᱨᱮᱱᱟᱜ ᱓᱔᱐ ᱜᱚᱴᱟᱱ ᱫᱤᱯ ᱠᱚ ᱢᱮᱥᱟ ᱠᱟᱛᱮᱡ ᱱᱚᱣᱟ ᱫᱤᱥᱚᱢ ᱵᱮᱱᱟᱣ ᱟᱠᱟᱱᱟ᱾ ᱯᱟᱞᱟᱣ ᱫᱤᱥᱚᱢ ᱫᱚ ᱞᱮᱠᱷᱟᱜᱩᱴ ᱔᱖᱖ ᱠᱤᱞᱳᱢᱤᱴᱟᱨ (᱑᱘᱐ sq ᱢᱟᱭᱤᱞ) ᱛᱮ ᱯᱟᱥᱱᱟᱣ ᱢᱮᱱᱟᱜ-ᱟ᱾ ᱫᱤᱥᱚᱢ ᱨᱮᱱ ᱡᱟᱹᱥᱛᱤ ᱜᱟᱱ ᱦᱚᱲ ᱫᱚ ᱠᱳᱨᱳᱨ ᱫᱤᱯ ᱨᱮ ᱠᱚ ᱛᱟᱦᱮᱱᱟ ᱟᱨ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱫᱚ ᱦᱩᱭᱩᱜ ᱠᱟᱱᱟ [[ᱮᱱᱜᱮᱨᱩᱞᱢᱩᱫ]] ᱱᱚᱣᱟ ᱫᱚ ᱫᱤᱥᱚᱢ ᱨᱮᱱᱜᱟ ᱵᱟᱵᱮᱞᱫᱟᱳᱵ ᱫᱤᱯ ᱨᱮᱱᱟᱜ ᱢᱮᱞᱮᱠᱮᱳᱠ ᱯᱚᱱᱚᱛ ᱨᱮ ᱢᱮᱱᱟᱜ-ᱟ᱾
ᱯᱟᱞᱟᱣ ᱫᱤᱥᱚᱢ ᱨᱮᱱᱟᱜ ᱫᱚᱨᱭᱟ ᱥᱤᱢᱟᱹᱱᱟ ( maritime boundaries) ᱮᱛᱚᱢ ᱥᱮᱫ [[ᱡᱟᱯᱟᱱ]], ᱥᱟᱢᱟᱝ ᱥᱮᱫ [[ᱢᱟᱭᱠᱨᱳᱱᱮᱥᱤᱭᱟ]], ᱠᱚᱧᱮ ᱥᱮᱫ [[ᱤᱱᱫᱳᱱᱮᱥᱤᱭᱟ]] ᱟᱨ ᱯᱟᱪᱮ ᱥᱮᱫ [[ᱯᱷᱤᱞᱤᱯᱟᱭᱤᱱ]] ᱫᱤᱥᱚᱢ ᱥᱟᱞᱟᱜ ᱡᱚᱯᱚᱜ ᱢᱮᱱᱟᱜ-ᱟ᱾
