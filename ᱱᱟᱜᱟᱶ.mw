{{Infobox settlement
| name                    = ᱱᱟᱜᱟᱶ
| native_name             = নগাঁও
| native_name_lang        = অসমীয়া
| other_name              = 
| settlement_type         = ᱵᱟᱡᱟᱨ
| image_skyline           = Kolong1.jpg
| image_alt               = 
| image_caption           = ᱱᱟᱜᱟᱶ ᱨᱮᱭᱟᱜ ᱠᱳᱞᱳᱝ ᱱᱟᱹᱭ
| nickname                = 
| image_map               = 
| map_alt                 = 
| map_caption             = 
| pushpin_map             = India Assam#India
| pushpin_label_position  = 
| pushpin_map_alt         = 
| pushpin_map_caption     = Location in Assam, india
| coordinates             = {{coord|26.3503828|N|92.6795912|E|display=inline,title}}
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_type1       = [[States and territories of India|ᱯᱚᱱᱚᱛ]]
| subdivision_name1       = [[ᱟᱥᱟᱢ]]
| subdivision_type2       = [[List of districts of India|ᱦᱚᱱᱚᱛ]]
| subdivision_name2       = [[Nagaon district|ᱱᱟᱜᱟᱶ]]
| established_title       = <!-- Established -->
| established_date        = 
| founder                 = 
| named_for               = 
| government_type         = 
| governing_body          = Nagaon Municipality Board
| unit_pref               = Metric
| area_footnotes          = 
| area_rank               = 
| area_total_km2          = 
| elevation_footnotes     = 
| elevation_m             = 
| population_total        = 
| population_as_of        = 
| population_rank         = 
| population_density_km2  = Auto
| population_demonym      = 
| population_footnotes    = 
| demographics_type1      = ᱯᱟᱹᱨᱥᱤ
| demographics1_title1    = ᱟᱹᱢᱟᱹᱞᱮᱛ
| demographics1_info1     = [[Assamese language|ᱟᱥᱟᱢᱤᱡᱽ]], English 
| timezone1               = [[Indian Standard Time|IST]]
| utc_offset1             = +5:30
| postal_code_type        = [[Postal Index Number|PIN]]
| postal_code             = 782001 to 782003
| area_code_type          = ᱴᱮᱞᱤᱯᱷᱳᱱ ᱠᱳᱰ
| area_code               = 91-3672
| registration_plate      = AS 02 -
| website                 = {{URL|nagaon.gov.in}}
| iso_code                = [[ISO 3166-2:IN|IN-AS]]
| footnotes               =  
}}

''' ᱱᱟᱜᱟᱶ''' ᱫᱚ [[ᱥᱤᱧᱚᱛ]] ᱨᱮ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ ᱱᱟᱜᱟᱶ ᱦᱚᱱᱚᱛ ᱨᱮᱭᱟᱜ ᱢᱤᱫ ᱱᱟᱜᱟᱨ ᱠᱟᱱᱟ ᱾ ᱱᱚᱣᱟ ᱫᱚ [[ᱜᱩᱣᱟᱦᱟᱴᱤ]] ᱠᱷᱚᱱ ᱑᱒᱐ ᱠᱤᱞᱚ ᱢᱤᱴᱚᱨ ᱯᱩᱨᱩᱵᱽ ᱨᱮ ᱠᱳᱞᱳᱝ ᱱᱟᱹᱭ ᱟᱲᱮ ᱨᱮ ᱢᱮᱱᱟᱜᱼᱟ ᱾ ᱱᱚᱣᱟ ᱫᱚ [[ᱟᱥᱟᱢ]] ᱨᱮᱭᱟᱜ ᱢᱚᱬᱮ ᱟᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱾ ᱯᱩᱭᱞᱩ ᱫᱚ ᱱᱚᱣᱟ ᱨᱮᱭᱟᱜ ᱧᱩᱛᱩᱢ ᱫᱚ "ᱱᱚᱣᱜᱟᱶᱚ" ᱛᱟᱦᱮᱸ ᱠᱟᱱᱟ ᱾ 

ᱱᱟᱜᱟᱶ ᱫᱚ ᱠᱤᱨᱥᱤ ᱵᱮᱯᱟᱨ ᱛᱟᱞᱢᱟ ᱠᱟᱱᱟ ᱾ ᱟᱨ ᱱᱚᱰᱮ [[ᱜᱩᱣᱟᱦᱟᱴᱤ]] ᱡᱮᱜᱮᱛ ᱵᱤᱨᱫᱟᱹᱜᱟᱲ ᱥᱟᱶ ᱥᱟᱹᱜᱟᱹᱭ ᱟᱹᱡᱤᱜᱟᱱ ᱦᱚᱢᱤᱭᱳᱯᱟᱛᱷᱤ ᱛᱤᱠᱪᱷᱟᱹ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱢᱮᱱᱟᱜᱼᱟ ᱾ ᱱᱟᱜᱟᱶ ᱠᱷᱚᱱ ᱕ ᱠᱤᱞᱚ ᱢᱤᱴᱚᱨ ᱫᱩᱠᱷᱤᱱ-ᱯᱩᱪᱷᱤᱢ ᱨᱮᱭᱟᱜ ᱥᱚᱧᱪᱚᱣᱟ ᱨᱮ ᱢᱤᱫ ᱨᱮᱞ ᱪᱷᱩᱠᱤ ᱢᱮᱱᱟᱜᱼᱟ ᱾ ᱱᱟᱜᱟᱶ ᱨᱮᱭᱟᱜ ᱥᱩᱨ ᱥᱩᱯᱩᱨ ᱴᱚᱴᱷᱟ ᱫᱚ ᱵᱽᱨᱚᱦᱢᱚᱯᱩᱛᱨᱚ ᱱᱟᱹᱭ ᱜᱷᱟᱹᱴᱤ ᱨᱮᱭᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱾ ᱟᱨ ᱱᱚᱣᱟ ᱨᱚᱫᱚ ᱟᱹᱰᱤᱜᱟᱱ ᱫᱩᱞᱠᱤ ᱟᱨ ᱡᱷᱟᱨᱱᱟ ᱦᱚᱸ ᱢᱮᱱᱟᱜᱼᱟ ᱡᱟᱦᱟᱸ ᱫᱚ ᱦᱟᱹᱠᱩ ᱪᱟᱥ ᱞᱟᱹᱜᱤᱫ ᱟᱹᱰᱤ ᱥᱚᱨᱮᱥ ᱯᱩᱨᱩᱱᱟ ᱾ ᱱᱚᱣᱟ ᱥᱩᱨ ᱥᱩᱯᱩᱨ ᱨᱮᱭᱟᱜ ᱵᱤᱨ ᱠᱷᱚᱱ ᱫᱚ ᱥᱟᱹᱜᱩᱣᱟᱹᱱ ᱟᱨ ᱥᱟᱨᱡᱚᱢ ᱚᱲᱟᱜ ᱵᱮᱱᱟᱣ ᱠᱟᱴ ᱞᱟᱹᱜᱤᱫ ᱟᱨ ᱫᱷᱩᱬᱟᱹᱭ ᱡᱚᱜᱟᱣᱟ ᱟᱨ ᱪᱟᱥᱵᱟᱥ ᱞᱟᱹᱜᱤᱫ ᱫᱚ ᱦᱳᱲᱳ, ᱡᱟᱹᱬᱤ, ᱪᱟᱦᱟ ᱟᱨ ᱞᱩᱢᱟᱹᱝ ᱥᱮᱞᱮᱫ ᱢᱮᱱᱟᱜᱼᱟ ᱾

== ᱱᱟᱜᱟᱶ ᱦᱚᱱᱚᱛ ==

ᱱᱚᱣᱟ ᱨᱮᱭᱟᱜ ᱩᱛᱚᱨ ᱨᱮ ᱫᱚᱨᱮᱸ, ᱯᱩᱨᱩᱵᱽ ᱟᱨ ᱫᱩᱠᱷᱤᱱ ᱨᱮ ᱥᱮᱞᱮᱫ ᱢᱤᱠᱤᱨ ᱩᱛᱚᱨ ᱨᱮ ᱠᱚᱪᱷᱟᱨ ᱵᱩᱨᱩ ᱠᱚ, ᱯᱩᱪᱷᱤᱢ ᱟᱨ ᱩᱛᱚᱨ-ᱯᱩᱪᱷᱤᱢ ᱨᱮ ᱢᱤᱫ ᱛᱟᱭᱚᱢ ᱢᱤᱫ ᱩᱛᱚᱨ ᱠᱚᱪᱷᱟᱨ ᱟᱨ ᱡᱚᱭᱚᱱᱛᱤᱭᱟᱹ ᱵᱩᱨᱩ ᱟᱨ ᱫᱚᱨᱚᱝ ᱦᱚᱱᱚᱛ ᱢᱮᱱᱟᱜᱼᱟ ᱾ ᱱᱚᱣᱟ ᱦᱚᱱᱚᱛ ᱫᱚ ᱵᱩᱨᱩ ᱜᱮᱭᱟ ᱾ ᱱᱚᱣᱟ ᱫᱷᱟᱨᱮ ᱫᱷᱟᱨᱮ ᱛᱮᱫᱚ ᱫᱟᱨᱥᱟᱬ ᱟᱨ ᱵᱤᱨ ᱛᱮ ᱯᱮᱨᱮᱡ ᱟᱠᱟᱱᱟ ᱾ ᱱᱚᱰᱮᱱᱟᱜ ᱢᱟᱨᱟᱝ ᱱᱟᱹᱭ ᱫᱚ ᱵᱽᱨᱚᱦᱢᱚᱯᱩᱛᱨᱚ ᱠᱟᱱᱟ ᱡᱟᱦᱟᱸ ᱫᱚ ᱩᱛᱚᱨ ᱥᱤᱢᱟᱹ ᱨᱮ ᱞᱚᱸᱜᱤᱱ ᱠᱟᱱᱟ ᱾ ᱱᱚᱣᱟ ᱥᱟᱶ ᱥᱟᱶᱛᱮ ᱱᱚᱰᱮ ᱟᱨ ᱦᱚᱸ ᱟᱹᱰᱤᱜᱟᱱ ᱠᱟᱹᱴᱤᱡ ᱠᱟᱹᱴᱤᱡ ᱱᱟᱹᱭ ᱦᱚᱸ ᱞᱤᱸᱜᱤᱱ ᱠᱟᱱᱟ ᱾ ᱵᱽᱨᱚᱦᱢᱚᱯᱩᱛᱨᱚ ᱨᱮᱭᱟᱜ ᱩᱛᱚᱨ ᱱᱟᱠᱷᱟ ᱨᱮ ᱵᱚᱨᱚᱯᱷ ᱛᱮ ᱯᱮᱨᱮᱡ ᱦᱮᱢᱟᱞ ᱵᱩᱨᱩ ᱦᱚᱸ ᱧᱮᱞ ᱧᱟᱢᱚᱜᱼᱟ ᱾ ᱵᱽᱨᱚᱦᱢᱚᱯᱩᱛᱨᱚ ᱱᱟᱹᱭ ᱫᱷᱟᱨᱮ ᱨᱮ ᱑᱕᱐᱐ ᱯᱷᱩᱴ ᱩᱥᱩᱞ ᱠᱟᱢᱟᱠᱷᱭᱟ ᱵᱩᱨᱩ ᱢᱮᱱᱟᱜᱼᱟ ᱡᱟᱦᱟᱸ ᱨᱮᱭᱟᱜ ᱪᱚᱴᱟᱛ ᱨᱮ ᱠᱟᱢᱟᱠᱷᱭᱟ ᱫᱮᱵᱤᱭᱟᱜ ᱢᱤᱫ ᱟᱹᱰᱤ ᱧᱩᱛᱩᱢᱟᱱ ᱢᱩᱫᱽᱨᱤ ᱢᱮᱱᱟᱜᱼᱟ ᱾ ᱦᱚᱱᱚᱛ ᱨᱮᱭᱟᱜ ᱥᱚᱢᱟᱱ ᱚᱛ ᱫᱚ ᱵᱟᱱ ᱦᱟᱥᱟ ᱛᱮ ᱵᱮᱱᱟᱣ ᱟᱠᱟᱱᱟ ᱾ ᱵᱤᱨ ᱨᱮᱫᱚ ᱟᱹᱰᱤ ᱞᱮᱠᱟᱱ ᱡᱟᱱᱣᱟ ᱠᱚ ᱧᱟᱢᱚᱜᱼᱟ ᱾ ᱱᱚᱵᱷᱮᱢᱵᱚᱨ ᱠᱷᱚᱱ ᱢᱟᱨᱪ ᱵᱚᱸᱜᱟ ᱛᱟᱞᱟ ᱫᱷᱟᱹᱵᱤᱡᱟᱜ ᱦᱚᱭ ᱦᱤᱥᱤᱫ ᱫᱚ ᱨᱮᱭᱟᱲ ᱟᱨ ᱨᱟᱹᱥᱠᱟᱹ ᱡᱚᱝ ᱟᱜ ᱞᱮᱠᱟ ᱟᱹᱭᱠᱟᱹᱣᱜᱼᱟ ᱾ ᱥᱮᱨᱢᱟ ᱨᱮᱭᱟᱜ ᱢᱩᱪᱟᱹᱜ ᱚᱠᱛᱚ ᱨᱮᱫᱚ ᱦᱚᱭ ᱦᱤᱥᱤᱫ ᱞᱚᱞᱚ ᱜᱮ ᱛᱟᱦᱮᱸᱱᱟ ᱾ ᱞᱚᱞᱚ ᱠᱷᱚᱱ ᱞᱚᱞᱚ ᱫᱤᱱ ᱨᱮᱭᱟᱜ ᱞᱚᱞᱚ ᱥᱚᱝ ᱦᱚᱸ ᱓᱗ ᱰᱤᱜᱽᱨᱤ ᱥᱮᱞᱥᱤᱭᱚᱥ ᱫᱷᱟᱹᱵᱤᱡ ᱥᱮᱴᱮᱨ ᱜᱚᱫᱚᱜᱼᱟ ᱾ ᱤᱠᱷᱟᱹᱱ ᱦᱚᱭ ᱨᱮᱫᱚ ᱚᱫᱟ ᱨᱮᱭᱟᱜ ᱥᱚᱝ ᱜᱮ ᱵᱟᱹᱲᱛᱤ ᱛᱟᱦᱮᱸᱱᱟ ᱾ ᱥᱮᱨᱢᱟᱠᱤᱭᱟᱹ ᱡᱟᱹᱯᱩᱫ ᱨᱮᱭᱟᱜ ᱮᱵᱷᱚᱨᱮᱡᱽ ᱫᱚ ᱔᱐ ᱤᱸᱪ ᱠᱷᱚᱱ ᱘᱐ ᱤᱸᱪ ᱫᱷᱟᱹᱵᱤᱡ ᱛᱟᱦᱮᱸᱱᱟ ᱾ ᱚᱸᱰᱮᱱᱟᱜ ᱢᱟᱨᱟᱝ ᱪᱟᱥ ᱫᱚ ᱦᱳᱲᱳ ᱠᱟᱱᱟ ᱾ ᱱᱚᱣᱟ ᱥᱟᱶᱛᱮ ᱪᱟᱦᱟ, ᱟᱺᱠ, ᱛᱤᱞᱢᱤᱧ ᱟᱨ ᱠᱟᱥᱠᱚᱢ ᱦᱚᱸ ᱪᱟᱥ ᱦᱩᱭᱩᱜ ᱜᱮᱭᱟ ᱾ ᱱᱚᱰᱮ ᱫᱚ ᱱᱟᱥᱮ ᱫᱷᱟᱨᱟ ᱢᱮᱬᱦᱮᱫ, ᱪᱩᱱ ᱫᱷᱤᱨᱤ ᱟᱨ ᱠᱩᱭᱞᱟᱹ ᱨᱮᱭᱟᱜ ᱛᱟᱲᱟᱣ ᱦᱚᱸ ᱦᱩᱭᱩᱜ ᱜᱮᱭᱟ ᱾

ᱪᱟᱭ ᱠᱟᱹᱨᱜᱟᱲ ᱪᱷᱟᱰᱟ ᱠᱟᱛᱮ ᱱᱚᱰᱮ ᱫᱚ ᱟᱨ ᱮᱴᱟᱜ ᱤᱱᱰᱚᱥᱴᱨᱤ ᱫᱚ ᱵᱟᱹᱱᱩᱜ ᱟᱱᱟ, ᱥᱩᱢᱩᱝ ᱛᱤᱱᱟᱹᱝ ᱜᱟᱱ ᱯᱨᱟᱭᱵᱷᱮᱴ ᱠᱟᱹᱨᱜᱟᱲ ᱜᱮ ᱢᱮᱱᱟᱜᱼᱟ ᱾ ᱡᱟᱦᱟᱸᱨᱮ ᱥᱩᱛᱟᱹᱢ ᱟᱨ ᱞᱩᱢᱟᱹᱝ ᱞᱩᱜᱽᱲᱤ ᱛᱮᱧ, ᱦᱚᱨᱚᱜ ᱥᱟᱯᱟᱵ ᱵᱮᱱᱟᱣ, ᱯᱟᱹᱴᱭᱟᱹ ᱟᱨ ᱴᱮᱠᱷᱟ ᱴᱩᱯᱞᱟᱹᱜ ᱵᱮᱱᱟᱣ, ᱯᱤᱛᱚᱞ ᱨᱮᱭᱟᱜ ᱡᱟᱭ ᱮᱢᱟᱱ ᱵᱮᱱᱟᱣ ᱜᱮ ᱢᱩᱬᱩᱛ ᱟᱱᱟᱜᱼᱟ ᱾ ᱱᱚᱰᱮ ᱢᱤᱫ ᱞᱮᱠᱟᱱ ᱥᱟᱠᱟᱢ ᱛᱮ ᱴᱳᱯ ᱠᱚ ᱵᱮᱱᱟᱣᱟ ᱾ ᱪᱟᱦᱟ, ᱛᱤᱞᱢᱤᱧ, ᱠᱟᱥᱠᱚᱢ, ᱫᱷᱩᱬᱟᱹ, ᱢᱟᱫ ᱟᱨ ᱯᱟᱹᱴᱤᱭᱟᱹ ᱮᱢᱟᱱ ᱱᱚᱰᱮ ᱠᱷᱚᱱ ᱜᱮ ᱵᱟᱦᱨᱮ ᱪᱟᱞᱟᱜ ᱠᱟᱱᱟ ᱾ ᱥᱟᱶᱛᱮ ᱪᱟᱣᱞᱮ, ᱫᱟᱹᱞ, ᱟᱨ ᱮᱴᱟᱜ ᱡᱚᱢᱟᱜ, ᱪᱤᱱᱤ, ᱵᱩᱞᱩᱝ ᱥᱟᱶᱛᱮ ᱠᱮᱨᱟᱥᱤᱱ ᱟᱨ ᱮᱴᱟᱜ ᱥᱩᱱᱩᱢ, ᱜᱷᱤ ᱮᱢᱟᱱ ᱵᱟᱦᱨᱮ ᱠᱷᱚᱱ ᱱᱚᱰᱮ ᱦᱟᱹᱡᱩᱜᱼᱟ ᱾ ᱦᱮᱡᱥᱮᱱ ᱨᱮᱭᱟᱜ ᱥᱩᱵᱤᱫᱷᱟ ᱟᱹᱰᱤ ᱱᱟᱯᱟᱭᱟ ᱾ ᱱᱚᱰᱮᱱᱟᱜ ᱢᱩᱠᱷᱤᱭᱟᱹ ᱱᱟᱜᱟᱨ ᱠᱚᱫᱚ ᱱᱟᱜᱟᱶ, ᱞᱟᱢᱰᱤᱝ, ᱦᱳᱡᱚᱭ ᱟᱨ ᱰᱷᱤᱸᱜᱽ ᱮᱢᱟᱱ ᱾

== ᱱᱟᱜᱟᱶ ᱱᱟᱜᱟᱨ ==

ᱱᱟᱜᱟᱶ ᱦᱚᱱᱚᱛ ᱨᱮ ᱱᱚᱣᱟ ᱧᱩᱛᱩᱢ ᱨᱮᱭᱟᱜ ᱠᱳᱞᱟᱝ ᱱᱟᱹᱭ ᱠᱚᱧᱮ ᱱᱟᱠᱷᱟ ᱨᱮ ᱢᱮᱱᱟᱜ ᱱᱟᱜᱟᱨ ᱠᱟᱱᱟ ᱾ ᱥᱟᱞ ᱑᱗᱙᱗ ᱨᱮ ᱱᱚᱣᱟ ᱱᱟᱜᱟᱨ ᱫᱚ ᱚᱛ ᱦᱤᱞᱟᱹᱣ ᱠᱷᱟᱹᱛᱤᱨ ᱟᱹᱰᱤ ᱡᱩᱨ ᱦᱟᱹᱱ ᱮ ᱥᱟᱢᱟᱝ ᱞᱮᱫᱼᱟ ᱚᱲᱟᱜ ᱫᱩᱣᱟᱹᱨ ᱨᱟᱹᱯᱩᱫ ᱪᱟᱵᱟ ᱮᱱᱟ, ᱱᱚᱰᱮᱱᱟᱜ ᱥᱤᱨᱡᱚᱱ ᱨᱮᱭᱟᱜ ᱨᱩᱯ ᱨᱚᱝ ᱫᱚ ᱟᱹᱰᱤ ᱜᱮ ᱪᱚᱨᱚᱠᱟ ᱾ ᱤᱠᱷᱟᱹᱱ ᱟᱹᱰᱤ ᱵᱟᱹᱲᱛᱤ ᱞᱚᱞᱚ ᱠᱷᱟᱹᱛᱤᱨ ᱱᱚᱰᱮᱱᱟᱜ ᱦᱚᱭ ᱦᱤᱥᱤᱫ ᱫᱚ ᱦᱚᱲᱢᱚ ᱞᱟᱹᱜᱤᱫ ᱵᱟᱝ ᱵᱩᱜᱤᱭᱟ ᱾ ᱱᱚᱰᱮᱱᱟᱜ ᱵᱟᱹᱲᱛᱤ ᱠᱷᱚᱱ ᱵᱟᱹᱲᱛᱤ ᱵᱮᱯᱟᱨ ᱫᱚ ᱢᱟᱨᱣᱟᱹᱲᱤ ᱦᱚᱲ ᱟᱜ ᱛᱤ ᱨᱮ ᱛᱟᱦᱮᱸᱱᱟ ᱾ ᱱᱚᱰᱮ ᱠᱷᱚᱱ ᱛᱩᱲᱤ, ᱠᱟᱥᱠᱚᱢ, ᱫᱷᱩᱬᱟᱹ ᱮᱢᱟᱱ ᱵᱟᱡᱟᱨ ᱛᱮ ᱪᱟᱞᱟᱱᱚᱜᱼᱟ ᱥᱟᱶᱛᱮ ᱵᱩᱞᱩᱝ, ᱥᱩᱱᱩᱢ, ᱥᱩᱛᱟᱹᱢ ᱞᱩᱜᱽᱲᱤ, ᱡᱚᱢᱟᱜ ᱮᱢᱟᱱ ᱠᱚᱫᱚ ᱵᱟᱦᱨᱮ ᱠᱷᱚᱱ ᱵᱷᱤᱛᱨᱤ ᱛᱮᱠᱚ ᱟᱹᱜᱩᱭᱟ ᱾ ᱱᱚᱰᱮ ᱫᱚ ᱥᱮᱪᱮᱫ ᱨᱮᱭᱟᱜ ᱥᱩᱵᱤᱫᱷᱟ ᱦᱚᱸ ᱢᱮᱱᱟᱜᱼᱟ ᱾

== ᱦᱚᱲ ᱮᱞᱮᱞ ᱟᱨ ᱥᱮᱪᱮᱫ ==

᱒᱐᱐᱑ ᱥᱟᱞᱮ ᱨᱮᱭᱟᱜ ᱥᱤᱧᱚᱪᱤᱭᱟᱹ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱟᱜᱟᱶ ᱵᱟᱡᱟᱨ ᱨᱤᱱ ᱡᱚᱛᱚ ᱛᱮ ᱦᱚᱲ ᱮᱞᱮᱞ ᱫᱚ ᱕᱒᱔᱗ ᱢᱮᱱᱟᱜ ᱠᱚᱣᱟ ᱾ <ref name=sens>{{cite web|title=way back machine - ᱥᱮᱱᱥᱚᱥ ᱳᱯᱷ ᱤᱱᱰᱤᱭᱟ|url=http://web.archive.org/web/20040616075334/http://www.censusindia.net/results/town.php?stad=A&state5=999|accessdate=24 September 2015}}</ref> ᱩᱱᱠᱩ ᱠᱚ ᱵᱷᱤᱛᱨᱤ ᱠᱷᱚᱱ ᱕᱑.᱗᱘% ᱫᱚ ᱠᱚᱲᱟ ᱦᱚᱯᱚᱱ ᱢᱮᱱᱟᱜ ᱠᱚ ᱵᱮᱲᱟᱨᱮ ᱔᱘.᱒᱒% ᱫᱚ ᱠᱩᱲᱤ ᱦᱚᱯᱚᱱ ᱢᱮᱱᱟᱜ ᱠᱚᱣᱟ ᱾ ᱱᱟᱜᱟᱶ ᱵᱟᱡᱟᱨ ᱨᱮᱭᱟᱜ ᱥᱮᱪᱮᱫ ᱫᱚᱨ ᱫᱚ ᱖᱗.᱑᱖% ᱢᱮᱱᱟᱜ ᱠᱚᱣᱟ ᱾ ᱱᱚᱣᱟ ᱫᱚ ᱡᱟᱹᱛᱤᱭᱟᱹᱨᱤ ᱥᱮᱪᱮᱫ ᱫᱚᱨ ᱠᱷᱚᱱ -᱒.᱓᱒% ᱠᱚᱢ ᱢᱮᱱᱟᱜ-ᱟ ᱾ ᱚᱸᱰᱮ ᱠᱷᱚᱱ ᱓᱗.᱒᱐% ᱠᱚᱲᱟ ᱦᱚᱯᱚᱱ ᱠᱷᱟᱱ ᱒᱙.᱙᱖% ᱫᱚ ᱠᱩᱲᱤ ᱦᱚᱯᱚᱱ ᱢᱮᱱᱟᱜ ᱠᱚᱣᱟ ᱾ ᱑᱒.᱘᱘% ᱦᱚᱲ ᱫᱚ ᱚᱸᱰᱮᱱ ᱠᱚ ᱖ ᱥᱮᱨᱢᱟ ᱵᱚᱭᱚᱥ ᱠᱷᱚᱱ ᱠᱟᱹᱡ ᱵᱚᱭᱚᱥ ᱠᱚ ᱢᱮᱱᱟᱜ ᱠᱚᱣᱟ ᱾ <ref name=sens/>

== ᱨᱟᱡᱽᱟᱹᱨᱤ ==

ᱱᱟᱜᱟᱶ ᱫᱚ ᱱᱟᱶᱜᱚᱝ ᱞᱚᱠᱥᱚᱵᱷᱟ ᱵᱟᱪᱷᱱᱟᱣ ᱴᱚᱴᱷᱟ ᱨᱮᱭᱟᱜ ᱢᱤᱜ ᱦᱟᱹᱴᱤᱧ ᱠᱟᱱᱟ ᱾<ref>{{cite web
 |url         = http://archive.eci.gov.in/se2001/background/S03/AS_ACPC.pdf
 |title       = List of Parliamentary & Assembly Constituencies
 |accessdate  = 2008-10-06
 |work        = Assam
 |publisher   = Election Commission of India
 |url-status     = dead
 |archiveurl  = https://web.archive.org/web/20060504181808/http://archive.eci.gov.in/se2001/background/S03/AS_ACPC.pdf
 |archivedate = 2006-05-04
}}</ref>

== ᱥᱟᱹᱠᱷᱭᱟᱹᱛ ==
{{Reflist}}
