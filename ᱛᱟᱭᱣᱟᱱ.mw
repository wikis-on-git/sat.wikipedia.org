'''ᱛᱟᱭᱣᱟᱱ'''(ᱤᱝᱞᱤᱥᱛᱮ- ) ᱥᱚᱨᱠᱟᱨᱤ ᱞᱮᱠᱟᱛᱮ ᱫᱚ ᱪᱤᱱ ᱯᱨᱚᱡᱟᱛᱚᱱᱛᱨᱚ ᱜᱤ ᱞᱮᱠᱷᱟᱜᱼᱟ᱾ ᱱᱤᱭᱟᱹ ᱫᱚ ᱯᱩᱨᱩᱵᱽ ᱮᱥᱤᱭᱟ ᱨᱮᱱᱟᱜ ᱢᱤᱫᱼᱴᱮᱱ ᱫᱷᱤᱯ ᱠᱟᱱᱟ᱾ ᱚᱠᱟ ᱫᱚ ᱛᱟᱭᱣᱟᱱ ᱯᱨᱚᱱᱟᱞᱤ ᱨᱮᱱᱟᱜ ᱯᱩᱨᱩᱵᱽ ᱨᱮ ᱪᱤᱱ ᱨᱮᱱᱟᱜ ᱫᱟᱠᱷᱤᱱ-ᱯᱩᱨᱩᱵᱽ ᱩᱯᱚᱠᱩᱞ ᱨᱮ ᱢᱮᱱᱟᱜᱼᱟ᱾ ᱛᱟᱭᱣᱟᱱ ᱫᱚ ᱦᱚᱭᱩᱜᱼᱠᱟᱱᱟ ᱤᱣᱨᱳᱯ ᱮᱥᱤᱭᱟ ᱯᱞᱮᱴ ᱞᱮᱠᱟᱛᱮ ᱛᱮᱭᱟᱨ ᱚᱛ ᱟᱨ ᱯᱷᱤᱞᱤᱯᱟᱭᱤᱱ ᱠᱷᱚᱱ ᱫᱟᱠᱷᱤᱱ ᱨᱮ ᱢᱮᱱᱟᱜᱼᱟ᱾  ᱫᱚᱥᱟᱨ ᱢᱟᱨᱟᱝ ᱞᱟᱹᱲᱦᱟᱹᱭ ᱛᱟᱭᱚᱢ ᱱᱤᱭᱟᱹ ᱫᱤᱯ ᱠᱩ ᱪᱤᱱᱟᱜ ᱥᱟᱥᱚᱱ ᱨᱮ ᱛᱟᱦᱮ ᱠᱟᱱᱟ᱾ ᱚᱱᱟᱞᱮᱠᱟᱛᱮ ᱯᱨᱚᱡᱟᱛᱚᱱᱛᱨᱤ ᱪᱤᱱ ᱢᱮᱱᱛᱮ ᱦᱚᱸ ᱛᱟᱭᱣᱟᱱ ᱵᱩᱡᱽᱦᱟᱹᱜᱼᱟ᱾ ᱯᱨᱚᱡᱟᱛᱚᱱᱛᱨᱤ ᱪᱤᱱ ᱯᱨᱚᱥᱟᱱᱛᱚ ᱢᱚᱦᱟᱫᱚᱨᱮᱭᱟ ᱨᱮᱱᱟᱜ ᱛᱟᱭᱣᱟᱱ ᱫᱷᱤᱯ, ᱚᱨᱠᱤᱰ ᱟᱭᱞᱟᱱᱰ, ᱜᱨᱤᱱ ᱟᱭᱞᱟᱱᱰ ᱮ ᱥᱟᱥᱚᱱ ᱮᱫ ᱛᱟᱦᱮ ᱠᱟᱱᱟ᱾ ᱚᱱᱟᱵᱟᱝ ᱠᱟᱛᱮᱜ ᱦᱚᱸ ᱯᱤᱥᱠᱟᱫᱳᱨᱤᱥ, ᱠᱤᱱᱢᱮᱱ, ᱯᱷᱩᱪᱤᱭᱮᱱ ᱛᱤᱨ ᱨᱮᱱᱟᱜ ᱢᱟᱛᱥᱩ ᱟᱭᱞᱟᱱᱰ ᱮᱢᱟᱱ ᱫᱤᱯ ᱦᱚᱸ ᱠᱠᱩ ᱥᱟᱥᱚᱱ ᱟᱠᱟᱫᱟ᱾ ᱛᱟᱭᱣᱟᱱ ᱟᱨ ᱯᱷᱮᱝᱦᱩ ᱫᱚ ᱯᱨᱚᱡᱟᱛᱚᱱᱛᱨᱤ ᱪᱤᱱ ᱨᱮᱱᱟᱜ ᱛᱟᱭᱣᱟᱱ ᱯᱨᱚᱫᱮᱥ ᱞᱮᱠᱟᱛᱮ ᱥᱟᱥᱚᱱᱚᱜ ᱠᱟᱱᱟ᱾

ᱛᱟᱭᱣᱟᱱ ᱫᱤᱯ ᱨᱮᱱᱟᱜ ᱚᱛ ᱫᱚ ᱯᱷᱩᱨᱢᱳᱡᱟ ᱧᱤᱛᱩᱢ ᱛᱮᱦᱚᱸ ᱢᱮᱱᱚᱜᱼᱟ᱾ ᱚᱠᱟᱫᱚ ᱯᱩᱨᱩᱵᱽ ᱮᱥᱤᱭᱟ ᱨᱮᱱᱟᱜ ᱪᱤᱢ ᱢᱩᱞ ᱚᱛ ᱨᱮᱱᱟᱜ ᱟᱲᱮ ᱨᱮ ᱟᱨ ᱡᱟᱯᱟᱱ ᱨᱮᱱᱟᱜ ᱚᱛ ᱨᱮᱱᱟᱜ ᱫᱟᱠᱷᱤᱱ-ᱯᱟᱹᱪᱷᱤᱢ ᱨᱮ ᱢᱮᱱᱟᱜᱼᱟ᱾ ᱡᱟᱯᱟᱱ ᱨᱮᱱᱟᱜ ᱨᱤᱣᱠᱤᱴ ᱫᱤᱯ ᱨᱮᱱᱟᱜ ᱴᱷᱤᱠ ᱯᱟᱹᱪᱷᱤᱢ ᱨᱮ ᱛᱟᱭᱣᱟᱱ ᱫᱚ ᱢᱮᱱᱟᱜᱼᱟ᱾ ᱱᱤᱭᱟᱹ ᱨᱮᱱᱟᱜ ᱯᱩᱨᱩᱵᱽ ᱨᱮ ᱫᱚ ᱯᱨᱚᱥᱟᱱᱛᱚ ᱢᱚᱦᱟᱫᱚᱨᱮᱭᱟ, ᱫᱟᱹᱠᱷᱤᱱ ᱨᱮ ᱫᱟᱹᱠᱷᱤᱱ ᱪᱤᱱ ᱜᱟᱝᱜᱟ ᱟᱨ ᱞᱩᱡᱚᱱ ᱠᱷᱟᱹᱲᱤ, ᱯᱟᱹᱪᱷᱤᱢ ᱨᱮ ᱛᱟᱭᱣᱟᱱ ᱠᱷᱟᱹᱲᱤ ᱟᱨ ᱯᱩᱨᱩᱵᱽ ᱨᱮ ᱫᱚ ᱯᱩᱨᱩᱵᱽ ᱪᱤᱱ ᱜᱟᱝᱜᱟ ᱢᱮᱱᱟᱜᱼᱟ᱾ ᱱᱤᱭᱟᱹ ᱫᱤᱯ ᱫᱚ ᱓᱙᱔ ᱠᱤᱞᱳᱢᱤᱴᱟᱨ(᱒᱔᱕ ᱢᱟᱭᱤᱞ) ᱡᱤᱞᱤᱧ ᱟᱨ ᱑᱔᱔ ᱠᱤᱞᱳᱢᱤᱴᱟᱨ(᱘᱙ ᱢᱟᱭᱤᱞ) ᱜᱟᱱᱰᱮᱛᱮ ᱫᱚ᱾ ᱱᱚᱱᱰᱮ ᱫᱚ [[ᱠᱟᱲᱟ ᱵᱩᱨᱩ]] ᱟᱨ [[ᱴᱨᱚᱯᱤᱠᱟᱞ ᱵᱤᱨ]] ᱢᱮᱱᱟᱜᱼᱟ᱾

ᱛᱟᱭᱣᱟᱱ ᱨᱮᱱ ᱢᱟᱱᱣᱟ ᱮᱞ ᱫᱚ ᱒᱐,᱓᱐,᱐᱐,᱐᱐᱐ ᱞᱮᱠᱟ ᱢᱮᱱᱟᱜ ᱠᱩᱣᱟ᱾ ᱱᱚᱱᱰᱮ ᱦᱳᱠᱞᱳ ᱡᱟᱹᱛᱤ ᱠᱩ ᱰᱷᱤᱨᱟ ᱟᱨᱦᱚᱸ ᱢᱮᱟᱜᱼᱠᱩᱣᱟ ᱦᱟᱠᱠᱟ, ᱥᱮᱫᱟᱭ ᱛᱟᱭᱣᱟᱱ ᱵᱟᱥᱤ, ᱪᱤᱱ ᱛᱟᱭᱣᱟᱱ ᱵᱟᱥᱤ, ᱯᱨᱚᱵᱟᱥᱤ ᱛᱟᱭᱣᱟᱱ ᱵᱟᱥᱤ ᱮᱢᱟᱱ ᱡᱟᱹᱛᱤ ᱢᱮᱱᱟᱜᱼᱠᱩᱣᱟ᱾ ᱱᱚᱱᱰᱮ ᱨᱮᱱᱟᱜ ᱢᱩᱠᱷᱤᱭᱟᱹ ᱯᱟᱹᱨᱥᱤ ᱫᱚ [[ᱢᱟᱱᱫᱟᱨᱤᱱ]] ᱠᱟᱱᱟ ᱟᱨ ᱦᱩᱰᱤᱧ ᱯᱟᱹᱨᱥᱤ ᱠᱩ ᱫᱚ ᱦᱩᱭᱩᱜᱼᱠᱟᱱᱟ ᱛᱟᱭᱣᱟᱱᱤ(ᱱᱤᱱᱚᱱᱟᱱ ᱩᱯᱚᱵᱷᱟᱥᱟ), ᱦᱟᱠᱠᱟ ᱯᱟᱹᱨᱥᱤ ᱮᱢᱟᱱᱟᱜᱠᱩ᱾ ᱦᱟᱭᱟᱨ ᱴᱮᱠᱱᱳᱞᱚᱡᱤ, ᱠᱨᱤᱥᱤ ᱡᱤᱱᱤᱥ ᱮᱢᱟᱱᱟᱜ ᱨᱚᱯᱛᱟᱱᱤ ᱠᱟᱛᱮᱜᱼᱜᱤ ᱟᱭᱢᱟ ᱵᱤᱫᱮᱥᱤ ᱠᱟᱹᱣᱰᱤᱠᱩ ᱧᱟᱢᱟ᱾ ᱱᱮᱱᱚᱴᱮᱠᱱᱚᱞᱚᱡᱤ, ᱚᱯᱴᱳ ᱤᱞᱮᱠᱴᱨᱚᱱᱤᱠ, ᱴᱩᱨᱤᱥᱴ ᱮᱢᱟᱱ ᱥᱤᱞᱯᱚ ᱜᱤ ᱛᱟᱭᱣᱟᱱ ᱨᱮᱱᱟᱜ ᱜᱚᱸᱲᱚᱸ ᱫᱚ᱾

== ᱱᱟᱜᱟᱢ ==
ᱫᱚᱥᱟᱨ ᱢᱟᱨᱟᱝ ᱞᱟᱹᱲᱦᱟᱹᱭ ᱚᱠᱛᱮ ᱜᱚᱱᱚ ᱪᱤᱱ ᱨᱮ ᱡᱟᱯᱟᱱᱤᱭᱟᱜ ᱦᱟᱢᱞᱟ ᱫᱟᱨᱟᱢ ᱞᱟᱹᱜᱤᱛ ᱛᱮ ᱪᱤᱱ ᱨᱮᱱ ᱠᱩᱣᱢᱤᱱᱛᱟᱝ ᱯᱟᱨᱴᱤ ᱪᱤᱱ ᱨᱮᱱ ᱠᱚᱢᱤᱣᱱᱤᱥᱴ ᱯᱟᱨᱴᱤ ᱥᱟᱶ ᱠᱩ ᱢᱤᱫ ᱞᱮᱱᱟ᱾ ᱡᱟᱯᱟᱱ ᱫᱟᱨᱟᱢ ᱡᱤᱛᱠᱟᱹᱨ ᱛᱟᱭᱚᱢ ᱪᱤᱭᱟᱝ ᱠᱟᱭᱥᱮᱠ ᱣᱟᱜ ᱟᱹᱭᱩᱨ ᱛᱮ ᱢᱩᱣᱢᱤᱱᱛᱟᱝ ᱜᱳᱥᱴᱷᱤ ᱡᱩᱠᱛᱚᱨᱟᱥᱴᱨᱚ ᱨᱮᱱᱟᱜ ᱩᱥᱠᱟᱹᱣ ᱛᱮ ᱫᱤᱥᱟᱹᱢ ᱨᱮ ᱚᱲᱟᱜ ᱞᱟᱹᱲᱦᱟᱹᱭ ᱠᱩ ᱮᱦᱚᱵ ᱠᱮᱫᱟ᱾ ᱪᱤᱱ ᱨᱮᱱ ᱠᱚᱢᱤᱣᱱᱤᱥᱴ ᱯᱟᱨᱴᱤ ᱨᱮᱱᱟᱜ ᱟᱹᱭᱩᱨ ᱛᱮ ᱪᱤᱱ ᱨᱮᱱ ᱦᱚᱲ ᱠᱩ ᱯᱮ ᱥᱮᱨᱢᱟ ᱠᱷᱚᱱ ᱰᱷᱤᱨ ᱚᱠᱛᱮ ᱠᱩ ᱞᱟᱹᱲᱦᱟᱹᱭᱮᱱᱟ᱾ ᱤᱱᱟᱹ ᱚᱠᱛᱚ ᱨᱮᱱ ᱠᱩᱣᱢᱤᱱᱛᱟᱝ ᱜᱳᱥᱴᱤᱭᱟᱜ ᱯᱟᱧᱡᱟ ᱟᱹᱨᱤ ᱫᱚ ᱡᱚᱛᱚ ᱦᱚᱲ ᱞᱟᱹᱜᱤᱫ  ᱦᱟᱨᱚᱱ ᱜᱤ ᱛᱟᱦᱮ ᱠᱟᱱᱟ᱾ ᱚᱟᱱᱟᱛᱮ ᱡᱚᱛᱚ ᱦᱚᱲ ᱜᱤ ᱱᱩᱠᱩ ᱜᱳᱥᱴᱤ ᱠᱩ ᱦᱤᱨᱠᱷᱟᱹᱣᱟᱠᱩ ᱠᱟᱱ ᱛᱟᱦᱮᱱᱟ᱾ ᱚᱱᱟᱛᱮ ᱠᱩᱣᱢᱩᱱᱛᱟᱝ ᱯᱟᱨᱴᱤᱭᱟᱜ "ᱪᱤᱱ ᱯᱨᱚᱡᱟᱛᱚᱱᱛᱨᱚ"(ᱨᱤᱯᱟᱵᱞᱤᱠ ᱚᱵᱽ ᱪᱟᱭᱱᱟ) ᱥᱚᱨᱠᱟᱨ ᱫᱚ ᱯᱟᱹᱴᱩᱵ ᱮᱱᱟ᱾ ᱑᱙᱔᱙ ᱥᱮᱨᱢᱟ ᱨᱮᱱᱟᱜ ᱑ ᱚᱠᱴᱚᱵᱚᱨ ᱪᱤᱱ ᱜᱚᱱᱚ ᱯᱨᱚᱡᱟᱛᱚᱱᱛᱨᱚ ᱵᱤᱨᱤᱫ ᱮᱱᱟ ᱟᱨ ᱪᱤᱱ ᱨᱮ ᱡᱚᱛᱚ ᱦᱚᱲ ᱢᱟᱱᱟᱣ ᱞᱮᱠᱟ ᱥᱚᱨᱠᱟᱨ ᱦᱚᱸᱭ ᱛᱮᱭᱟᱨ ᱮᱱᱟ᱾ ᱢᱩᱣᱢᱤᱱᱛᱟᱝ ᱜᱳᱥᱴᱷᱤ ᱨᱮᱱ ᱛᱷᱚᱲᱟ ᱥᱳᱭᱱᱳ ᱵᱟᱦᱤᱱᱤ ᱟᱨ ᱥᱚᱨᱠᱟᱨᱤ ᱠᱟᱹᱢᱭᱟᱹ ᱠᱩ ᱫᱚ ᱚᱪᱚᱜ ᱠᱟᱛᱮᱜ ᱛᱟᱭᱣᱟᱱ ᱨᱮ ᱠᱩ ᱥᱟᱵ ᱠᱮᱴᱮᱡ ᱮᱱᱟ᱾ ᱩᱱᱠᱩ ᱫᱚ ᱤᱱᱟ ᱚᱠᱛᱚ ᱨᱮᱱ ᱢᱟᱨᱠᱤᱱ ᱥᱚᱨᱠᱟᱨᱟᱜ ᱜᱚᱸᱲᱚᱸ ᱥᱚᱯᱲᱚᱜ ᱛᱮ ᱛᱟᱭᱣᱟᱱ ᱯᱨᱚᱱᱟᱞᱤ ᱨᱮᱱᱟᱜ ᱵᱟᱱᱟᱨ ᱟᱲᱮ ᱠᱩ ᱦᱟᱹᱴᱤᱧ ᱠᱮᱫᱟ᱾
