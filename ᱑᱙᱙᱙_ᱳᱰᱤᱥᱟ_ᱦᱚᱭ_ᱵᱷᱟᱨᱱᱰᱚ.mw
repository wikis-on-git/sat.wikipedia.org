


[[File:Cyclone 05B.jpg|thumb|ᱥᱮᱨᱢᱟ ᱪᱮᱛᱟᱱ ᱠᱷᱚᱱ ᱦᱟᱛᱟᱣ ᱟᱠᱟᱱ ᱢᱤᱫ ᱪᱤᱛᱟᱹᱨ]]


'''᱑᱙᱙᱙ ᱳᱰᱤᱥᱟ ᱦᱚᱭ ᱵᱷᱟᱨᱱᱰᱚ''' ᱨᱮᱱᱟᱜ ᱮᱛᱚᱢ ᱥᱤᱧᱚᱛ ᱢᱚᱦᱟᱥᱟᱜᱚᱨ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱫᱟᱲᱮᱭᱟᱱ ᱦᱚᱭ ᱵᱷᱟᱨᱱᱰᱚ ᱛᱟᱦᱮᱸᱜ ᱠᱟᱱᱟ᱾ ᱱᱚᱶᱟ ᱵᱷᱟᱨᱱᱰᱚ ᱚᱠᱴᱩᱵᱟᱨ ᱨᱮᱱᱟᱜ ᱠᱮᱸᱫᱽᱨᱚ ᱫᱟᱵᱟᱣ  ᱙᱑᱓ ᱢᱤᱞᱤᱵᱟᱨ ᱛᱟᱦᱮᱸᱜ ᱠᱟᱱᱟ, ᱡᱟᱦᱟᱸ ᱢᱤᱫ ᱨᱤᱠᱚᱨᱰ ᱢᱮᱱᱟᱜ-ᱟ᱾ ᱱᱚᱶᱟ ᱵᱷᱟᱨᱱᱰᱚ ᱚᱠᱴᱩᱵᱟᱨ ᱒᱕, ᱑᱙᱙᱙ ᱦᱤᱞᱚᱜ ᱦᱩᱭ ᱞᱮᱱᱟ᱾ ᱒᱙ ᱚᱠᱴᱩᱵᱟᱨ ᱦᱤᱞᱚᱜ ᱱᱚᱶᱟ ᱵᱷᱟᱨᱱᱰᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱯᱟᱨᱟᱫᱣᱤᱯ ᱴᱚᱴᱷᱟ ᱨᱮ ᱒᱖᱐ ᱠᱤ ᱢᱤ ᱯᱨᱚᱛᱤ ᱴᱟᱲᱟᱝ ᱛᱮ ᱦᱚᱭ ᱨᱮᱱᱟᱜ ᱧᱤᱨ ᱛᱮ ᱟᱡᱟᱜ ᱯᱨᱚᱵᱷᱟᱣ ᱩᱫᱩᱜ ᱠᱤ ᱠᱮᱫ-ᱟᱭ᱾ ᱒᱕,᱐᱐᱐ ᱦᱚᱲ ᱠᱚ ᱜᱚᱡᱽ ᱮᱱ ᱥᱟᱶ ᱱᱚᱶᱟ ᱦᱚᱭ ᱨᱮ ᱦᱚᱨ ᱟᱨ ᱢᱟᱨᱟᱝ-ᱢᱟᱨᱟᱝ ᱵᱷᱤᱛ ᱠᱚ ᱫᱷᱟᱥᱟᱣ ᱟᱨ ᱧᱩᱨ ᱞᱮᱠᱟᱛᱮ ᱟᱹᱰᱤ ᱜᱟᱱ ᱜᱷᱟᱴᱚᱱ ᱦᱩᱭ ᱮᱱᱟ᱾

==ᱥᱤᱡᱟᱱ ᱥᱟᱬᱮᱥ ᱱᱟᱜᱟᱢ==



ᱢᱤᱫ ᱩᱟᱬᱠᱚᱴᱤᱵᱚᱸᱥᱷᱤᱭ ᱵᱟᱝ ᱛᱷᱤᱨ ᱮᱛᱚᱢ ᱰᱤᱱ ᱥᱟᱢᱩᱫᱽ ᱪᱤᱱ ᱥᱟᱢᱩᱫᱽ ᱨᱮ ᱚᱠᱴᱩᱵᱟᱨ ᱨᱮᱱᱟᱜ ᱢᱩᱪᱟᱹᱫ ᱢᱟᱦᱟᱸ ᱨᱮ ᱵᱟᱱᱟᱣ ᱞᱮᱱᱟ᱾ ᱯᱟᱪᱮ ᱥᱮᱫ ᱥᱮᱱᱚᱜ ᱚᱠᱛᱮ ᱱᱚᱶᱟ ᱵᱷᱟᱨᱱᱰᱚ ᱚᱠᱴᱩᱵᱟᱨ  ᱒᱕ ᱦᱤᱞᱚᱜ ᱢᱤᱫ ᱩᱟᱬᱠᱚᱴᱤᱵᱚᱸᱥᱷᱤᱭ ᱚᱣᱥᱟᱫᱽ ᱨᱮ ᱰᱮᱣᱞᱚᱯ ᱦᱩᱭ ᱮᱱᱟ᱾ ᱫᱚᱥᱟᱨ ᱢᱟᱦᱟᱸ ᱞᱚᱞᱚ ᱥᱟᱢᱩᱫᱽ ᱫᱟᱜ ᱨᱮ ᱥᱮᱱᱚᱜ ᱥᱟᱶ ᱱᱚᱶᱟ ᱢᱤᱫ ᱩᱟᱬᱠᱚᱴᱤᱵᱚᱸᱥᱷᱤᱭ ᱦᱚᱭ ᱵᱷᱟᱨᱱᱰᱚ ᱵᱟᱱᱟᱣ ᱮᱱᱟ᱾  ᱢᱤᱫ ᱫᱤᱱ ᱵᱷᱤᱛᱤᱨ ᱛᱮ ᱱᱚᱶᱟ ᱵᱷᱟᱨᱱᱰᱚ ᱢᱤᱫ ᱥᱚᱡᱷᱮ ᱵᱷᱟᱨᱱᱰᱚ ᱠᱷᱚᱱ ᱢᱤᱫ ᱟᱹᱰᱤ ᱜᱮ ᱫᱟᱲᱮᱭᱟ ᱟᱱ ᱦᱚᱭ ᱵᱷᱟᱨᱱᱰᱚ ᱵᱟᱱᱟᱣ ᱮᱱᱟ᱾ ᱙᱑᱒ ᱢᱤᱞᱤᱵᱟᱨ ᱨᱮᱱᱟᱜ ᱠᱮᱸᱫᱽᱨᱚ ᱫᱟᱶᱟᱣ ᱟᱨ ᱒᱖᱐ ᱠᱤ ᱢᱤ ᱯᱨᱚᱛᱤ ᱴᱟᱲᱟᱝ ᱨᱮᱱᱟᱜ ᱦᱚᱭ ᱧᱤᱨ ᱥᱟᱶ ᱳᱰᱤᱥᱟ ᱨᱮᱱᱟᱜ ᱟᱲᱮ ᱪᱮᱛᱟᱱ ᱛᱮ ᱯᱟᱨᱚᱢ ᱮᱱᱟ᱾ ᱚᱛᱟᱜ ᱯᱨᱚᱵᱷᱟᱣ ᱠᱷᱟᱹᱛᱤᱨ ᱛᱮ ᱱᱚᱶᱟ ᱵᱷᱟᱨᱱᱰᱚ  ᱫᱟᱲᱮ ᱦᱤᱱ ᱠᱟᱛᱮᱜ ᱢᱟᱢᱩᱞᱤ ᱦᱚᱭ ᱵᱷᱟᱨᱱᱰᱚ ᱵᱟᱱᱟᱣ ᱮᱱᱟ ᱟᱨ ᱩᱥᱟᱹᱨᱟ ᱜᱮ ᱱᱚᱣᱮᱢᱵᱚᱨ ᱓ ᱦᱤᱞᱚᱜ ᱟᱡᱟᱜ ᱫᱟᱲᱮ ᱟᱜ ᱪᱟᱵᱟ ᱮᱱᱟ᱾


==ᱥᱟᱯᱲᱟᱣ ᱟᱨ ᱯᱨᱚᱵᱷᱟᱣ==
ᱜᱮᱥᱟᱭ ᱜᱷᱟᱨᱸᱡᱽ ᱨᱮᱱᱟᱜ ᱢᱚᱴᱷᱮᱜ ᱳᱰᱤᱥᱟ ᱨᱮᱱᱟᱜ ᱟᱲᱮ ᱴᱚᱴᱷᱟ ᱠᱚᱨᱮ ᱠᱷᱚᱱ ᱚᱪᱚᱜ ᱦᱩᱭ ᱟᱠᱟᱱᱟ᱾
ᱱᱩᱠᱩ ᱨᱮ ᱚᱠᱚᱭ ᱫᱚ ᱨᱮᱰ ᱠᱨᱚᱥ ᱦᱚᱭ ᱵᱷᱟᱨᱱᱰᱚ ᱵᱟᱧᱪᱟᱣ ᱴᱚᱴᱷᱟ ᱨᱮ ᱡᱟᱭᱜᱟ ᱠᱚ ᱧᱟᱢᱟ᱾ ᱱᱚᱶᱟ ᱵᱷᱟᱨᱱᱰᱚ ᱨᱮᱱᱟᱜ ᱟᱹᱰᱤ ᱛᱮᱫ ᱜᱮ ᱫᱟᱜ  ᱮ ᱡᱟᱹᱲᱤ, ᱡᱟᱦᱟᱸ ᱠᱷᱟᱹᱛᱤᱨ ᱛᱮ ᱚᱠᱟ ᱴᱚᱴᱷᱟ ᱨᱮᱫᱚ ᱫᱟᱜ ᱛᱮ ᱯᱮᱨᱮᱡ ᱟᱠᱟᱱᱟ᱾ ᱑᱗᱑᱑᱐ ᱠᱤ ᱢᱤ ᱨᱮᱱᱟᱜ ᱴᱚᱴᱷᱟ ᱨᱮᱱᱟᱜ ᱟᱨᱡᱟᱣ ᱮᱢᱟᱱ ᱠᱚ ᱪᱟᱵᱟ ᱟᱠᱟᱱᱟ ᱛᱟᱠᱚᱣᱟ᱾ ᱢᱮᱛᱟᱫ ᱢᱮ ᱑᱗᱕᱐᱐᱐ ᱚᱲᱟᱜ ᱠᱚ ᱞᱟᱸᱥᱩᱲ ᱟᱠᱟᱱᱟ, ᱡᱟᱦᱟᱸ ᱠᱷᱟᱹᱛᱤᱨ ᱛᱮ ᱑᱖ ᱵᱟᱲᱟᱭᱟ ᱜᱟᱱ ᱦᱚᱲ ᱠᱚ ᱵᱮᱜᱷᱟᱨ ᱮᱱᱟ᱾
ᱢᱮᱛᱟᱣᱟᱜ ᱢᱮ ᱑᱕᱐᱐᱐ ᱦᱚᱲ ᱫᱚ ᱜᱚᱡ ᱠᱚ ᱞᱟᱹᱭᱟ ᱟᱨ ᱔᱐ ᱦᱚᱲ ᱱᱤᱛ ᱦᱟᱹᱵᱤᱡ ᱠᱚ ᱟᱜ ᱜᱮᱭᱟ᱾  ᱟᱢᱫᱟᱡᱽ ᱛᱮ ᱒᱔ ᱵᱟᱲᱟᱭᱟ ᱜᱟᱱ ᱟᱥᱩᱞ ᱡᱟᱱᱣᱟ ᱠᱚ ᱜᱚᱡ ᱮᱱᱟ, ᱱᱩᱠᱩ ᱨᱮ ᱔ ᱵᱟᱲᱟᱭ ᱜᱟᱱ ᱜᱟᱹᱭ ᱰᱟᱸᱝᱜᱽᱨᱤ ᱠᱚ ᱛᱟᱦᱮᱸᱜ ᱠᱟᱱᱟ᱾
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
