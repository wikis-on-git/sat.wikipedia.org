{{Infobox Officeholder
| image = Gulzarilal_Nanda_(cropped).jpg
| alt = 
| caption = 
| image_size = 180px
| office = [[ᱥᱤᱧᱚᱛ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ]]<br/><small>[[Acting]]
| president = [[ᱥᱚᱨᱵᱚᱯᱚᱞᱞᱤ ᱨᱟᱫᱷᱟᱠᱨᱤᱥᱱᱟᱱ]]
| term_start = ᱑᱑ ᱡᱟᱱᱩᱣᱟᱨᱤ ᱑᱙᱖᱖
| term_end = ᱒᱔ ᱡᱟᱱᱩᱣᱟᱨᱤ ᱑᱙᱖᱖
| predecessor = [[ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ]]
| successor = [[ᱤᱱᱫᱤᱨᱟ ᱜᱟᱱᱫᱷᱤ]]
| term_start2 = ᱒᱗ ᱢᱮᱸ ᱑᱙᱖᱔
| term_end2 = ᱙ ᱡᱩᱱ ᱑᱙᱖᱔
| president2 = [[ᱥᱚᱨᱵᱚᱯᱚᱞᱞᱤ ᱨᱟᱫᱷᱟᱠᱨᱤᱥᱱᱟᱱ]]
| predecessor2 = [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]]
| successor2 = [[ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ]]
| office3 = [[Minister for Home Affairs (India)|Minister of Home Affairs]]
| primeminister3 = [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]]<br/>[[ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ]]<br/>[[ᱤᱱᱫᱤᱨᱟ ᱜᱟᱱᱫᱷᱤ]]
| term_start3 = ᱒᱙ ᱚᱜᱚᱥᱴ ᱑᱙᱖᱓
| term_end3 = ᱑᱔ ᱱᱚᱵᱷᱮᱢᱵᱚᱨ ᱑᱙᱖᱖
| predecessor3 = [[ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ]]
| successor3 = [[ᱭᱚᱥᱣᱚᱱᱛ ᱨᱟᱣ ᱪᱚᱣᱚᱱ]]
| birth_date = {{birth date|1898|7|4|df=y}}
| birth_place = [[ᱥᱤᱭᱟᱞᱠᱚᱴ]], [[Punjab Province (British India)|ᱯᱚᱧᱡᱟᱵᱽ]], [[British Raj|ᱵᱽᱨᱤᱴᱤᱥ ᱤᱱᱰᱤᱭᱟ]]<br/>(ᱱᱤᱛᱚᱜ ᱫᱚ [[Punjab Province (British India)|ᱯᱚᱧᱡᱟᱵᱽ]], [[ᱯᱟᱠᱤᱥᱛᱟᱱ]])
| death_date = {{death date and age|1998|1|15|1898|7|4|df=y}}
| death_place = [[ᱚᱦᱢᱮᱫᱟᱵᱟᱫᱽ]], [[ᱜᱩᱡᱽᱨᱟᱴ]], ᱥᱤᱧᱚᱛ
| party = [[ᱤᱱᱰᱤᱭᱟᱱ ᱱᱮᱥᱱᱟᱞ ᱠᱚᱸᱜᱽᱨᱮᱥ]]
| alma_mater = [[ᱟᱞᱟᱦᱟᱵᱟᱫᱽ ᱡᱮᱜᱮᱛ ᱵᱤᱨᱫᱟᱹᱜᱟᱲ]]
| spouse = ᱞᱚᱠᱥᱢᱤ
| relations = 
| children = ᱒ ᱦᱚᱯᱚᱱ ᱟᱨ ᱑ ᱦᱚᱯᱚᱱ ᱮᱨᱟ
| parents = |
}}

'''ᱜᱩᱞᱡᱟᱨᱤᱞᱟᱞ ᱱᱚᱱᱫᱟ''' (᱔ ᱡᱩᱞᱟᱭ, ᱑᱘᱙᱘ - ᱑᱕ ᱡᱟᱱᱩᱣᱟᱨᱤ, ᱑᱙᱙᱘) ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱨᱟᱡᱽᱟᱹᱨᱤᱭᱟᱹᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱡᱟᱱᱟᱢ ᱫᱚ ᱥᱤᱭᱟᱞᱠᱳᱴ, ᱯᱚᱧᱡᱟᱵᱽ, [[ᱯᱟᱠᱤᱥᱛᱟᱱ]] ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱟᱨ ᱩᱱᱤ ᱫᱚ ᱢᱤᱫ ᱱᱟᱹᱯᱤᱛ ᱜᱷᱟᱨᱚᱸᱡᱽ ᱠᱷᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱟᱡ ᱫᱚ ᱑᱙᱖᱔ ᱨᱮ ᱯᱩᱭᱞᱩ ᱥᱤᱧᱚᱛᱤᱭᱟᱹ ᱢᱟᱨᱟᱝ ᱢᱚᱱᱛᱨᱤ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]] ᱣᱟᱜ ᱜᱩᱨ ᱛᱟᱭᱚᱢ [[ᱥᱤᱧᱚᱛ]] ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤᱭ ᱵᱮᱱᱟᱣ ᱞᱮᱱᱟ ᱾ ᱠᱚᱸᱜᱽᱨᱮᱥ ᱯᱟᱴᱤ ᱞᱟᱹᱜᱤᱫ ᱮ ᱟᱞᱟᱭ ᱟᱠᱟᱱ ᱜᱩᱞᱡᱟᱨᱤᱞᱟᱞ ᱱᱚᱱᱫᱟ ᱫᱚ ᱯᱩᱭᱞᱩ ᱫᱷᱟᱣ ᱯᱚᱸᱰᱤᱛ ᱡᱚᱵᱟᱦᱚᱨᱞᱟᱞ ᱱᱮᱦᱨᱩᱣᱟᱜ ᱜᱩᱨ ᱛᱟᱭᱚᱢ ᱑᱙᱖᱔ ᱨᱮ ᱠᱟᱹᱢᱤ ᱵᱷᱟᱹᱨᱤᱭᱟᱹ ᱢᱟᱨᱟᱝ ᱢᱚᱱᱛᱨᱤᱭ ᱵᱮᱱᱟᱣ ᱮᱱᱟ ᱾ ᱱᱩᱭᱟᱜ ᱠᱟᱹᱢᱤᱠᱛᱚ ᱫᱚ ᱵᱟᱱᱟᱨ ᱫᱷᱟᱣ ᱜᱮ ᱤᱱᱟᱹ ᱚᱠᱛᱚ ᱫᱷᱟᱹᱵᱤᱡ ᱥᱤᱢᱟᱹᱛ ᱛᱟᱦᱮᱸ ᱠᱟᱱᱟ ᱛᱤᱱ ᱫᱷᱟᱹᱵᱤᱡ ᱠᱚᱸᱜᱽᱨᱮᱥ ᱯᱟᱴᱤ ᱫᱚ ᱟᱡᱤᱡ ᱱᱟᱶᱟ ᱱᱮᱛᱟ ᱵᱟᱭ ᱵᱟᱪᱷᱚᱱ ᱟᱠᱟᱫᱮᱭᱟ ᱾

== ᱡᱟᱱᱟᱢ ᱟᱨ ᱜᱷᱟᱨᱚᱸᱡᱽ ==

ᱱᱚᱱᱫᱟᱡᱤᱭᱟᱜ ᱨᱩᱯ ᱞᱮᱠᱟᱛᱮ ᱧᱩᱛᱩᱢᱟᱱ ᱩᱯᱨᱩᱢ ᱢᱮᱱᱟᱜ ᱛᱟᱭ ᱜᱩᱞᱡᱟᱨᱤᱞᱟᱞ ᱱᱚᱱᱫᱟᱦᱟᱜ ᱡᱟᱱᱟᱢ ᱫᱚ ᱔ ᱡᱩᱞᱟᱭ ᱑᱘᱙᱘ ᱨᱮ ᱥᱤᱭᱟᱞᱠᱳᱴᱟ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ, ᱟᱨ ᱱᱩᱭ ᱫᱚ ᱥᱮᱱ ᱜᱷᱟᱨᱚᱸᱡᱽ ᱠᱷᱚᱱ ᱮ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱫᱚ ᱱᱤᱛᱚᱜ ᱯᱟᱪᱷᱮᱛ ᱯᱟᱠᱤᱥᱛᱟᱱ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱾ ᱱᱩᱭ ᱟᱡ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱵᱩᱞᱟᱠᱤ ᱨᱟᱢ ᱱᱚᱱᱫᱟ ᱟᱨ ᱟᱭᱳᱣᱟᱜ ᱧᱩᱛᱩᱢ ᱫᱚ ᱢᱟᱹᱱᱤᱡ ᱤᱥᱣᱚᱨ ᱫᱮᱵᱤ ᱱᱚᱱᱫᱟ ᱛᱟᱦᱮᱸ ᱠᱟᱱᱟ ᱾ ᱱᱚᱱᱫᱟᱦᱟᱜ ᱯᱩᱭᱞᱩ ᱥᱮᱪᱮᱫ ᱫᱚ ᱥᱤᱭᱟᱞᱠᱳᱴᱟ ᱨᱮᱜᱮ ᱦᱩᱭ ᱥᱟᱹᱛ ᱞᱮᱱ ᱛᱟᱦᱮᱸᱫ ᱾ ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ [[ᱞᱟᱦᱳᱨ]] ᱨᱮᱱᱟᱜ 'ᱯᱷᱳᱨᱢᱮᱱ ᱠᱨᱤᱥᱴᱤᱭᱟᱱ ᱢᱟᱨᱟᱝ ᱵᱤᱨᱫᱟᱹᱜᱟᱲ' ᱥᱟᱶᱛᱮ [[ᱤᱞᱟᱦᱟᱵᱟᱫᱽ]] ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭ ᱯᱟᱲᱦᱟᱣ ᱮᱱᱟ ᱾ ᱜᱩᱞᱡᱟᱨᱤᱞᱟᱞ ᱱᱚᱱᱫᱟ ᱫᱚ ᱯᱷᱮᱠᱩᱞᱴᱤ ᱳᱯᱷ ᱟᱨᱴᱥ ᱨᱮ ᱥᱚᱱᱮᱨᱥᱤᱫᱽ ᱟᱨ ᱠᱟᱠᱩᱱ ᱨᱮ ᱥᱚᱱᱮᱨ ᱰᱤᱜᱽᱨᱤᱭ ᱟᱢᱮᱴ ᱟᱠᱟᱫ-ᱟ ᱾ ᱱᱩᱭ ᱫᱚ ᱑᱙᱑᱖ ᱨᱮ ᱑᱘ ᱥᱮᱨᱢᱟ ᱩᱢᱮᱨ ᱨᱮᱜᱮ ᱞᱚᱠᱥᱢᱤ ᱫᱮᱵᱤ ᱥᱟᱶ ᱵᱟᱯᱞᱟ ᱫᱚ ᱦᱩᱭ ᱥᱟᱹᱛ ᱞᱮᱱ ᱛᱟᱦᱮᱸᱫ ᱾ ᱟᱹᱠᱤᱱᱟᱜ ᱜᱷᱟᱨᱚᱸᱡᱽ ᱨᱮᱫᱚ ᱵᱟᱨᱭᱟ ᱦᱚᱯᱚᱱ ᱟᱨ ᱢᱤᱫ ᱦᱚᱯᱚᱱ ᱮᱨᱟ ᱠᱚ ᱥᱮᱞᱮᱫ ᱮᱱᱟ ᱾

== ᱟᱯᱚᱱᱟᱱ ᱡᱤᱭᱚᱱ ==

ᱜᱩᱞᱡᱟᱨᱤᱞᱟᱞ ᱱᱚᱱᱫᱟ ᱫᱚ ᱢᱤᱫ ᱡᱟᱹᱛᱤᱭᱟᱹᱨᱤ ᱜᱚᱨᱚᱡᱟᱱ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱠᱷᱟᱹᱛᱤᱨ [[ᱥᱤᱧᱚᱛ]] ᱨᱮᱱᱟᱜ ᱯᱷᱩᱨᱜᱟᱹᱞᱟᱱ ᱦᱩᱞᱥᱟᱹᱭ ᱨᱮ ᱫᱚ ᱟᱡᱟᱜ ᱟᱹᱰᱤ ᱜᱮ ᱮᱱᱮᱢ ᱛᱟᱦᱮᱸ ᱞᱮᱱᱟ ᱾ ᱱᱚᱱᱫᱟᱡᱤᱭᱟᱜ ᱡᱤᱭᱚᱱ ᱮᱛᱚᱦᱚᱵ ᱠᱷᱚᱱ ᱜᱮ ᱫᱤᱥᱚᱢ ᱞᱟᱹᱜᱤᱫ ᱫᱚ ᱟᱞᱟᱭ ᱮ ᱛᱟᱦᱮᱸ ᱠᱟᱱᱟ ᱾ ᱑᱙᱒᱑ ᱨᱮ ᱩᱱᱤ ᱫᱚ ᱵᱟᱝᱜᱚᱲᱚᱱ ᱦᱩᱞᱥᱟᱹᱭ ᱨᱮ ᱫᱟᱣ ᱮ ᱦᱟᱛᱟᱣ ᱞᱮᱫ-ᱟ ᱾ ᱱᱚᱱᱫᱟᱡᱤ ᱫᱚ ᱟᱹᱰᱤ ᱞᱮᱠᱟᱱ ᱯᱟᱹᱨᱥᱤ ᱨᱚᱲ ᱫᱟᱲᱮ ᱜᱤᱱ ᱛᱮᱦᱚᱸ ᱠᱤᱥᱟᱹᱬ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱢᱩᱢᱵᱟᱭ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱨᱮ ᱠᱟᱹᱣᱰᱤᱟᱹᱨᱤ ᱨᱤᱱᱤᱡ ᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱟᱡᱟᱜ ᱮᱱᱮᱢ ᱮ ᱪᱟᱞ ᱟᱠᱟᱫ-ᱟ ᱾ [[ᱚᱦᱢᱚᱫᱟᱵᱟᱫᱽ]] ᱨᱮᱱᱟᱜ ᱞᱩᱜᱽᱲᱤ ᱠᱟᱹᱨᱠᱷᱟᱱᱟ ᱨᱮ ᱟᱡ ᱫᱚ ᱞᱮᱵᱚᱨ ᱮᱥᱚᱥᱤᱭᱮᱥᱚᱱ ᱨᱮ ᱥᱩᱛᱨᱮᱛ ᱦᱚᱸᱭ ᱛᱟᱦᱮᱸ ᱟᱠᱟᱱᱟ ᱟᱨ ᱑᱙᱒᱒ ᱠᱷᱚᱱ ᱑᱙᱔᱖ ᱫᱷᱟᱹᱵᱤᱡ ᱨᱮᱱᱟᱜ ᱡᱤᱞᱤᱧ ᱚᱠᱛᱚ ᱨᱮ ᱟᱡ ᱫᱚ ᱱᱚᱶᱟ ᱯᱚᱫᱽ ᱨᱮᱜᱮᱭ ᱠᱷᱮᱢᱟᱣ ᱟᱠᱟᱫ-ᱟ ᱾ ᱱᱩᱭ ᱫᱚ ᱠᱷᱟᱹᱴᱣᱟᱹᱱ ᱠᱚᱣᱟᱜ ᱮᱴᱠᱮᱴᱚᱬᱮ ᱠᱚ ᱤᱫᱤ ᱠᱟᱛᱮ ᱞᱮᱛᱟᱲ ᱪᱤᱨᱜᱟᱹᱞ ᱛᱟᱦᱮᱸᱱ ᱟᱨ ᱩᱱᱠᱩ ᱠᱚ ᱨᱚᱜᱽ ᱟᱡᱟᱨ ᱠᱷᱚᱱ ᱚᱣᱟᱨ ᱞᱟᱹᱜᱤᱫ ᱞᱮᱛᱟᱲ ᱠᱩᱨᱩᱢᱩᱴᱩ ᱨᱮᱭ ᱛᱟᱦᱮᱸ ᱠᱟᱱᱟ ᱾ ᱑᱙᱓᱒ ᱨᱮ ᱥᱚᱛᱭᱟᱜᱽᱨᱚᱦ ᱦᱩᱞᱥᱟᱹᱭ ᱚᱠᱛᱚ ᱨᱮ ᱟᱨ ᱑᱙᱔᱒-᱑᱙᱔᱔ ᱨᱮ ᱥᱤᱧᱚᱛ ᱵᱟᱹᱜᱤᱱ ᱦᱩᱞᱥᱟᱹᱭ ᱚᱠᱛᱚ ᱨᱮ ᱱᱩᱭ ᱫᱚ ᱡᱤᱦᱚᱞᱠᱷᱟᱱᱟ ᱦᱚᱸ ᱥᱮᱱ ᱛᱮ ᱦᱩᱭ ᱟᱠᱟᱣᱟᱫᱮ ᱛᱟᱦᱮᱸᱫ ᱾

== ᱨᱟᱡᱽᱟᱹᱨᱤ ᱡᱤᱭᱚᱱ ==

ᱱᱚᱱᱫᱟ ᱫᱚ ᱢᱩᱢᱵᱟᱭ ᱨᱮᱱᱟᱜ ᱵᱤᱫᱷᱟᱱᱥᱚᱵᱷᱟ ᱨᱮ ᱑᱙᱓᱗ ᱠᱷᱚᱱ ᱑᱙᱓᱙ ᱫᱷᱟᱹᱵᱤᱡ ᱵᱤᱫᱷᱟᱭᱚᱠ ᱞᱮᱠᱟᱛᱮᱭ ᱛᱟᱦᱮᱸ ᱟᱠᱟᱱᱟ ᱾ ᱱᱤᱭᱟᱹ ᱚᱠᱛᱚ ᱨᱮ ᱩᱱᱤ ᱫᱚ ᱢᱤᱱᱤᱥᱴᱨᱤ ᱳᱯᱷ ᱞᱮᱵᱚᱨ ᱮᱸᱰ ᱦᱟᱣᱥᱤᱝ ᱨᱮᱱᱟᱜ ᱟᱺᱜᱤᱵᱷᱟᱨ ᱫᱚ ᱢᱩᱢᱵᱟᱭ ᱥᱚᱨᱠᱟᱨ ᱨᱮ ᱛᱟᱦᱮᱸᱱ ᱛᱩᱞᱩᱡ ᱮ ᱧᱮᱞ ᱟᱠᱟᱫ-ᱟ ᱾ ᱑᱙᱔᱗ ᱨᱮ 'ᱤᱱᱰᱤᱭᱟᱱ ᱱᱮᱥᱱᱟᱞ ᱴᱨᱮᱰ ᱭᱩᱱᱤᱭᱚᱱ ᱠᱚᱸᱜᱽᱨᱮᱥ' ᱨᱮᱱᱟᱜ ᱛᱷᱟᱯᱚᱱ ᱦᱩᱭ ᱮᱱᱟ ᱟᱨ ᱱᱚᱶᱟ ᱨᱮᱱᱟᱜ ᱥᱟᱨᱦᱟᱣᱱᱟ ᱫᱚ ᱱᱚᱱᱫᱟ ᱴᱷᱮᱱ ᱜᱮ ᱪᱟᱞᱟᱜ ᱠᱟᱱᱟ ᱾ ᱢᱩᱢᱵᱟᱭ ᱥᱚᱨᱠᱟᱨ ᱨᱮ ᱛᱟᱦᱮᱸᱱ ᱚᱠᱛᱚ ᱨᱮ ᱜᱩᱞᱡᱟᱨᱤᱞᱟᱞ ᱱᱚᱱᱫᱟᱦᱟᱜ ᱦᱩᱱᱟᱹᱨ ᱧᱮᱞᱡᱩᱛ ᱠᱮᱫ ᱛᱟᱭᱚᱢ ᱱᱩᱭ ᱫᱚ ᱠᱚᱸᱜᱽᱨᱮᱥ [[ᱫᱤᱞᱞᱤ]] ᱛᱮᱭ ᱦᱚᱦᱚ ᱟᱫᱮᱭᱟ ᱾ ᱱᱚᱶᱟ ᱑᱙᱕᱐-᱑᱙᱕᱑, ᱑᱙᱕᱒-᱑᱙᱕᱓, ᱟᱨ ᱑᱙᱖᱐-᱑᱙᱖᱓ ᱨᱮ ᱫᱚ [[ᱥᱤᱧᱚᱛ]] ᱨᱮᱱᱟᱜ ᱯᱞᱟᱱᱤᱝ ᱠᱚᱢᱤᱥᱚᱱ ᱨᱮᱱᱤᱡ ᱪᱮᱭᱟᱨᱢᱮᱱ ᱯᱚᱫᱽ ᱨᱮᱭ ᱛᱟᱦᱮᱸ ᱮᱱᱟ ᱾ ᱱᱚᱝᱠᱟ ᱨᱮ ᱥᱤᱧᱚᱛ ᱨᱮᱱᱟᱜ ᱢᱚᱬᱮᱥᱮᱨᱢᱟᱱ ᱯᱚᱨᱛᱚᱱ ᱨᱮ ᱱᱩᱭᱟᱜ ᱫᱚ ᱟᱹᱰᱤ ᱜᱮ ᱜᱚᱲᱚ ᱥᱚᱦᱚᱫ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]]ᱭ ᱧᱟᱢ ᱟᱠᱟᱫ-ᱟ ᱾ ᱱᱚᱶᱟ ᱚᱠᱛᱚ ᱨᱮ ᱩᱱᱤ ᱫᱚ ᱱᱚᱝᱠᱟ ᱞᱮᱠᱟᱛᱮ ᱛᱟᱞᱢᱟ ᱥᱚᱨᱠᱟᱨ ᱜᱚᱲᱚ ᱥᱚᱦᱚᱫ ᱮ ᱪᱟᱞ ᱟᱫᱮᱭᱟ - 

ᱜᱩᱞᱡᱟᱨᱤᱞᱟᱞ ᱱᱚᱱᱫᱟ ᱫᱚ ᱛᱟᱞᱢᱤᱭᱟᱹ ᱢᱚᱱᱛᱨᱤᱢᱟᱰᱮᱨ ᱨᱮ ᱠᱮᱵᱤᱱᱮᱴ ᱢᱚᱱᱛᱨᱤᱭ ᱛᱟᱦᱮᱸ ᱟᱠᱟᱱᱟ ᱟᱨ ᱟᱹᱯᱱᱟᱹᱛ ᱢᱚᱱᱛᱨᱟᱞᱚᱭ ᱨᱮᱱᱟᱜ ᱟᱺᱜᱤᱵᱷᱟᱨ ᱮ ᱥᱟᱸᱵᱽᱲᱟᱣ ᱠᱮᱫ-ᱟ ᱾ ᱱᱚᱱᱫᱟ ᱫᱚ ᱯᱚᱨᱛᱚᱱ ᱢᱚᱱᱛᱨᱟᱞᱚᱭ ᱟᱨ ᱱᱟᱹᱭ ᱜᱷᱟᱴ ᱯᱟᱱᱛᱷᱟ ᱨᱮᱱᱟᱜ ᱠᱟᱹᱢᱤ ᱢᱮᱸ ᱑᱙᱕᱒ ᱠᱷᱚᱱ ᱡᱩᱱ ᱑᱙᱕᱕ ᱫᱷᱟᱹᱵᱤᱡ ᱮ ᱧᱮᱞ ᱠᱮᱫ-ᱟ ᱾ ᱱᱚᱱᱫᱟ ᱫᱚ ᱯᱚᱨᱛᱚᱱ, ᱫᱟᱜᱯᱟᱴᱟᱱ ᱟᱨ ᱫᱟᱲᱮ ᱨᱮᱱᱟᱜ ᱢᱚᱱᱛᱨᱟᱞᱚᱭᱟᱱ ᱠᱟᱹᱢᱤ ᱠᱚ ᱫᱚ ᱮᱯᱨᱤᱞ ᱑᱙᱕᱗ ᱠᱷᱚᱱ ᱑᱙᱖᱗ ᱫᱷᱟᱹᱵᱤᱡ ᱮ ᱧᱮᱞ ᱠᱮᱫ-ᱟ ᱾ ᱱᱚᱱᱫᱟ ᱫᱚ ᱠᱷᱟᱴᱟᱣ ᱟᱨ ᱟᱨᱡᱟᱣ ᱢᱚᱱᱛᱨᱟᱞᱚᱭ ᱨᱮᱱᱟᱜ ᱠᱟᱹᱢᱤ ᱢᱟᱨᱪ ᱑᱙᱖᱓ ᱠᱷᱚᱱ ᱡᱟᱱᱩᱣᱟᱨᱤ ᱑᱙᱖᱔ ᱫᱷᱟᱹᱵᱤᱡ ᱱᱟᱯᱟᱭ ᱥᱟᱺᱦᱤᱡ ᱮ ᱧᱮᱞ ᱠᱮᱫ-ᱟ ᱾

== ᱢᱟᱨᱟᱝ ᱢᱚᱱᱛᱨᱤ ᱯᱚᱫᱽᱨᱮ ᱟᱺᱜᱤᱵᱷᱟᱨ ==

ᱱᱚᱱᱫᱟ ᱫᱚ ᱢᱚᱱᱛᱨᱤᱢᱟᱰᱮᱨ ᱨᱮ ᱢᱟᱨᱟᱝᱟᱱ ᱥᱚᱦᱚᱫᱤᱭᱟᱹ ᱞᱮᱠᱟᱛᱮ ᱢᱮᱱᱟᱭ ᱠᱷᱟᱹᱛᱤᱨ ᱵᱟᱨ ᱫᱷᱟᱣ ᱠᱟᱹᱢᱤᱛᱩᱞᱤᱭᱟᱹ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟᱛᱮ ᱟᱺᱜᱤᱵᱷᱟᱨ ᱮ ᱛᱩᱞ ᱠᱮᱫ-ᱟ ᱾ ᱱᱩᱭᱟᱹᱜ ᱯᱩᱭᱞᱩ ᱠᱟᱹᱢᱤᱠᱛᱚ ᱫᱚ ᱒᱗ ᱢᱮᱸ ᱑᱙᱖᱔ ᱠᱷᱚᱱ ᱙ ᱡᱩᱱ ᱑᱙᱖᱔ ᱫᱷᱟᱹᱵᱤᱡ ᱛᱟᱦᱮᱸ ᱠᱟᱱᱟ, ᱛᱤᱱ ᱡᱚᱦᱚᱜ ᱯᱚᱸᱰᱤᱛ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ ]]ᱣᱟᱜ ᱜᱩᱨ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱫᱚᱥᱟᱨ ᱫᱷᱟᱣᱟᱜ ᱠᱟᱹᱢᱤᱠᱛᱚ ᱫᱚ ᱑᱑ ᱡᱟᱱᱩᱣᱟᱨᱤ ᱑᱙᱖᱖ ᱠᱷᱚᱱ ᱒᱔ ᱡᱟᱱᱩᱣᱟᱨᱤ ᱑᱙᱖᱖ ᱫᱷᱟᱹᱵᱤᱡ ᱛᱟᱦᱮᱸ ᱠᱟᱱᱟ, ᱛᱤᱱ ᱡᱚᱦᱚᱜ [[ᱞᱟᱞ ᱵᱟᱦᱟᱫᱩᱨ ᱥᱟᱥᱛᱨᱤ]]ᱭᱟᱜ ᱛᱟᱥᱠᱚᱸᱫᱽ ᱨᱮ ᱦᱚᱲᱢᱚ ᱢᱩᱪᱟᱹᱫ ᱞᱮᱱ ᱛᱟᱭᱟ ᱾ ᱱᱚᱱᱫᱟ ᱫᱚ ᱯᱩᱭᱞᱩ ᱢᱚᱬᱮ ᱥᱟᱫᱷᱟᱨᱚᱱ ᱵᱟᱪᱷᱱᱟᱣ ᱨᱮ ᱞᱳᱠᱥᱚᱵᱷᱟ ᱨᱤᱱᱤᱡ ᱥᱚᱦᱮᱛ ᱮ ᱵᱟᱪᱷᱚᱱ ᱞᱮᱱ ᱛᱟᱦᱮᱸᱫ ᱾
