[[ᱪᱤᱛᱟᱹᱨ:Chandrayaan-2 lander and orbiter integrated stack.jpg|thumb|ᱪᱚᱱᱫᱽᱨᱚᱭᱟᱱ-᱒ ᱨᱮᱱᱟᱜ ᱥᱤᱱᱟᱹᱢ ᱪᱤᱛᱟᱹᱨ]]

'''ᱪᱚᱱᱫᱽᱨᱚᱭᱟᱱ-᱒''' ᱫᱚ ᱥᱤᱧᱚᱛᱤᱭᱟᱹ ᱥᱮᱥᱮᱨᱢᱟ ᱠᱷᱸᱫᱨᱚᱸᱫᱽ ᱜᱟᱶᱛᱟ '''ᱤᱥᱨᱚ''' ᱦᱚᱛᱮᱛᱮ ᱵᱮᱱᱟᱣ ᱟᱠᱟᱱ ᱧᱤᱫᱟᱹ ᱪᱮᱛᱟᱱ ᱨᱮ ᱫᱚᱥᱟᱨ ᱥᱟᱝᱜᱷᱟᱨ ᱾ [[ᱪᱚᱱᱫᱽᱨᱚᱭᱟᱱ-᱑]] ᱨᱮᱱᱟᱜ ᱜᱮᱞᱮᱵᱤᱞᱤ ᱵᱤᱱᱤᱰᱟᱹᱣ ᱛᱟᱭᱚᱢ ᱤᱥᱨᱚ ᱦᱚᱛᱮᱛᱮ ᱱᱚᱶᱟ ᱡᱚᱥ ᱥᱟᱝᱜᱷᱟᱨ ᱫᱚ ᱩᱭᱦᱟᱹᱨ ᱞᱮᱱ ᱛᱟᱦᱮᱸᱫ ᱾ ᱓᱘᱐᱐ ᱠᱤᱞᱚᱜᱨᱟᱢ ᱦᱟᱢᱟᱞ ᱟᱱᱟᱜ ᱱᱚᱶᱟ ᱥᱮᱥᱮᱨᱢᱟ ᱜᱟᱹᱰᱤ [[ᱡᱤᱮᱥᱮᱞᱵᱷᱤ]] ᱮᱢᱠᱮ-᱓ ᱨᱚᱠᱮᱴ ᱛᱮ ᱠᱚ ᱛᱩᱧ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱪᱚᱱᱫᱽᱨᱚᱭᱟᱱ ᱥᱟᱝᱜᱷᱟᱨ ᱨᱮ ᱥᱤᱧᱚᱛᱤᱭᱟᱹ ᱜᱮᱭᱟᱱ ᱟᱹᱠᱤᱞ ᱛᱮ ᱵᱮᱱᱟᱣ ᱟᱠᱟᱱ ᱢᱤᱫ ᱚᱨᱵᱤᱴᱚᱨ, ᱢᱤᱫ ᱝᱨᱚᱵᱷᱚᱨ ᱟᱨ ᱢᱤᱫ ᱞᱮᱱᱰᱚᱨ ᱵᱮᱵᱷᱟᱨ ᱟᱠᱟᱱᱟ ᱾ ᱑᱕ ᱡᱩᱞᱟᱭ ᱒᱐᱑᱙ ᱦᱤᱞᱚᱜ ᱥᱮᱛᱟᱜ ᱒ ᱴᱟᱬᱟᱝ ᱕᱑ ᱴᱤᱬᱤᱡ ᱨᱮ ᱪᱚᱱᱫᱽᱨᱚᱭᱟᱱ-᱒ ᱨᱮᱱᱟᱜ ᱛᱩᱧ ᱴᱷᱟᱹᱣᱠᱣᱹ ᱞᱮᱱᱟ ᱾<ref name="thetimesofindia">{{cite web |last1=Jun 10 |first1=Chethan Kumar | TNN | Updated: |title=ISRO: Chandrayaan-2 nearly ready for July launch {{!}} India News - Times of India |url=https://timesofindia.indiatimes.com/india/chandrayaan-2-nearly-ready-for-july-launch/articleshow/69724508.cms |website=The Times of India |accessdate=14 July 2019 |language=en}}</ref> ᱢᱮᱱᱠᱷᱟᱱ ᱴᱟᱴᱠᱟ ᱜᱮ ᱠᱚᱬᱲ ᱵᱟᱝᱢᱟ ᱢᱤᱥᱤᱱ ᱦᱩᱲᱟᱹᱜ ᱧᱮᱞ ᱧᱟᱢᱮᱱ ᱛᱮ ᱱᱚᱶᱟ ᱫᱚ ᱚᱱᱟ ᱦᱤᱞᱚᱜ ᱵᱟᱠᱚ ᱟᱲᱟᱜ ᱞᱮᱫᱼᱟ ᱾<ref>{{Cite web|url=http://sambad.in/india-and-beyond/chandrayaan-2-space-launch-delayed-by-technical-problem-399103/|title=ᱪᱚᱱᱫᱽᱨᱚᱭᱟᱱ-᱒ ᱨᱮ ᱠᱚᱲ ᱮᱴᱠᱮᱴᱚᱬᱮ ᱺ ᱛᱩᱧ ᱛᱷᱩᱠᱟᱹᱢ ᱮᱱᱟ|date=2019-07-14|website=Sambad|language=en-US|access-date=2019-07-15}}</ref> ᱚᱱᱟ ᱛᱟᱭᱚᱢ ᱱᱚᱶᱟ ᱫᱚ ᱒᱒ ᱡᱩᱞᱟᱭ ᱚᱛᱮ ᱢᱟᱦᱟᱸ ᱦᱤᱞᱚᱜ ᱒ ᱴᱟᱬᱟᱝ ᱔᱓ ᱴᱤᱬᱤᱡ ᱨᱮ ᱥᱮᱨᱢᱟ ᱛᱮ ᱠᱚ ᱟᱲᱟᱜ ᱞᱮᱫ ᱛᱟᱦᱮᱸᱫ ᱾<ref name=":0">{{Cite web|url=https://twitter.com/isro/status/1151750226102947841|title=Chandrayaan 2 is ready to take a billion dreams to the Moon — now stronger than ever before! Join us for the launch on Monday — 22 July, 2019 — at 2:43 PM IST.
 #Chandrayaan2 #GSLVMkIII #ISROpic.twitter.com/4ybFcHNkq6|last=ISRO|date=2019-07-18|website=@isro|language=en|access-date=2019-07-20}}</ref><ref name=":1">{{Cite web|url=https://www.businesstoday.in/videos/news-reel/india-successfully-launches-moon-mission-chandrayaan-2/366610.html|title=India successfully launches moon mission Chandrayaan 2 : News Reel: Business Today|last=Reel|first=HomeVideosNews|website=www.businesstoday.in|access-date=2019-07-23}}</ref>

==ᱱᱟᱜᱟᱢ==
᱑᱒ ᱱᱚᱵᱷᱮᱢᱵᱚᱨ ᱒᱐᱑᱗ ᱥᱟᱞᱮ ᱨᱮ ᱤᱥᱨᱚ ᱥᱟᱶ ᱨᱩᱥᱤᱭᱟᱱ ᱯᱷᱮᱰᱮᱨᱟᱞ ᱥᱯᱮᱥ ᱮᱡᱮᱱᱥᱤ ᱨᱤᱱ ᱟᱹᱭᱩᱨᱤᱭᱟᱹ ᱫᱚᱞ ᱪᱚᱱᱫᱽᱨᱚᱭᱟᱱ-᱒ ᱞᱟᱹᱜᱤᱫ ᱢᱤᱫ ᱛᱮ ᱠᱟᱹᱢᱤ ᱨᱮᱱᱟᱜ ᱢᱟᱱᱟᱣ ᱥᱟᱠᱟᱢ ᱠᱚ ᱥᱩᱦᱤ ᱞᱮᱫᱼᱟ ᱾ <ref name="waybackmachine">{{cite web |title=India, Russia to expand n-cooperation, defer Kudankulam deal : International |url=http://web.archive.org/web/20140113024836/http://www.nerve.in/news:25350099047 |website=web.archive.org |accessdate=14 July 2019 |date=13 January 2014}}</ref> ᱢᱟᱱᱟᱣ ᱥᱟᱠᱟᱢ ᱞᱮᱠᱟᱛᱮ ᱪᱚᱱᱫᱽᱨᱚᱭᱟᱱ-᱒ ᱨᱮᱱᱟᱜ ᱵᱟᱨᱭᱟ ᱢᱩᱬ ᱦᱟᱹᱴᱤᱧ ᱢᱮᱱᱫᱚ ᱚᱨᱵᱤᱴᱚᱨ ᱟᱨ ᱨᱚᱵᱷᱚᱨ ᱰᱤᱡᱟᱭᱤᱱ ᱵᱷᱟᱹᱨᱭᱟᱹ ᱫᱚ ᱤᱥᱨᱚ ᱴᱷᱮᱱ ᱟᱨ ᱨᱩᱥᱤᱭᱟᱱ ᱫᱚᱞ ᱴᱷᱮᱱ ᱞᱮᱱᱰᱚᱨ ᱛᱮᱭᱟᱨ ᱨᱮᱱᱟᱜ ᱾ ᱑᱘ ᱥᱮᱯᱴᱮᱢᱵᱚᱨ ᱒᱐᱐᱘ ᱥᱟᱞᱮ ᱨᱮ ᱩᱱ ᱚᱠᱛᱚ ᱨᱤᱱᱤᱡ ᱢᱟᱨᱟᱝ ᱜᱚᱝᱠᱮ [[ᱢᱚᱱᱢᱚᱦᱚᱱ ᱥᱤᱝ]] ᱦᱚᱛᱮᱛᱮ ᱥᱟᱯᱲᱟᱣ ᱞᱮᱱ ᱛᱟᱞᱢᱟ ᱢᱚᱱᱛᱨᱤ ᱵᱟᱹᱭᱥᱤ ᱱᱚᱶᱟ ᱵᱤᱱᱤᱰᱟᱹᱮᱣ ᱞᱟᱹᱜᱤᱫ ᱫᱟᱣ ᱮ ᱮᱢ ᱞᱮᱫ ᱛᱟᱦᱮᱸᱫ ᱾ ᱱᱚᱟᱶ ᱜᱟᱹᱰᱤ ᱨᱮᱱᱟᱜ ᱯᱚᱨᱛᱚᱱ ᱫᱚ ᱵᱟᱱᱟᱨ ᱫᱤᱥᱚᱢ ᱨᱤᱱ ᱥᱟᱬᱮᱥᱤᱭᱟᱹ ᱦᱚᱛᱮᱛᱮ ᱒᱐᱐᱙ ᱥᱟᱞᱮ ᱨᱮ ᱥᱟᱹᱛ ᱞᱮᱱᱟ ᱾ ᱪᱚᱱᱫᱽᱨᱚᱭᱟᱱ-᱒ ᱨᱮᱱᱟᱜ ᱵᱤᱱᱤᱰᱟᱹᱣ ᱞᱟᱹᱜᱤᱫ ᱤᱥᱨᱚ ᱡᱚᱛᱚᱣᱟᱜ ᱡᱩᱜᱟᱹᱲ ᱥᱟᱹᱛ ᱠᱟᱛᱮ ᱒᱐᱑᱓ ᱥᱟᱞᱮ ᱨᱮ ᱱᱚᱶᱟ  ᱫᱚ ᱛᱷᱩᱠᱩᱢ ᱠᱟᱛᱮ ᱛᱩᱧ ᱨᱮᱱᱟᱜ ᱢᱟᱹᱦᱤᱛ ᱒᱐᱑᱖ ᱠᱚ ᱴᱷᱟᱹᱣᱠᱟᱹ ᱞᱮᱫᱼᱟ ᱾ ᱨᱩᱥᱤᱭᱟᱱ ᱥᱟᱢᱮᱥᱤᱭᱟᱹ ᱞᱮᱱᱰᱚᱨ ᱛᱮᱭᱟᱨ ᱵᱟᱝ ᱠᱚ ᱥᱟᱹᱛ ᱞᱮᱫ ᱠᱷᱟᱹᱛᱤᱨ ᱱᱚᱶᱟ ᱢᱟᱹᱦᱤᱫ ᱫᱚ ᱜᱚᱴᱟ ᱞᱮᱱ ᱛᱟᱦᱮᱟᱱᱫ ᱾ ᱚᱱᱟ ᱛᱟᱭᱚᱢ ᱨᱩᱥᱤᱭᱟᱱ ᱥᱮᱥᱮᱨᱢᱟ ᱮᱡᱮᱱᱥᱤ ᱵᱟᱫᱽ ᱠᱟᱛᱮ ᱤᱥᱨᱚ ᱫᱚ ᱮᱠᱞᱟ ᱛᱮᱜᱮ ᱵᱮᱱᱟᱣ ᱨᱮᱱᱟᱜᱼᱮ ᱴᱷᱟᱹᱣᱠᱟᱹ ᱞᱮᱫ ᱛᱟᱦᱮᱸᱫ ᱾<ref name="asianscientist">{{cite web |title=India’s Chandrayaan-2 Moon Mission Likely Delayed After Russian Probe Failure |url=https://www.asianscientist.com/2012/02/topnews/india-chandrayaan-2-moon-mission-delayed-after-russian-probe-failure-lev-zelyony-2012/ |website=Asian Scientist Magazine {{!}}  Science, technology and medical news updates from Asia |accessdate=14 July 2019 |date=6 February 2012}}</ref>

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
