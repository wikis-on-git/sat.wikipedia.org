'''ᱠᱩᱪᱤᱯᱩᱰᱤ''' ᱫᱚ ᱤᱨᱟ.ᱞ ᱜᱚᱴᱟᱝ [[ᱥᱤᱧᱚᱛ ᱠᱞᱟᱥᱤᱠᱟᱞ ᱮᱱᱮᱡ]] ᱢᱩᱸᱫᱽ ᱠᱷᱚᱱ ᱢᱤᱫᱴᱟᱝ ᱠᱟᱱᱟ | ᱱᱚᱣᱟ ᱮᱱᱮᱡ ᱧᱩᱛᱩᱢ ᱫᱚ ᱟᱱᱫᱨᱚ ᱯᱨᱚᱫᱮᱥ ᱨᱮᱭᱟᱜ ᱢᱤᱫ "ᱠᱩᱪᱤᱯᱩᱰᱤ" ᱟ.ᱛᱩ ᱠᱷᱚᱱ ᱦᱩᱭ ᱟᱠᱟᱱᱟ | ᱱᱚᱣᱟ ᱫᱚ ᱰᱨᱟᱢᱟ-ᱮᱱᱮᱡ ᱩᱫᱩᱜ ᱥᱚᱫᱚᱨ ᱠᱟᱱᱟ ᱟᱨ ᱢᱟᱨᱮᱱ ᱦᱤᱱᱫᱩ ᱥᱚᱸᱥᱠᱨᱩᱛ ᱯᱩᱛᱷᱤ "ᱱᱟᱴᱭᱚ ᱥᱟᱥᱛᱨᱚ" ᱥᱟᱶ ᱨᱮᱦᱮᱫ ᱟᱠᱟᱱᱟ |

ᱱᱚᱣᱟ ᱫᱚ ᱮᱴᱟᱜ [[ᱥᱤᱧᱚᱛ ᱠᱞᱟᱥᱤᱠᱟᱞ ᱮᱱᱮᱡ]] ᱠᱚ ᱞᱮᱠᱟᱜᱮ ᱫᱷᱟᱨᱢᱤᱠ ᱦᱩᱱᱟ.ᱨ ᱛᱮ ᱦᱟᱨᱟ-ᱵᱩᱨᱩ ᱮᱱᱟ | ᱠᱩᱪᱤᱯᱩᱰᱤ ᱨᱮᱱᱟᱜ ᱥᱟ.ᱠᱷᱭᱟ.ᱛ ᱠᱚᱫᱚ ᱥᱮᱫᱟᱭ ᱑᱐ ᱥᱚᱛᱟᱵᱽᱫᱤ  ᱚᱠᱛᱮ [[ᱛᱟᱸᱵᱟ]] ᱚᱞ ᱠᱚᱨᱮ ᱟᱨ ᱑᱕ ᱥᱚᱛᱟᱵᱽᱫᱤ ᱚᱠᱛᱮ ᱫᱚ ᱠᱟᱜᱚᱡᱽ ᱚᱞ  ᱢᱚᱪᱩᱯᱟᱞᱞᱤ ᱠᱚᱭᱯᱷᱚᱛ (Machupalli Kaifat) ᱠᱚᱨᱮ ᱠᱷᱚᱱ ᱧᱟᱢ ᱟᱠᱟᱱᱟ | ᱢᱨᱤᱫᱟᱱᱜᱚᱢ, ᱥᱭᱟᱢᱵᱟᱞᱥ, ᱵᱤᱬᱟ, ᱛᱤᱨᱭᱟ.ᱣ, ᱛᱟᱢᱵᱩᱨᱟ ᱮᱢᱟᱱ ᱫᱚ ᱱᱚᱣᱟ ᱮᱱᱮᱡ ᱨᱮᱱᱟᱜ ᱥᱮᱨᱮᱧ-ᱵᱟᱡᱽᱱᱟ ᱠᱚ ᱠᱟᱱᱟ | ᱱᱚᱣᱟ ᱮᱱᱮᱡ ᱥᱤᱧᱚᱛ ᱫᱤᱥᱚᱢ ᱨᱮ ᱦᱟᱨᱟ-ᱵᱩᱨᱩ ᱟᱛᱮ, ᱱᱤᱛᱚᱝ ᱡᱮᱜᱮᱛ-ᱡᱟᱠᱟᱛ ᱨᱮ ᱩᱫᱩᱜ ᱥᱚᱫᱚᱨᱚᱜ ᱠᱟᱱᱟ |
== ᱧᱩᱛᱩᱢ ᱚᱢᱚᱱ ==
'''ᱠᱩᱪᱤᱯᱩᱰᱤ''' ᱧᱩᱛᱩᱢ ᱫᱚ ᱟᱱᱫᱨᱚ ᱯᱨᱚᱫᱮᱥ  ᱨᱮᱭᱟᱜ [[ᱠᱨᱤᱱᱟ ᱦᱚᱱᱚᱛ]] ᱛᱟ.ᱨᱤᱨᱮ ᱢᱮᱱᱟᱜ ᱢᱤᱫ "ᱠᱩᱪᱤᱯᱩᱰᱤ" ᱟ.ᱛᱩ ᱠᱷᱚᱱ ᱦᱩᱭ ᱟᱠᱟᱱᱟ ᱟᱨ ᱯᱩᱨᱟ ᱧᱩᱛᱩᱢ ᱠᱩᱪᱮᱞᱟᱯᱩᱨᱚᱢ ᱵᱟᱝᱢᱟ ᱠᱩᱪᱤᱞᱟᱯᱩᱨᱤ ᱨᱮᱱᱟᱜ ᱜᱮ ᱠᱷᱟᱴᱚ ᱛᱮᱫ ᱠᱟᱱᱟ | ᱨᱟᱜᱤᱬᱤ ᱫᱮᱵᱤ ᱱᱚᱣᱟ ᱟ.ᱛᱩ  ᱤᱫᱤ ᱠᱟᱛᱮ ᱞᱟ.ᱭ ᱟᱠᱟᱫ-ᱟ ᱡᱮ ᱟ.ᱛᱩ ᱧᱩᱛᱩᱢ ᱠᱷᱩᱫᱽ ᱥᱚᱸᱥᱠᱨᱩᱛ ᱟ.ᱲᱟ. ᱠᱩᱥᱤᱞᱟᱵᱷᱟ-ᱯᱩᱨᱚᱢ ᱠᱷᱚᱱ ᱥᱤᱨᱡᱟ.ᱣ ᱟᱠᱟᱱᱟ, ᱡᱟᱦᱟᱸ ᱨᱮᱱᱟᱜ ᱢᱮᱱᱮᱛ "ᱟ.ᱛᱩ ᱟᱠᱴᱚᱨᱠᱚ" | ᱠᱩᱥᱤᱞᱟᱵᱷᱟ ᱟ.ᱲᱟ. ᱫᱚ ᱢᱟᱨᱮᱱ ᱥᱚᱸᱥᱠᱨᱩᱛ ᱚᱞ ᱯᱩᱛᱷᱤ ᱨᱮ ᱧᱟᱢ ᱟᱠᱟᱱᱟ ᱟᱨ ᱟ.ᱲᱟ. ᱢᱮᱱᱮᱛ ᱫᱚ " ᱡᱟ.ᱛᱨᱤ ᱪᱮᱬᱮ, ᱮᱱᱮᱡᱤᱭᱟ., ᱵᱮᱣᱨᱟ-ᱡᱩᱜᱟ.ᱲᱤᱡ " ᱮᱢᱟᱱᱠᱚ ᱥᱚᱫᱚᱨ ᱮᱫ ᱠᱚᱣᱟᱭ |
== ᱱᱟᱜᱟᱢ ==
ᱱᱚᱣᱟ ᱮᱱᱮᱡ ᱨᱮᱱᱟᱜ ᱯᱩᱭᱞᱩ ᱨᱟᱫᱟ ᱒᱐᱐ ᱠᱷᱨᱤᱥᱴ ᱢᱟᱬᱟᱝ ᱠᱷᱚᱱ ᱒᱐᱐ ᱠᱷᱨᱤᱥᱴ ᱛᱟᱭᱚᱢ ᱵᱚᱪᱷᱚᱨ ᱢᱩᱸᱫᱽ ᱨᱮ ᱦᱩᱭ ᱞᱮᱱᱟ ᱢᱮᱱᱠᱷᱟᱱ ᱟᱱᱩᱢᱟᱱᱤᱠ ᱕᱐᱐ ᱠᱷᱨᱤᱥᱴ ᱢᱟᱬᱟᱝ ᱠᱷᱚᱱ ᱕᱐᱐ ᱠᱷᱨᱤᱥᱴ ᱛᱟᱭᱚᱢ ᱵᱚᱪᱷᱚᱨ ᱫᱚ ᱵᱷᱤᱱᱟ. ᱜᱮᱭᱟ | ᱱᱟᱴᱭᱚ ᱥᱟᱥᱛᱨᱚ ᱯᱚᱲᱦᱚᱱ ᱯᱩᱛᱷᱤ ᱨᱮᱱᱟᱜ ᱡᱚᱛᱚ ᱠᱷᱚᱱ ᱰᱷᱮᱨ ᱨᱟᱫᱟ ᱯᱨᱟᱭ ᱖᱐᱐ ᱯᱚᱫᱽ ᱓᱖ ᱜᱚᱴᱟᱝ ᱚᱫᱷᱟᱭ ᱨᱮ ᱦᱟ.ᱴᱤᱧ ᱢᱮᱱᱟᱜ-ᱟ |
== ᱥᱟ.ᱠᱷᱭᱟ.ᱛ ==
