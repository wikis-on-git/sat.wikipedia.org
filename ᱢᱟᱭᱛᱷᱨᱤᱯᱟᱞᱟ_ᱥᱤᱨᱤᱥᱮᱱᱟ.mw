ᱢᱟᱭᱛᱷᱨᱤᱯᱟᱞᱟ ᱥᱤᱨᱤᱥᱮᱱᱟ (ᱤᱝᱨᱟᱹᱡᱤᱺ Pallewatte Gamaralalage Maithripala Yapa Sirisena, ᱥᱤᱱᱦᱟᱞᱟ: පල්ලෙවත්‍ත ගමරාළලාගේ මෛත්‍රීපාල යාපා සිරිසේන; ᱛᱟᱢᱤᱞ: பல்லேவத்த கமராளலாகே மைத்திரிபால யாப்பா சிறிசேன; ᱡᱟᱱᱟᱢᱺ ᱓ ᱥᱮᱯᱴᱮᱱᱢᱵᱚᱨ ᱑᱙᱕᱑) ᱫᱚ ᱢᱤᱫᱴᱮᱱ ᱥᱨᱤ ᱞᱚᱝᱠᱟ ᱨᱮᱱ ᱨᱟᱡᱟᱨᱤᱭᱟᱱ ᱠᱟᱱᱟᱭ, ᱚᱠᱚ ᱫᱚ ᱥᱨᱤ ᱞᱚᱝᱠᱟ ᱨᱮᱱ ᱮᱭᱟᱭᱟᱹᱱᱤᱡ ᱫᱤᱥᱚᱢ ᱜᱚᱢᱠᱮ ᱞᱮᱠᱟ ᱛᱮᱭᱮ ᱵᱟᱪᱷᱟᱣ ᱚᱪᱚ ᱞᱮᱱ, ᱙ ᱡᱟᱱᱩᱣᱟᱨᱤ ᱒᱐᱑᱕ ᱠᱷᱚᱱ ᱑᱘ ᱱᱚᱵᱷᱮᱢᱵᱚᱨ ᱒᱐᱑᱙ ᱥᱮᱨᱢᱟ ᱦᱟᱹᱵᱤᱡ| ᱥᱤᱨᱤᱥᱮᱱᱟ ᱥᱨᱤ ᱞᱚᱝᱠᱟ ᱨᱮᱭᱟᱜ ᱠᱚᱸᱭᱮᱸ-ᱛᱟᱞᱟᱢ ᱯᱚᱱᱚᱛ ᱨᱮᱱ ᱯᱟᱹᱦᱤᱞ ᱫᱤᱥᱚᱢ ᱜᱚᱢᱠᱮ ᱞᱮᱠᱟ ᱛᱮᱭᱮ ᱵᱤᱠᱟᱹᱣ ᱮᱱᱟ ᱟᱨ ᱩᱱᱤ ᱫᱚ ᱥᱨᱤ ᱞᱚᱝᱠᱟ ᱨᱮᱱ ᱢᱟᱨᱟᱝ ᱨᱟᱡᱟᱨᱤ ᱜᱷᱟᱨᱚᱧᱡᱽ ᱨᱮᱱ ᱦᱚᱸ ᱵᱟᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱱᱟᱦᱟᱜ ᱯᱚᱞᱚᱱᱱᱟᱨᱩᱣᱟ ᱥᱟᱝᱥᱚᱫᱽ ᱞᱮᱠᱟ ᱛᱮᱦᱚᱸ ᱢᱮᱱᱟᱭᱟ|
==ᱮᱛᱚᱦᱚᱵ ᱡᱤᱭᱚᱱ==
ᱢᱟᱭᱛᱷᱨᱤᱯᱟᱞᱟ ᱥᱤᱨᱤᱥᱮᱱᱟ ᱱᱟᱦᱟᱜ ᱜᱟᱢᱯᱟᱦᱟ ᱦᱚᱱᱚᱛ ᱨᱮᱭᱟᱜ ᱭᱟᱜᱚᱲᱟ ᱟᱹᱛᱩ ᱨᱮᱭᱮ ᱓ ᱥᱮᱯᱴᱮᱱᱵᱚᱨ ᱑᱙᱕᱑ ᱢᱟᱹᱦᱤᱛ ᱦᱤᱞᱚᱜ-ᱮ ᱡᱟᱱᱟᱢ ᱞᱮᱱᱟ, ᱩᱱᱤ ᱫᱚ ᱑᱒ (ᱜᱮᱞ ᱵᱟᱨ) ᱵᱚᱭᱦᱟ ᱠᱚ ᱢᱩᱫᱽ ᱨᱮ ᱡᱚᱛᱚ ᱠᱷᱚᱱ ᱢᱟᱨᱟᱝ ᱩᱛᱟᱹᱨᱤᱡ-ᱮ ᱛᱟᱦᱮᱸᱠᱟᱱᱟ, ᱩᱱᱠᱩ ᱫᱚ ᱛᱩᱨᱩᱭ ᱵᱚᱭᱦᱟ ᱟᱨ ᱛᱩᱨᱩᱭ ᱢᱤᱥᱨᱟ ᱠᱚ ᱛᱟᱦᱮᱸᱠᱟᱱᱟ| ᱩᱱᱤ ᱟᱡ ᱵᱟᱵᱟ ᱯᱟᱞᱞᱮᱣᱟᱴᱴᱮ ᱜᱟᱢᱟᱨᱟᱞᱟᱞᱟᱜᱮ ᱟᱞᱵᱟᱨᱴ ᱥᱤᱨᱤᱥᱮᱱᱟ ᱫᱚ ᱫᱚᱥᱟᱨ ᱞᱟᱹᱲᱦᱟᱹᱭ ᱚᱠᱛᱮ ᱜᱟᱹᱠᱷᱩᱲ ᱯᱷᱟᱹᱫᱮ ᱛᱟᱦᱮᱸᱠᱟᱱᱟ, ᱚᱠᱚᱭ ᱫᱚ ᱰᱤᱹ ᱮᱥᱹ ᱥᱮᱱᱟ ᱱᱟᱭᱚᱠ ᱦᱚᱛᱮ ᱛᱮ ᱫᱚᱨᱭᱟ ᱥᱩᱨ ᱯᱚᱞᱚᱱᱩᱨᱩᱣᱟ ᱨᱮ ᱢᱚᱬᱮ ᱮᱠᱚᱲ ᱦᱟᱥᱟ ᱛᱮ ᱠᱚ ᱢᱟᱱᱚᱛ ᱞᱮᱫᱮᱭᱟ, ᱚᱱᱟ ᱠᱷᱟᱹᱛᱤᱨ ᱛᱮ ᱜᱷᱟᱨᱚᱧᱡᱽ ᱥᱩᱫᱷᱟᱹ ᱨᱮᱱ ᱦᱚᱲ ᱭᱟᱜᱚᱲᱟ ᱠᱷᱚᱱ ᱯᱚᱞᱚᱱᱱᱟᱨᱩᱣᱟ ᱛᱮ ᱠᱚ ᱩᱪᱟᱹᱲ ᱥᱮᱱ ᱞᱮᱱᱟ| ᱩᱱᱤ ᱟᱡ ᱜᱚᱜᱚ ᱭᱟᱯᱟ ᱟᱯᱯᱩᱦᱟᱢᱤᱞᱟᱜᱮ ᱫᱚᱱᱟ ᱱᱟᱱᱫᱟᱣᱟᱛᱷᱤ ᱫᱚ ᱢᱤᱫᱴᱮᱱ ᱥᱠᱩᱞ ᱢᱟᱪᱮᱛᱟᱹᱱᱤ ᱛᱦᱟᱮᱱᱠᱟᱱᱟ|
==ᱫᱤᱥᱣᱟᱹ ᱠᱩᱯᱩᱥᱤ==
ᱡᱩᱫᱤ ᱦᱳᱸ ᱟᱹᱱ ᱞᱮᱠᱟ ᱛᱮ ᱥᱨᱤ ᱞᱚᱝᱠᱟ ᱨᱮ ᱫᱤᱥᱚᱢ ᱜᱚᱢᱠᱮ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝ ᱩᱛᱟᱹᱨᱤᱡ ᱠᱟᱱᱟᱭ ᱟᱨ ᱥᱟᱢᱟᱱ ᱫᱟᱲᱮ ᱞᱟᱲᱪᱟᱲ ᱫᱟᱲᱮᱭᱟᱜ-ᱟ, ᱢᱮᱱᱠᱷᱟᱱ ᱩᱱᱤ ᱫᱚ ᱢᱤᱰᱤᱭᱟ ᱨᱟ ᱥᱨᱤ ᱞᱚᱝᱠᱟ ᱨᱮᱱ ᱦᱚᱲ ᱠᱚ ᱴᱷᱮᱱᱮ ᱱᱮᱦᱚᱨ ᱞᱮᱫᱟ ᱟᱡ ᱨᱮᱱ ᱮᱨᱟᱛ ᱫᱚ ᱫᱤᱥᱚᱢ ᱨᱮᱱ ᱯᱟᱹᱦᱤᱞ ᱢᱟᱭᱡᱣ ᱵᱟᱝ ᱧᱩᱢ ᱠᱟᱛᱮ ᱫᱤᱥᱚᱢ ᱜᱚᱢᱠᱮ ᱨᱮᱱ ᱮᱨᱟᱛ ᱢᱮᱱᱛᱮ ᱠᱚ ᱧᱩᱢᱮ ᱢᱟ|

==ᱨᱟᱡᱟᱨᱤ==
ᱥᱤᱨᱤᱥᱮᱱᱟ ᱫᱚ ᱑᱘ ᱱᱚᱵᱷᱮᱢᱵᱚᱨ ᱒᱐᱑᱙ ᱢᱟᱹᱦᱤᱛ ᱦᱤᱞᱚᱜ ᱫᱤᱥᱚᱢ ᱜᱚᱢᱠᱮ ᱨᱮᱭᱮᱟᱜ ᱦᱩᱫᱟᱹ ᱵᱟᱭ ᱦᱟᱛᱟᱣ ᱞᱮᱫᱟ ᱥᱮ ᱫᱚᱥᱟᱨ ᱫᱷᱣ ᱫᱤᱥᱚᱢ ᱜᱚᱢᱠᱮ ᱵᱟᱪᱷᱟᱣ ᱞᱟᱹᱜᱤᱫ ᱟᱡᱟᱜ ᱧᱩᱛᱩᱢ ᱵᱟᱭ ᱯᱮᱨᱮᱡ ᱞᱮᱫᱟ| ᱩᱱᱤ ᱫᱚ ᱠᱟᱹᱢᱤ ᱱᱟᱝ ᱵᱟᱭ ᱠᱷᱚᱡᱽ ᱞᱮᱱᱟ ᱟᱨ ᱵᱟᱪᱷᱸᱟᱣ ᱠᱷᱳᱱ ᱥᱟᱝᱜᱤᱧ ᱨᱮ ᱛᱟᱦᱮᱱᱮ ᱠᱷᱚᱡᱽ ᱠᱮᱫᱟ| ᱵᱟᱪᱷᱱᱟᱣ ᱛᱟᱭᱚᱢ ᱩᱱᱤ ᱫᱚ ᱥᱨᱤ ᱞᱚᱝᱠᱟ ᱨᱮᱭᱟᱜ ᱯᱷᱨᱤᱰᱚᱢ ᱯᱟᱨᱴᱤ ᱨᱮᱱ ᱥᱩᱢᱯᱨᱤᱢᱚ ᱞᱮᱠᱟ ᱛᱮ ᱠᱚ ᱵᱵᱟᱪᱷᱟᱣ ᱵᱟᱦᱟᱞ ᱠᱮᱫᱮᱭᱟ|

ᱩᱱᱤ ᱫᱚ ᱫᱚᱦᱲᱟ ᱛᱮ ᱯᱚᱞᱚᱱᱟᱨᱩᱣᱟ ᱦᱚᱱᱚᱛ ᱠᱷᱚᱱ ᱥᱟᱝᱥᱚᱫᱤᱭᱟᱹ ᱵᱟᱪᱷᱸᱟᱣᱮ ᱞᱟᱹᱲᱦᱟᱹᱭ ᱮᱱᱟ| ᱩᱱᱤ ᱫᱚ ᱵᱟᱪᱷᱸᱟᱣ ᱛᱟᱹᱞᱠᱟᱹ ᱨᱮ ᱞᱟᱯᱷᱟᱝ ᱴᱷᱟᱶᱮ ᱦᱟᱢᱮᱴ ᱠᱮᱫᱟ ᱟᱨ ᱢᱟᱹᱪᱤ ᱨᱮᱭᱮ ᱡᱤᱛᱟᱹᱣ ᱮᱱᱟ|
