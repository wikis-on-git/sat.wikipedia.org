{{Infobox person
| name        = ᱥᱚᱞᱢᱟᱱ ᱠᱷᱟᱱ
| image       = Salman Khan 2015.jpg
| alt         = ᱥᱚᱞᱢᱟᱱ ᱠᱷᱟᱱ
| caption     = 
| birth_name  = ᱚᱵᱽᱫᱩᱞ ᱨᱚᱥᱤᱫᱽ ᱥᱚᱞᱤᱢ ᱥᱚᱞᱢᱟᱱ ᱠᱷᱟᱱ
| nationality  = ᱥᱤᱧᱚᱛᱤᱭᱟᱹ
| birth_date  = {{Birth date and age|1965|12|27|df=yes}}
| birth_place = [[ᱤᱱᱫᱚᱨ]], [[ᱢᱚᱫᱷᱭᱚ ᱯᱨᱚᱫᱮᱥ]], ᱥᱤᱧᱚᱛ
| residence   = [[ᱢᱩᱢᱵᱟᱭ]], [[ᱢᱟᱦᱟᱨᱟᱥᱴᱨᱚ]], ᱥᱤᱧᱚᱛ<ref name="indiatoday.intoday.in">{{cite web|url=http://indiatoday.intoday.in/story/india-today-editor-kaveree-bamzai-on-salman-khan-success-formula-film-bodyguard-and-his-health-after-surgery/1/150667.html |title=Salman Khan on Bodyguard's success: 'It's no big deal. You can't go mad about these things.'|work=India Today|date=9 September 2011 |accessdate=27 July 2012}}</ref>
| occupation  = ᱮᱠᱴᱚᱨ, ᱯᱷᱤᱞᱢ ᱯᱨᱚᱰᱭᱩᱥᱚᱨ, Television personality,ᱥᱮᱨᱮᱧ ᱥᱤᱠᱟᱹᱨᱤᱭᱟᱹ,ᱯᱷᱤᱞᱟᱱᱴᱨᱚᱯᱤᱥᱴ <ref>{{cite web|url=http://m.hindustantimes.com/entertainment/salman-khan-to-amitabh-bachchan-philanthropic-bollywood/story-a81O2rgwp9AdqhuWryLOJL.html|title=Salman Khan to Amitabh Bachchan: philanthropic Bollywood|date=9 May 2013|publisher=}}</ref>
| years_active = ᱑᱙᱘᱘–ᱱᱤᱛᱦᱟᱹᱵᱤᱡ| parents = [[ᱥᱚᱞᱤᱢ ᱠᱷᱟᱱ]] (ᱟᱯᱟᱛ)<br /> ᱥᱩᱥᱤᱲᱟ ᱪᱚᱨᱚᱠᱚ (ᱮᱸᱜᱟᱛ)
| relatives  = ᱧᱮᱞᱢᱮ [[:en:List of Hindi film clans#Khan family (of Salim Khan)|ᱠᱷᱟᱱ ᱜᱷᱟᱨᱚᱡᱽ]]
| signature   = 
| yearsactive = 1988–present
}}
'''ᱥᱚᱞᱢᱟᱱ ᱠᱷᱟᱱ''' (ᱡᱟᱱᱟᱢ ᱒᱗ ᱰᱤᱥᱮᱢᱵᱚᱨ ᱑᱙᱖᱕) ᱫᱚ ᱵᱚᱞᱤᱣᱩᱰ ᱠᱷᱮᱞᱚᱸᱰᱤᱭᱟᱹ ᱟᱨ ᱫᱤᱥᱟᱹᱫᱩᱜᱼᱤᱭᱟᱹ ᱠᱟᱱᱟᱭ ᱾ ᱟᱡᱟᱜ ᱚᱥᱚᱞ ᱧᱩᱛᱩᱢ ᱫᱚ '''ᱚᱵᱽᱫᱩᱞ ᱨᱚᱥᱤᱫᱽ ᱥᱚᱞᱤᱢ ᱥᱚᱞᱢᱟᱱ ᱠᱷᱟᱱ''' ᱾ ᱟᱡ ᱨᱤᱱ ᱥᱟᱨᱦᱟᱣᱤᱭᱟᱹ ᱠᱚ ᱴᱷᱮᱱ ᱩᱱᱤ ᱫᱚ ᱥᱚᱞᱞᱩ, ᱥᱚᱞᱞᱩ ᱢᱤᱭᱟᱸ ᱟᱨ ᱵᱷᱟᱭᱡᱟᱱ ᱢᱮᱱᱛᱮ ᱩᱯᱨᱩᱢᱚᱜᱼᱟᱭ ᱾ ᱠᱚᱧᱮ ᱮᱥᱤᱭᱟ ᱵᱟᱫᱽ ᱠᱟᱛᱮ ᱜᱚᱴᱟ ᱨᱮ ᱟᱡ ᱨᱤᱱ ᱥᱟᱨᱦᱟᱤᱭᱟᱹ (FAN) ᱢᱮᱱᱟᱜ ᱠᱚ ᱛᱟᱭᱟ ᱾

᱑᱙᱘᱘ ᱥᱟᱹᱦᱤᱛ ᱨᱮ "ᱵᱤᱣᱤ ᱦᱚ ᱛᱚ ᱮᱭᱥᱤ" ᱯᱷᱤᱞᱢ ᱠᱷᱚᱱ ᱟᱡᱟᱜ ᱠᱮᱨᱤᱭᱚᱨ ᱮ ᱮᱦᱚᱵ ᱞᱮᱫ ᱛᱟᱦᱮᱸᱫ, ᱢᱮᱱᱠᱷᱟᱱ ᱚᱱᱟ ᱫᱚᱥᱟᱨ ᱥᱮᱨᱢᱟ ᱮᱱᱟᱝ ᱥᱩᱨᱚᱡ ᱵᱚᱰᱡᱟᱛᱟᱜ ''ᱢᱮᱱᱮ ᱯᱤᱭᱟᱨ ᱠᱤᱭᱟ'' ᱯᱷᱤᱞᱢ ᱠᱮᱨᱤᱭᱚᱨ ᱨᱮ ᱱᱟᱶᱟ ᱢᱚᱸᱦᱰᱟ ᱦᱮᱡᱞᱮᱱ ᱛᱟᱭᱟ ᱾ ᱚᱱᱟ ᱛᱟᱭᱚᱢ "ᱦᱟᱢ ᱟᱯᱠᱮ ᱦᱮ ᱠᱚᱣᱱ" (᱑᱙᱙᱔), "ᱠᱚᱨᱚᱱ ᱚᱨᱡᱩᱱ" (᱑᱙᱙᱕),"ᱵᱤᱣᱤ ᱱᱚᱢᱵᱚᱨ ᱑" (᱑᱙᱙᱙), "ᱦᱟᱢ ᱥᱟᱛ ᱥᱟᱛ ᱦᱮ" (᱑᱙᱙᱙) ᱞᱮᱠᱟᱱ ᱦᱤᱴ ᱯᱷᱤᱞᱢ ᱮᱢ ᱠᱟᱛᱮ ᱥᱩᱯᱚᱨᱥᱴᱟᱨ ᱮ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ "ᱠᱩᱪᱷ ᱠᱩᱪᱷ ᱦᱚᱛᱟ ᱦᱮ" ᱯᱷᱤᱞᱢ ᱞᱟᱹᱜᱤᱫ ᱥᱚᱨᱮᱥ ᱥᱚᱦᱮᱫ ᱮᱠᱴᱚᱨ ᱞᱮᱠᱟᱛᱮ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱛᱤᱢᱤᱱ ᱥᱮᱨᱢᱟ ᱜᱟᱱ ᱰᱩᱵ ᱮᱱ ᱛᱟᱭᱚᱢ ᱟᱨ ᱫᱚᱲᱦᱟ "ᱫᱚᱵᱚᱝ" ᱯᱷᱤᱞᱢ ᱨᱮ ᱥᱮᱫᱟᱭᱟᱜ ᱨᱟᱹᱥ ᱮ ᱧᱟᱢ ᱨᱩᱣᱟᱹᱲ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ "ᱵᱚᱰᱤᱜᱟᱨᱰ" (᱒᱐᱑᱑), "ᱮᱠ ᱛᱷᱟ ᱴᱟᱭᱜᱚᱨ" (᱒᱐᱑᱒), "ᱠᱤᱠ" (᱒᱐᱑᱔), "ᱵᱚᱡᱽᱨᱚᱝᱜᱤ ᱵᱷᱟᱭᱡᱟᱱ" (᱒᱐᱑᱕) ᱮᱢᱟᱱ ᱦᱤᱴ ᱯᱷᱤᱞᱢ ᱮ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱾ ᱯᱷᱤᱞᱢ ᱫᱩᱱᱤᱭᱟᱹ ᱨᱮ ᱟᱡᱟᱜ ᱮᱱᱮᱢ ᱞᱟᱹᱜᱤᱫ ᱩᱱᱤ ᱫᱚ ᱢᱚᱱᱮᱵᱦᱩᱞᱟᱹᱣ ᱨᱮ ᱨᱟᱡᱤᱵᱽ ᱜᱟᱱᱫᱷᱤ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾

ᱯᱷᱤᱞᱢ ᱨᱮᱱ ᱮᱠᱴᱚᱨ ᱵᱟᱫᱽ ᱠᱟᱛᱮ ᱩᱱᱤ ᱫᱚ ᱢᱤᱫ ᱥᱟᱶᱛᱟ ᱫᱚᱨᱚᱫᱤᱭᱟᱹ ᱦᱚᱸ ᱠᱟᱱᱟᱭ ᱾ "ᱵᱤᱝ ᱦᱭᱩᱢᱮᱱ" ᱜᱟᱶᱛᱟ ᱫᱟᱨᱟᱭ ᱛᱮ ᱟᱭᱢᱟ ᱨᱮᱸᱜᱮᱡ ᱦᱚᱲ ᱠᱚᱭ ᱜᱚᱲᱚᱣᱟᱠᱚ ᱠᱟᱱᱟ ᱾

==ᱡᱤᱭᱚᱱ==
ᱥᱚᱞᱢᱟᱱ ᱫᱚ ᱒᱗ ᱰᱤᱥᱮᱢᱵᱚᱨ ᱑᱙᱖᱕ ᱥᱟᱞᱮ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ ᱫᱚ ᱥᱚᱞᱤᱢ ᱠᱷᱟᱱ ᱟᱨ ᱮᱸᱜᱟᱛ ᱥᱩᱥᱤᱲᱟ ᱪᱚᱨᱚᱠᱚ (ᱛᱟᱭᱚᱢᱛᱮ ᱥᱚᱞᱢᱟ ᱠᱷᱟᱱ) ᱾ ᱮᱸᱜᱟᱛ ᱫᱚ ᱦᱤᱱᱫᱩ ᱫᱷᱚᱨᱚᱢ ᱨᱤᱱᱤᱡ ᱠᱟᱱᱟᱭ ᱟᱨ ᱟᱯᱟᱛ ᱫᱚ ᱢᱩᱥᱞᱟᱹ ᱾ ᱥᱟᱞᱢᱟᱱ ᱫᱚ ᱚᱱᱟᱛᱮ ᱵᱟᱱᱟᱨ ᱦᱤᱱᱫᱩ ᱟᱨ ᱢᱩᱥᱞᱤᱢ ᱢᱮᱱᱛᱮ ᱞᱟᱹᱭᱩᱜᱼᱟᱭ ᱾ ᱟᱡᱤᱡ ᱠᱟᱹᱠᱤ ᱟᱭᱳ ᱫᱚ ''ᱦᱮᱞᱮᱱ'' ᱾ ᱟᱡᱨᱤᱱ ᱵᱟᱨ ᱵᱚᱭᱦᱟ ᱺ ᱟᱨᱵᱟᱡᱽ ᱠᱷᱟᱱ ᱟᱨ ᱥᱚᱦᱮᱞ ᱠᱷᱟᱱ, ᱵᱟᱨᱭᱟ ᱢᱤᱥᱨᱟ ᱺ ᱟᱞᱵᱷᱤᱨᱟ ᱠᱷᱟᱱ ᱟᱨ ᱚᱨᱯᱤᱛᱟ ᱠᱷᱟᱱ ᱢᱮᱱᱟᱜ ᱠᱚᱣᱟ ᱾ ᱟᱠᱚᱨᱤᱱ ᱢᱟᱨᱮ ᱦᱟᱯᱲᱟᱢ ᱫᱚ ᱟᱯᱷᱜᱟᱱᱤᱥᱛᱟᱱ ᱠᱷᱚᱱ ᱤᱱᱫᱚᱨ ᱛᱮ ᱠᱚ ᱦᱮᱡ ᱞᱮᱱ ᱛᱟᱦᱮᱸᱫ ᱾ ᱥᱚᱞᱢᱟᱱ ᱫᱚ ᱟᱡᱨᱤᱱ ᱵᱚᱭᱦᱟ ᱠᱚ ᱥᱟᱶ ᱥᱮᱸᱱᱴ ᱥᱴᱟᱱᱥᱤᱞᱚᱥ ᱩᱥᱩᱞ ᱵᱤᱨᱫᱟᱹᱜᱟᱲ ᱨᱮ ᱯᱟᱲᱦᱟᱣ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱮᱞᱯᱷᱤᱱᱥᱴᱚᱱ ᱵᱤᱨᱫᱟᱹᱜᱟᱲ ᱨᱮ ᱯᱟᱲᱦᱟᱣ ᱞᱮᱱᱟᱭ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱵᱚᱞᱤᱣᱩᱰ ᱮᱠᱴᱚᱨ/ᱮᱠᱴᱨᱮᱥ]]
