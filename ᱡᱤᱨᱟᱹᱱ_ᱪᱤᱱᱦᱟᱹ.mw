ᱦᱚᱲ ᱡᱟᱦᱟᱱᱟᱜ ᱞᱟᱹᱭ ᱡᱚᱠᱷᱮᱡ ᱚᱠᱟ ᱨᱮᱫᱚ ᱴᱷᱟᱠᱮᱫ ᱴᱷᱟᱠᱮᱫ ᱮ ᱞᱟᱹᱭᱟ, ᱚᱠᱟ ᱨᱮᱫᱚ ᱦᱟᱦᱟᱲᱟ ᱥᱟᱶᱛᱮᱭ ᱞᱟᱹᱭᱟ, ᱚᱠᱟ ᱨᱮᱫᱚᱭ ᱠᱩᱠᱞᱤᱭᱟ ᱾ ᱚᱞ ᱨᱮ ᱱᱚᱶᱟᱠᱚ ᱥᱚᱫᱚᱨ ᱞᱟᱹᱜᱤᱫ ᱫᱚ ᱛᱤᱱᱟᱹᱜ ᱜᱟᱱ ᱪᱤᱱᱦᱟᱹ ᱵᱮᱵᱷᱟᱨᱚᱜ-ᱟ ᱾ ᱚᱱᱟᱠᱚ ᱜᱮ ᱡᱤᱨᱟᱹᱱ ᱪᱤᱱᱦᱟᱹ ᱫᱚᱵᱚ ᱢᱮᱛᱟᱜ ᱠᱟᱱᱟ ᱾ ᱚᱱᱟ ᱠᱚᱜᱮ ᱞᱟᱛᱟᱨ ᱨᱮ ᱮᱢ ᱮᱱᱟ᱾ 
# ᱢᱩᱪᱟᱹᱫ (᱾)
# ᱠᱚᱢᱟ/ᱡᱤᱨᱟᱹᱣ (,)
# ᱥᱮᱢᱤᱠᱚᱞᱚᱱ/ᱛᱚᱯᱟᱜ (;)
# ᱠᱩᱠᱞᱤ ᱪᱤᱱᱦᱟᱹ (?)
# ᱦᱟᱦᱟᱲᱟ ᱪᱤᱱᱦᱟᱹ (!) 
# ᱪᱮᱛᱮᱫ ᱪᱤᱱᱦᱟᱹ ("")
# ᱯᱷᱟᱨᱠᱟ/ᱰᱮᱥ (-) 
# ᱠᱚᱞᱚᱱ (:) 
# ᱦᱟᱹᱲᱩᱵ [()] 
==ᱢᱩᱪᱟᱹᱫ== 
ᱟᱹᱭᱟᱹᱛ ᱢᱩᱪᱟᱹᱫ ᱞᱮᱱᱠᱷᱟᱱ ᱢᱩᱪᱟᱹᱫ ᱪᱤᱱᱦᱟᱹ ᱫᱚᱠᱚ ᱞᱟᱜᱟᱣᱟ᱾ ᱡᱮᱢᱚᱱ- 
# ᱥᱤᱧ ᱪᱟᱸᱫᱚ ᱯᱩᱨᱩᱵᱽ ᱱᱟᱠᱷᱟ ᱨᱮ ᱨᱟᱠᱟᱵ-ᱟ ᱾ 
# ᱜᱟᱹᱭ ᱠᱚ ᱟᱹᱛᱤᱧ ᱠᱟᱱᱟ᱾ 
==ᱡᱤᱨᱟᱹᱣ== 
ᱟᱹᱰᱤ ᱜᱟᱱ ᱥᱚᱢᱟᱱ ᱡᱟᱹᱛᱤᱭᱟᱱ ᱟᱹᱲᱟᱹ ᱢᱤᱫᱴᱟᱝ ᱟᱹᱭᱟᱹᱛ ᱨᱮ ᱛᱟᱦᱮᱸᱱ ᱠᱷᱟᱱ ᱡᱤᱨᱟᱹᱣ ᱪᱤᱱᱦᱟᱹ ᱵᱮᱵᱷᱟᱨᱚᱜ-ᱟ᱾ ᱡᱮᱢᱚᱱ-
# ᱦᱚᱲᱮᱡ, ᱢᱩᱜᱽ, ᱨᱟᱢᱵᱽᱲᱟ, ᱢᱟᱹᱥᱨᱤ ᱫᱚᱛᱚ ᱫᱟᱹᱞ ᱜᱮ ᱤᱧ ᱫᱚᱸᱧ ᱡᱚᱢᱟ᱾

==ᱛᱚᱯᱟᱜ== 
ᱢᱤᱫᱴᱟᱝ ᱵᱷᱟᱵᱽ ᱨᱮᱭᱟᱜ ᱯᱮᱭᱟ ᱯᱩᱱᱭᱟᱹ ᱟᱹᱭᱟᱹᱛ ᱛᱟᱦᱮᱸᱱ ᱠᱷᱟᱱ ᱮᱴᱟᱜ ᱢᱮᱱ ᱞᱮᱠᱷᱟᱱ ᱫᱚ ᱢᱤᱫᱴᱟᱝ ᱠᱟᱛᱷᱟ ᱨᱮᱜᱮ ᱯᱮᱭᱟ ᱯᱩᱱᱭᱟᱹ ᱟᱹᱭᱟᱹᱛ ᱛᱟᱦᱮᱸᱱ ᱠᱷᱟᱱ ᱚᱱᱰᱮ ᱫᱚ ᱢᱩᱪᱟᱹᱫ ᱪᱤᱱᱦᱟᱹ ᱵᱟᱝ ᱠᱟᱛᱮ ᱛᱚᱯᱟᱜ ᱪᱤᱱᱦᱟᱹ ᱵᱮᱣᱦᱟᱨᱚᱜ-ᱟ᱾ ᱡᱮᱢᱚᱱ- 
# ᱡᱟᱦᱟᱸᱭ ᱦᱚᱲ ᱡᱟᱦᱟᱸᱱᱟᱜ ᱦᱩᱭ ᱮᱢᱟᱱᱚᱜ-ᱟ ᱵᱚᱛᱚᱨ ᱠᱟᱛᱮ ᱠᱟᱹᱢᱤ ᱵᱟᱠᱚ ᱮᱦᱚᱵᱟ, ᱩᱱᱠᱩ ᱫᱚ ᱱᱟᱯᱟᱭ ᱦᱚᱲ; ᱡᱟᱦᱟᱸᱭ ᱦᱚᱲ ᱡᱟᱦᱟᱸᱱᱟᱜ ᱦᱩᱭ ᱞᱮᱱᱠᱷᱟᱱ ᱠᱟᱹᱢᱤ ᱠᱚ ᱵᱟᱹᱜᱤᱭᱟᱜ-ᱟ, ᱩᱱᱠᱩ ᱫᱚ ᱚᱫᱷᱚᱢ; ᱡᱟᱦᱟᱸᱭ ᱦᱚᱲ ᱡᱟᱦᱟᱸᱱᱟᱜ ᱦᱩᱭᱩᱜ ᱨᱮᱦᱚᱸ ᱠᱟᱹᱢᱤ ᱵᱟᱠᱚ ᱵᱟᱹᱜᱤᱭᱟᱜ-ᱟ ᱩᱱᱠᱩ ᱫᱚ ᱵᱩᱫᱷᱤᱢᱟᱱ ᱦᱚᱲ ᱠᱟᱱᱟ᱾ 
==ᱠᱩᱠᱞᱤ ᱪᱤᱱᱦᱟᱹ==
ᱡᱟᱦᱟᱸᱱᱟᱜ ᱵᱟᱵᱚᱛ ᱠᱩᱠᱞᱤ ᱛᱟᱦᱮᱸᱱ ᱠᱷᱟᱱ ᱫᱚ ᱠᱩᱠᱞᱤ ᱪᱤᱱᱦᱟᱹ ᱵᱮᱣᱦᱟᱨᱚᱜ-ᱟ᱾ ᱡᱮᱢᱚᱱ 
# ᱚᱠᱟ ᱛᱮᱢ ᱥᱮᱱᱚᱜ ᱠᱟᱱᱟ ? 
# ᱩᱱᱤ ᱪᱮᱫ ᱮ ᱪᱮᱠᱟᱭᱮᱜ-ᱟ ? 
==ᱦᱟᱦᱟᱲᱟ ᱪᱤᱱᱦᱟᱹ==
ᱡᱟᱦᱟᱸ ᱟᱹᱭᱟᱹᱛ ᱨᱮ ᱦᱟᱦᱟᱲᱟ, ᱵᱚᱛᱚᱨ, ᱨᱟᱹᱥᱠᱟᱹ, ᱦᱤᱨᱠᱟᱹ, ᱥᱚᱫᱚᱨ ᱠᱚᱜ-ᱟ ᱚᱱᱰᱮ ᱫᱚ ᱦᱟᱦᱟᱲᱟ ᱪᱤᱱᱦᱟᱹ ᱵᱮᱣᱦᱟᱨᱜ-ᱟ ᱾ ᱡᱮᱢᱚᱱ- 
# ᱟᱹᱰᱤ ᱪᱚᱨᱚᱠ ᱵᱟᱦᱟ ᱫᱚᱭᱟ ! 
# ᱟᱹᱣ ! ᱵᱚᱨᱚ ᱚᱪᱚ ᱠᱮᱫᱤᱧᱟᱢ ᱾
==ᱪᱮᱛᱮᱫ ᱪᱤᱱᱦᱟᱹ==
ᱚᱠᱚᱭ ᱪᱮᱫ ᱮ ᱨᱚᱲ ᱟᱠᱟᱜ-ᱟ ᱚᱱᱟ ᱚᱞ ᱫᱚ ᱱᱚᱶᱟ ᱪᱮᱛᱮᱫ ᱪᱤᱱᱦᱟᱹ ᱵᱷᱤᱛᱨᱤ ᱨᱮᱠᱚ ᱫᱚᱦᱚᱭᱟ᱾ ᱡᱮᱢᱚᱱ- 
# ᱜᱩᱨᱩ ᱜᱚᱢᱠᱮᱭ ᱞᱟᱹᱭ ᱟᱠᱟᱜ-ᱟ, "ᱡᱟᱱᱟᱢ ᱟᱭᱳ ᱫᱚ ᱡᱟᱦᱟᱸ ᱛᱤᱱᱟᱹᱜ-ᱮ ᱱᱤᱫᱷᱟᱹᱱ ᱨᱮᱦᱚᱸ ᱩᱱᱤ ᱜᱮ ᱦᱟᱠᱟ ᱢᱮᱭᱟᱭ, ᱡᱟᱱᱟᱢ ᱚᱞ ᱫᱚ ᱡᱟᱦᱟᱸ ᱛᱤᱱᱟᱹᱜ ᱱᱟᱪᱟᱨ ᱨᱮᱦᱚᱸ ᱚᱱᱟ ᱛᱮᱜᱮ ᱢᱟᱜᱨᱟᱝ-ᱟ᱾"
==ᱯᱷᱟᱨᱠᱟ==
ᱡᱟᱦᱟᱸᱭᱟᱜ ᱪᱤᱱᱛᱟᱹ ᱠᱚ ᱥᱚᱡᱷᱮ ᱵᱟᱝ ᱠᱟᱛᱮ indirectly ᱚᱞ ᱥᱚᱫᱚᱨ ᱠᱷᱟᱱ ᱫᱚ ᱯᱷᱟᱨᱠᱟ ᱪᱤᱱᱦᱟᱹ ᱞᱟᱜᱟᱣ ᱦᱩᱭᱩᱜ-ᱟ ᱾ ᱡᱮᱢᱚᱱ- 
# ᱢᱟᱪᱮᱫ ᱮ ᱢᱮᱱ ᱠᱮᱜ-ᱟ- ᱢᱚᱱ ᱮᱢ ᱠᱟᱛᱮᱢ ᱚᱞᱚᱜ ᱠᱷᱟᱱ ᱫᱚ ᱵᱤᱱᱤᱰ ᱨᱮ ᱱᱤᱦᱟᱹᱛᱤ ᱵᱷᱟᱹᱜᱤ ᱮᱞᱮᱢ ᱟᱹᱜᱩᱭᱟ᱾ 
==ᱠᱚᱞᱚᱱ==
ᱢᱤᱫᱴᱟᱝ ᱥᱟᱛᱟᱢ ᱨᱮᱭᱟᱜ ᱧᱩᱛᱩᱢ ᱵᱟᱨ ᱞᱮᱠᱟ ᱚᱞ ᱠᱚᱜ ᱠᱷᱟᱱ ᱫᱚ ᱛᱟᱞᱟ ᱨᱮ ᱠᱚᱞᱚᱱ ᱪᱤᱱᱦᱟᱹ ᱵᱮᱣᱦᱟᱨᱚᱜ-ᱟ᱾ ᱡᱮᱢᱚᱱ 
# ᱥᱟᱨᱱᱟ ᱟᱨ ᱦᱤᱱᱫᱩ ᱫᱷᱚᱨᱚᱢ : ᱢᱤᱫ ᱥᱚᱜ ᱥᱮᱴᱮᱡ 
# ᱫᱤᱠᱩ ᱥᱟᱶ ᱵᱮᱦᱟ ᱵᱟᱯᱞᱟ : ᱵᱩᱜᱤ ᱟᱨ ᱵᱟᱹᱲᱤᱡ ᱾
==ᱦᱟᱹᱲᱩᱵ==
ᱡᱟᱦᱟᱸ ᱠᱟᱛᱷᱟ ᱜᱮ ᱴᱷᱟᱹᱣᱠᱟᱹ ᱥᱟᱹᱦᱤᱡ ᱵᱟᱰᱟᱭ ᱞᱟᱹᱜᱤᱫ ᱚᱱᱟ ᱵᱟᱵᱚᱛ ᱵᱟᱹᱲᱛᱤ ᱠᱟᱛᱷᱟ ᱠᱚᱫᱚ ᱦᱟᱹᱲᱩᱵ ᱵᱷᱤᱛᱨᱤ ᱨᱮ ᱫᱚᱦᱚᱜ-ᱟ᱾ ᱡᱮᱢᱚᱱ- 
# ᱨᱟᱢᱚᱭᱤᱡ ᱦᱚᱯᱚᱱ (ᱢᱟᱨᱟᱝ ᱦᱚᱯᱚᱱ ᱠᱩᱥᱟᱹᱞ) ᱫᱚ ᱚᱠᱟ ᱥᱮᱫ ᱪᱚᱭ ᱥᱮᱱ ᱟᱠᱟᱱᱟ᱾ 
# ᱨᱟᱱ (ᱯᱟᱨᱟᱥᱤᱴᱟᱢᱚᱞ) ᱵᱟᱡᱟᱨ ᱠᱷᱚᱱ ᱟᱹᱜᱩ ᱛᱟᱨᱟᱭ ᱢᱮ᱾ 



[[ᱛᱷᱚᱠ:ᱥᱟᱱᱛᱟᱲᱤ ᱨᱚᱱᱚᱲ]]
