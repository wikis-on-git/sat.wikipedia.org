'''ᱟᱱᱛᱚᱱᱤᱳ ᱢᱟᱱᱩᱭᱮᱞ ᱫᱮ ᱟᱞᱤᱵᱷᱮᱨᱟ ᱜᱩᱛᱮᱨᱮᱥ'''
ᱞᱤᱥᱵᱚᱱᱨᱮᱭ ᱡᱟᱱᱟᱢ ᱟᱠᱟᱱ ᱢᱤᱫ ᱧᱩᱛᱩᱢᱟᱱ ᱯᱚᱨᱛᱩᱜᱤᱡ ᱨᱟᱡᱽᱱᱤᱛᱤ ᱵᱤᱫ ᱠᱟᱱᱟᱭ ᱥᱟᱶ ᱯᱨᱚᱫᱷᱟᱱ ᱢᱚᱱᱛᱨᱤ (ᱢᱟᱺᱧᱦᱤ) ᱮᱭ ᱛᱟᱦᱮ ᱠᱟᱱᱟ᱾ ᱵᱤᱛᱚᱜ-ᱟᱱ ᱚᱠᱛᱚᱨᱮᱮᱚ [[ᱡᱟᱸᱛᱤ ᱜᱟᱫᱮᱞᱨᱮᱱ ᱢᱚᱦᱟᱥᱚᱪᱤᱵ]] ᱠᱟᱱᱟᱭ᱾ ᱱᱤᱛᱟᱹ ᱞᱟᱦᱟ ᱡᱩᱱ ᱪᱟᱸᱫᱚ ᱨᱮᱱᱟᱜ ᱒᱐᱐᱕ ᱥᱮᱨᱢᱟ ᱠᱷᱚᱱ, ᱰᱤᱥᱮᱢᱵᱚᱨ ᱒᱐᱑᱕ ᱫᱷᱟᱹᱵᱤᱡᱽ ᱛᱮ [[ᱡᱟᱹᱛᱤ ᱜᱟᱫᱮᱞ ᱥᱚᱱᱟᱨᱷᱛᱤᱵᱤᱥᱚᱭᱚᱠ ᱠᱚᱢᱩᱥᱚᱱᱟᱨ]] ᱮᱭ ᱛᱟᱦᱮ ᱠᱟᱱᱟ᱾ ᱚᱠᱴᱚᱵᱚᱨ,᱒᱐᱑᱖ ᱥᱮᱨᱢᱟ [[ᱡᱟᱹᱛᱤ ᱜᱟᱫᱮᱞ ᱱᱤᱨᱟᱯᱛᱛᱟ ᱯᱚᱨᱤᱥᱚᱫᱽ]] ᱩᱱᱤ ᱫᱚ [[ᱡᱟᱹᱛᱤ ᱜᱟᱫᱮᱞ]] ᱨᱮᱱ ᱛᱟᱭᱚᱢ ᱫᱟᱨᱟᱢ ᱢᱚᱦᱟ ᱥᱚᱪᱤᱵ ᱢᱮᱱᱛᱮᱠᱚ ᱞᱟᱹᱭ ᱯᱟᱥᱱᱟᱣ ᱠᱮᱫᱟ᱾ ᱩᱱᱤ ᱫᱚ ᱟᱨᱦᱚᱸ [[ᱵᱟᱱ ᱠᱤ ᱢᱩᱱᱮᱨ]] ᱮᱥᱛᱷᱚᱞᱟᱵᱤᱥᱤᱠᱛᱚᱭ ᱦᱩᱭᱟᱠᱟᱱᱟ᱾ ᱚᱵᱟ ᱵᱮᱜᱚᱨᱦᱚᱸ [[ᱥᱚᱥᱟᱞᱤᱥᱴ ᱤᱱᱴᱟᱨᱱᱮᱥᱚᱱᱟᱞ]] ᱨᱮᱱ ᱥᱚᱵᱷᱟᱯᱚᱛᱤ ᱮᱭ ᱛᱟᱦᱮ ᱠᱟᱱᱟ᱾
==ᱡᱤᱭᱚᱱ ᱠᱟᱛᱷᱟ==
[[ᱯᱚᱨᱛᱩᱜᱟᱞ]] ᱨᱮᱱᱟᱜ ᱨᱟᱡᱽᱫᱷᱟᱱᱤ [[ᱞᱤᱥᱵᱚᱱ]] ᱨᱮ ᱓᱐ ᱮᱯᱨᱤᱞ ᱑᱙᱔᱙ ᱥᱮᱨᱢᱟ ᱜᱩᱛᱮᱨᱮᱥ ᱫᱚᱭᱮ ᱡᱟᱱᱟᱢ ᱟᱠᱟᱱᱟ᱾ ᱟᱨ ᱚᱸᱰᱮ ᱜᱮ ᱩᱱᱤ ᱫᱚ ᱠᱟᱹᱴᱤᱡᱽ ᱠᱷᱚᱱᱮ ᱦᱟᱨᱟ-ᱵᱚᱨᱩ ᱦᱟᱠᱟᱱᱟ᱾ ᱟᱡᱽ ᱵᱟᱵᱟ ᱫᱚ 'ᱵᱷᱟᱨᱡᱤᱞᱤᱳ ᱰᱟᱭᱟᱥ ᱜᱩᱛᱮᱨᱮᱥ' ᱟᱨ ᱜᱚᱜᱚ ᱫᱚ 'ᱤᱱᱫᱟ ᱠᱟᱱᱰᱤᱞᱟ ᱫᱮ ᱚᱞᱤᱵᱷᱮᱭᱨᱟ'᱾
ᱧᱤᱛᱩᱢᱟᱱ ᱞᱤᱥᱤᱳ ᱫᱮ ᱠᱮᱢᱚᱥᱮ (ᱱᱤᱛᱚᱜ ᱟᱱᱟ ᱢᱟᱫᱫᱷᱢᱤᱠ ᱵᱤᱫᱫᱟᱞᱚᱭ) ᱨᱮᱭ ᱯᱟᱲᱦᱟᱣ ᱡᱤᱭᱚᱱ ᱫᱚᱭ ᱥᱟᱹᱨᱫᱤᱣ ᱟᱠᱟᱫᱟ᱾ ᱚᱱᱟ ᱛᱟᱭᱚᱢ ᱑᱙᱖᱕ ᱥᱨᱢᱟ ᱨᱮ ᱮᱥᱱᱟᱛᱚᱠ ᱰᱤᱜᱨᱤᱭ ᱦᱟᱢᱮᱴ ᱠᱮᱫᱟ᱾ ᱫᱤᱥᱟᱹᱢ ᱨᱮᱱ ᱥᱮᱨᱟ ᱪᱷᱟᱛᱨᱚ (student) ᱦᱩᱭᱮᱱ ᱠᱟᱠᱷᱨᱟᱛᱮ ᱯᱨᱤᱢᱤᱳ ᱱᱮᱥᱤᱣᱟᱱᱟᱞ ᱫᱳᱥ-ᱮ ᱯᱚᱫᱚᱠ-ᱮ ᱡᱤᱛᱠᱟᱹᱨ ᱦᱟᱛᱟᱣ ᱠᱮᱫᱟ᱾
==ᱨᱟᱡᱽᱱᱤᱛᱤ ᱡᱤᱭᱚᱱ==
᱑᱙᱗᱔ ᱥᱮᱨᱢᱟ ᱨᱮ [[ᱥᱚᱢᱟᱡᱽ ᱛᱚᱱᱛᱚᱨᱚ ᱯᱟᱨᱴᱤ]] ᱨᱮ ᱥᱮᱞᱮᱫ ᱠᱟᱛᱮᱜ ᱯᱩᱭᱞᱩ ᱨᱟᱡᱽᱱᱤᱛᱤ ᱡᱤᱭᱚᱱ ᱨᱮᱭ ᱛᱟᱲᱟᱢ ᱞᱮᱫᱟ᱾ ᱚᱨᱟ ᱛᱷᱚᱲᱟ ᱫᱤᱱ ᱛᱟᱭᱚᱢ ᱜᱮ ᱚᱫᱷᱟᱯᱚᱱᱟ (ᱚᱫᱷᱟᱯᱚᱠ) ᱪᱟᱠᱨᱤ ᱫᱚᱭ ᱟᱲᱟᱠ ᱠᱮᱫᱟ᱾ ᱟᱨ ᱢᱮᱥᱟᱭ ᱱᱟᱭ ᱨᱟᱡᱽᱱᱤᱛᱤ ᱠᱚᱨᱟᱣ ᱰᱟᱦᱟᱨᱨᱮ᱾ 
==ᱯᱨᱚᱫᱷᱟᱱ ᱢᱚᱱᱛᱨᱤ (ᱢᱟᱺᱧᱦᱤ)==
᱑᱙᱙᱕ ᱥᱮᱨᱢᱟ [[ᱠᱟᱰᱷᱟᱠᱚ ᱥᱤᱞᱵᱷᱟ]] ᱢᱚᱱᱛᱨᱤ ᱥᱚᱵᱷᱟ ᱨᱮᱱᱟᱜ ᱚᱠᱨᱚᱠᱚ ᱪᱟᱵᱟᱭᱮᱱ ᱛᱟᱭᱚᱢ ᱢᱤᱫ ᱱᱤᱨᱵᱟᱪᱚᱱ ᱦᱩᱭᱞᱮᱱᱟ᱾ ᱚᱱᱟ ᱱᱤᱨᱵᱟᱪᱚᱱ ᱨᱮ ᱥᱚᱥᱟᱞᱤᱥᱴ ᱯᱟᱨᱴᱤ ᱡᱤᱛᱠᱟᱹᱨ ᱨᱮᱱ ᱛᱟᱭᱚᱭ ᱩᱱᱤ ᱫᱚ ᱯᱚᱨᱛᱩᱜᱟᱞ ᱨᱮᱱ ᱯᱨᱚᱫᱷᱟᱱ ᱢᱚᱱᱛᱨᱤ ᱥᱮ ᱫᱤᱥᱟᱹᱢ ᱥᱚᱨᱠᱟᱨ ᱵᱟᱝᱛᱮ ᱢᱟᱸᱧᱦᱤ ᱮᱭ ᱦᱩᱭᱮᱱᱟ᱾
==ᱠᱟᱢᱤᱥᱮᱲᱟ==
ᱢᱮ ᱪᱟᱸᱫᱚ ᱨᱮᱱᱟᱜ ᱒᱐᱐᱕ ᱥᱮᱨᱢᱟ ᱩᱱᱤ ᱫᱚ ᱡᱟᱹᱛᱤ ᱜᱟᱫᱮᱞ ᱨᱮᱱ ᱥᱟᱫᱟᱨᱚᱱ ᱯᱚᱨᱤᱥᱚᱫᱽ ᱠᱷᱚᱱ ᱥᱚᱨᱚᱱᱟᱨᱛᱷᱤ ᱦᱟᱭ ᱠᱚᱢᱤᱥᱚᱱᱟᱨ ᱠᱚ ᱵᱮᱱᱟᱣ ᱟᱠᱟᱫᱤᱭᱟ᱾ ᱦᱟᱭ ᱠᱚᱢᱤᱥᱚᱱᱟᱨ ᱦᱩᱭ ᱛᱟᱭᱚᱢ ᱩᱱᱤ ᱫᱚ ᱡᱮᱜᱮᱛ ᱨᱮᱱᱟᱜ ᱒᱑᱕ ᱜᱚᱴᱟᱝ ᱫᱤᱥᱟᱹᱢ ᱨᱮ ᱡᱚᱛᱚ ᱠᱷᱚᱱ ᱢᱟᱨᱟᱝ ᱢᱟᱱᱚᱵᱟᱫᱷᱤᱠᱟᱨ ᱥᱚᱝᱜᱚᱴᱷᱚᱱ-ᱮ ᱱᱮᱛᱨᱤᱛᱚᱣ ᱟᱠᱟᱫᱟ ᱟᱨ ᱠᱟᱹᱢᱤ ᱞᱟᱹᱜᱤᱫ ᱑᱐,᱐᱐᱐ ᱠᱟᱹᱢᱤ ᱠᱚᱭ ᱦᱟᱛᱟᱣ ᱟᱠᱟᱫ ᱠᱚᱣᱟ᱾ ᱚᱱᱟ ᱵᱮᱜᱚᱨ ᱟᱨᱦᱚᱸ ᱨᱟᱥᱴᱨᱚ ᱵᱮᱜᱚᱨ ᱖᱐ ᱢᱤᱞᱤᱭᱚᱱ ᱦᱚᱲᱟᱜ ᱟᱲᱮ ᱨᱮ ᱛᱮᱝᱜᱩ ᱠᱟᱛᱮᱜ ᱚᱱᱠᱩ-ᱠᱚᱣᱟᱜ ᱥᱩᱡᱚᱜᱽ ᱥᱩᱵᱤᱫᱷᱟᱭ ᱮᱢᱟ ᱠᱚᱣᱟᱜ ᱠᱚᱣᱟ᱾
