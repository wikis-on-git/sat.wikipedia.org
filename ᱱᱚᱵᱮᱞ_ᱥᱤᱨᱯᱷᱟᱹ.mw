[[File:AlfredNobel adjusted.jpg|thumb|ᱟᱞᱯᱷᱨᱮᱰ ᱱᱚᱵᱮᱞ]]
'''ᱱᱚᱵᱮᱞ ᱥᱤᱨᱯᱷᱟᱹ''' ᱫᱚ ᱢᱤᱫ ᱢᱟᱺᱱ ᱥᱤᱨᱯᱷᱟ, ᱡᱟᱦᱟᱸ ᱫᱚ ᱡᱮᱜᱮᱛ ᱨᱤᱱ ᱧᱩᱢᱦᱟᱞᱟᱝ ᱜᱩᱱᱢᱟᱱ ᱦᱚᱲ ᱠᱚ ᱮᱢᱟᱠᱚ ᱠᱟᱱ ᱥᱤᱨᱯᱷᱟᱹ ᱢᱩᱫᱽ ᱨᱮᱱᱟᱜ ᱢᱤᱫ ᱥᱤᱨᱯᱷᱟᱹ ᱠᱟᱱᱟ ᱾ ᱟᱨ ᱩᱱᱠᱩ ᱢᱩᱸᱫᱽᱠᱷᱚᱱ ᱱᱚᱶᱟ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝ ᱥᱤᱨᱯᱷᱟᱹ ᱠᱟᱱᱟ ᱾ ᱥᱟᱱᱛᱤ, ᱨᱟᱱ ᱢᱩᱜᱟᱹᱱ, ᱡᱟᱜ ᱥᱟᱬᱮᱥ, ᱡᱟᱜ ᱜᱩᱱᱩᱱ ᱥᱟᱬᱮᱥ, ᱠᱟᱹᱣᱰᱤ ᱟᱹᱨᱤ  ᱮᱢᱟᱱ ᱛᱷᱚᱠᱨᱮ ᱡᱟᱦᱟᱸ ᱫᱤᱥᱚᱢ ᱨᱤᱱᱤᱡ ᱜᱮ ᱜᱩᱱ ᱢᱚᱱᱮᱭᱮᱱᱤᱡ ᱜᱚᱢᱠᱮ ᱱᱚᱶᱟ ᱥᱤᱨᱯᱷᱟᱹ ᱫᱚ ᱠᱚ ᱮᱢᱟ ᱠᱚ ᱠᱟᱱᱟ᱾

==ᱵᱩᱱᱤᱭᱟᱹᱫᱤᱭᱟᱹ ᱟᱨ ᱥᱤᱨᱯᱷᱟᱹ==
ᱱᱚᱶᱟ ᱥᱤᱨᱯᱷᱟᱹ ᱨᱤᱱᱤᱡ ᱵᱩᱱᱤᱭᱟᱹᱫᱤᱭᱟᱹ ᱫᱚᱭ ᱦᱩᱭᱩᱜ ᱠᱟᱱᱟ ᱥᱩᱭᱰᱤᱥ ᱥᱟᱬᱮᱥᱤᱭᱟᱹ ᱢᱮᱱᱫᱚ ᱰᱤᱱᱟᱢᱟᱭᱤᱴ ᱥᱤᱨᱡᱚᱱᱤᱭᱟᱹ '''ᱰᱨ. ᱟᱞᱯᱷᱨᱮᱰ ᱱᱚᱵᱮᱞ''' ᱠᱟᱱᱟᱭ ᱾ ᱑᱙᱐᱑ ᱥᱟᱞᱮ ᱠᱷᱚᱱ ᱟᱞᱯᱷᱨᱮᱰ ᱱᱚᱵᱮᱞ ᱫᱟᱨᱟᱭ ᱛᱮ ᱜᱚᱱᱚᱴᱷᱚᱱ ᱟᱠᱟᱱ ᱱᱚᱵᱮᱱ ᱵᱩᱱᱤᱭᱟᱹᱫᱽ ᱡᱟᱣ ᱥᱮᱨᱢᱟ ᱜᱮ ᱰᱤᱥᱮᱢᱵᱚᱨ ᱑᱐ ᱨᱮ ᱟᱡᱟᱜ ᱜᱩᱨ ᱢᱟᱹᱦᱤᱛ ᱦᱤᱞᱚᱜ ᱥᱤᱣᱰᱮᱱ ᱨᱮᱱᱟᱜ ᱨᱟᱡᱽᱜᱟᱲ ᱥᱴᱚᱠᱦᱚᱢ ᱴᱷᱮᱱ '''ᱵᱮᱸᱠ ᱚᱯᱷ ᱥᱤᱣᱰᱮᱱ ᱯᱨᱟᱭᱤᱡᱽ ᱤᱱ ᱤᱠᱚᱱᱚᱢᱤᱠ ᱥᱟᱭᱤᱱᱥ''' ᱫᱟᱨᱟᱭ ᱛᱮ ᱥᱟᱯᱲᱟᱣᱜ ᱠᱟᱱ ᱯᱟᱨᱟᱵᱽ ᱨᱮ ᱱᱚᱶᱟ ᱫᱚ ᱠᱚ ᱮᱢᱟᱠᱚ ᱠᱟᱱᱟ ᱾ ᱱᱚᱶᱟ ᱥᱤᱨᱯᱷᱟᱹ ᱞᱮᱠᱟᱛᱮ ᱢᱤᱫ ᱥᱚᱱᱟ ᱢᱮᱰᱟᱞ, ᱠᱟᱹᱣᱰᱤ ᱟᱨ ᱢᱟᱹᱱ ᱥᱟᱠᱟᱢ ᱠᱚ ᱮᱢᱟᱠᱚ ᱠᱟᱱᱟ ᱟᱨ ᱱᱚᱶᱟ ᱫᱚ ᱚᱱᱟ ᱵᱩᱱᱤᱭᱟᱹᱫ ᱜᱮ ᱴᱷᱟᱹᱣᱠᱟᱹᱭᱟᱭ ᱾ ᱒᱐᱑᱗ ᱞᱮᱠᱟᱛᱮ ᱠᱟᱹᱰᱤ ᱜᱚᱱᱚᱝ ᱫᱚ SEK ᱙,᱐᱐᱐,᱐᱐᱐ ᱟᱨᱵᱟᱝ US$᱑,᱑᱑᱐,᱐᱐᱐, €᱙᱔᱔᱔᱔,᱐᱐᱐, £᱘᱓᱖,᱐᱐᱐, INR ᱗᱒,᱖᱙᱓,᱙᱐᱐ ᱟᱨᱵᱟᱝ CNR ᱓᱗᱖,᱐᱐᱐ ᱜᱟᱱ ᱾ ᱟᱞᱯᱷᱨᱮᱰ ᱫᱚ ᱟᱡᱟᱜ ᱥᱟᱱᱟᱢ ᱫᱷᱚᱱ ᱥᱚᱢᱯᱩᱛᱤ ᱱᱚᱶᱟ ᱵᱩᱱᱤᱭᱟᱹᱫᱽ ᱨᱮᱜᱮᱭ ᱫᱟᱱ ᱟᱠᱟᱫᱟ, ᱡᱟᱦᱟᱸ ᱨᱮᱱᱟᱜ ᱜᱚᱱᱚᱝ ᱥᱤᱧᱚᱛᱤᱭᱟᱹ ᱠᱟᱹᱣᱰᱤ ᱞᱮᱠᱟᱛᱮ ᱑᱒ ᱠᱳᱴᱤ ᱔᱐ ᱞᱟᱠᱷ ᱾ ᱱᱚᱶᱟ ᱠᱟᱹᱣᱰᱤ ᱠᱷᱚᱱ ᱡᱟᱦᱟᱸ ᱥᱩᱫᱽ ᱧᱟᱢᱚᱜ-ᱟ ᱚᱱᱟ ᱫᱚ ᱱᱚᱵᱮᱞ ᱥᱤᱨᱯᱷᱟᱹ ᱵᱟᱵᱚᱫᱽ ᱠᱷᱚᱨᱚᱪᱚᱜ ᱨᱮᱱᱟᱜ ᱵᱮᱵᱚᱥᱛᱟ ᱢᱮᱱᱟᱜ-ᱟ ᱾ <sup>[http://www.nobelprize.org/nobel_prizes/about/ 2]</sup>

==ᱱᱚᱵᱮᱞ ᱥᱤᱨᱯᱷᱟᱹ ᱟᱨ ᱥᱤᱧᱚᱛ==
ᱱᱚᱵᱮᱞ ᱥᱤᱨᱯᱷᱟᱹ ᱟᱢᱮᱴ ᱨᱮ [[ᱥᱤᱧᱚᱛ|ᱥᱤᱧᱚᱛ]] ᱨᱮᱱᱟᱜ ᱴᱷᱟᱶ ᱫᱚ ᱞᱟᱯᱷᱟᱝ ᱜᱮ ᱾ ᱥᱤᱧᱚᱛ ᱨᱤᱱ ᱡᱚᱛᱚᱨᱮ ᱖ ᱦᱚᱲ ᱱᱚᱵᱮᱞ ᱥᱤᱨᱯᱷᱟᱹ ᱠᱚ ᱧᱟᱢ  ᱟᱠᱟᱫᱟ ᱾ ᱥᱤᱧᱚᱛ ᱨᱮ ᱮᱛᱚᱦᱚᱵ ᱑᱙᱑᱓ ᱥᱟᱞᱮ ᱨᱮ [[ᱨᱚᱵᱤᱱᱫᱽᱨᱚᱱᱟᱛᱷ ᱴᱮᱜᱳᱨ|ᱨᱚᱵᱤᱱᱫᱨᱚᱱᱟᱛᱷ ᱴᱷᱟᱠᱩᱨ]] ᱟᱡᱟᱜ ᱚᱱᱚᱬᱦᱮᱸ ᱯᱚᱛᱚᱵ [[ᱜᱤᱛᱟᱧᱡᱚᱞᱤ|ᱜᱤᱛᱟᱧᱡᱚᱞᱤ]] ᱞᱟᱹᱜᱤᱫ ᱥᱤᱨᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ [[ᱥᱤ.ᱵᱷᱤ. ᱨᱚᱢᱚᱬ|ᱥᱤ.ᱵᱷᱤ. ᱨᱚᱢᱚᱬ]] ᱑᱙᱓᱐ ᱥᱟᱞᱮ ᱨᱮ ᱥᱟᱬᱮᱥ ᱛᱷᱚᱠ ᱨᱮ ᱱᱚᱵᱮᱞ ᱥᱤᱨᱯᱷᱟᱹᱭ ᱧᱟᱢ ᱞᱮᱫᱟ ᱾ 
ᱰᱨ. [[ᱦᱚᱨᱜᱚᱵᱤᱱᱫᱽ ᱠᱷᱩᱨᱟᱱᱟ|ᱦᱚᱨᱜᱚᱵᱩᱱᱫᱽ ᱠᱷᱩᱨᱟᱱᱟ]] ᱑᱙᱘᱖ ᱥᱟᱞᱮ ᱨᱮ,  [[ᱢᱚᱫᱚᱨ ᱴᱮᱨᱮᱥᱟ|ᱢᱚᱫᱚᱨ ᱴᱮᱨᱮᱥᱟ]] ᱑᱙᱗᱙ ᱥᱟᱞᱮ ᱨᱮ, ᱯᱣᱨᱩᱫᱷᱩᱞ ᱢᱟᱪᱮᱫᱴ [[ᱟᱢᱚᱨᱛᱭᱚ ᱥᱮᱱ|ᱟᱢᱚᱨᱛᱭᱚ ᱥᱮᱱ]] ᱟᱡᱟᱜ ᱥᱚᱨᱮᱥ ᱠᱟᱹᱣᱰᱤ ᱟᱹᱨᱤ ᱞᱟᱹᱜᱤᱫ ᱑᱙᱙᱘ ᱥᱟᱞᱮ ᱨᱮ , [[ᱵᱤᱫᱽᱭᱟᱫᱷᱚᱨ ᱥᱩᱨᱚᱛᱯᱨᱚᱥᱟᱫᱽ ᱱᱮᱭᱯᱟᱞ| ᱵᱤᱫᱽᱭᱟᱫᱷᱚᱨ ᱱᱮᱭᱯᱟᱞ]] ᱒᱐᱐᱑ ᱥᱟᱞᱮ ᱨᱮ ᱥᱟᱶᱦᱮᱫ ᱛᱷᱚᱠ ᱨᱮ ᱧᱟᱢ ᱞᱮᱫᱟᱭ ᱟᱨ [[ᱠᱚᱭᱲᱟᱥ ᱥᱚᱛᱭᱟᱨᱛᱷᱤ|ᱠᱚᱭᱲᱟᱥ ᱥᱚᱛᱭᱟᱨᱛᱷᱤ]] ᱫᱚ ᱡᱮᱜᱮᱛ ᱥᱟᱱᱛᱤ ᱛᱷᱚᱠ ᱨᱮ ᱱᱚᱵᱮᱞ ᱥᱩᱨᱯᱷᱟᱹ ᱠᱚ ᱟᱢᱮᱴ ᱟᱠᱟᱫᱟ ᱾ ᱱᱩᱠᱩᱣᱟᱜ ᱜᱩᱱᱢᱟᱱ ᱥᱚᱨᱚᱥ ᱮᱱᱮᱢ ᱞᱟᱹᱜᱤᱫ ᱡᱮᱜᱮᱛ ᱨᱮ ᱥᱤᱧᱚᱛ ᱨᱮᱱᱟᱜ ᱥᱚᱢᱢᱟᱱ ᱠᱚ ᱩᱥᱩᱞ ᱟᱠᱟᱫ ᱾ <sup>[http://www.infoqueenbee.com/2009/10/list-of-indians-awarded-nobel-prize.html 1]</sup>

==ᱵᱟᱨᱦᱮ ᱡᱚᱱᱚᱲᱠᱚ==
* [http://nobelprize.org/ Official Website]
* [http://www.nobelprize.org/nobel_prizes/lists/universities.html Nobel Prizes by Universities and Institutes]

[[Category:!Main category]]
