''' ᱥᱚᱥᱣᱚᱛᱤ ᱥᱮᱱ ''' ᱫᱚ ᱯᱩᱭᱞᱩ ᱫᱷᱟ.ᱲ ᱨᱤᱱᱤᱡ ᱥᱤᱧᱚᱛᱤᱭᱟ. ᱠᱚᱛᱷᱚᱠ ᱠᱞᱟᱥᱤᱠᱟᱞ ᱰᱮᱱᱥᱚᱨ ᱠᱟᱱᱟᱭ ᱾
ᱟᱡ ᱫᱚ ᱯᱚᱸᱰᱤᱛ ᱵᱤᱨᱡᱩ ᱢᱚᱦᱟᱨᱟᱡᱽ (Birju Maharaj) ᱥᱤᱱᱤᱭᱤᱨ ᱪᱮᱞᱟ ᱠᱟᱱᱟᱭ ᱾ ᱑᱙᱗᱗ ᱥᱟᱞ ᱨᱮᱭᱟᱜ ᱥᱟᱛᱨᱟᱱᱡᱽ ᱠᱮ ᱠᱷᱤᱞᱟᱨᱤ (Shatranj Ke Khilari) ᱨᱮ ᱮᱱᱮᱡ ᱞᱮᱫᱟ ᱟᱨ ᱟᱭᱢᱟ ᱦᱚᱲᱠᱚ ᱵᱟᱰᱟᱭ ᱠᱮᱫᱮᱭᱟ ᱾ ᱟᱡ ᱫᱚ ᱢᱤᱫ ᱩᱠᱤᱞ,ᱰᱟᱠᱛᱚᱨ ᱜᱷᱟᱨᱚᱸᱡᱽ ᱨᱮ ᱡᱟᱱᱟᱢ ᱞᱮᱱᱟ ᱟᱨ ᱜᱤᱫᱟ.ᱨ ᱠᱷᱚᱱᱜᱮ ᱮᱱᱮᱡ ᱥᱮᱬᱟ ᱞᱮᱜ-ᱟᱭ ᱾ ᱟᱡ ᱟᱭᱚ ᱵᱷᱟᱨᱚᱛᱤᱭᱚ ᱠᱚᱲᱟ ᱠᱮᱱᱫᱨᱚ (Bhartiya Kala Kendra),ᱫᱤᱞᱞᱤ ᱨᱮ ᱵᱷᱩᱨᱛᱤ ᱞᱮᱫᱮᱭᱟᱭ ᱟᱨ ᱨᱮᱵᱟ ᱵᱤᱫᱽᱭᱟᱨᱛᱷᱤ (Reba Vidyarthi) ᱭᱟᱜ ᱛᱟ.ᱨᱤᱨᱮ ᱠᱚᱛᱷᱚᱠ ᱮᱱᱮᱡ ᱥᱮᱬᱟ ᱠᱮᱫᱟᱭ ᱾ ᱚᱸᱰᱮ ᱠᱷᱚᱱ ᱯᱩᱭᱞᱩ ᱴᱨᱮᱱᱤᱝ ᱥᱟ.ᱛ ᱠᱟᱛᱮ ᱡᱟ.ᱛᱤᱭᱟ.ᱨᱤ ᱥᱠᱳᱞᱟᱨᱥᱤᱯ ᱦᱩᱱᱟ.ᱨ ᱩᱫᱩᱜ-ᱥᱚᱫᱚᱨ ᱵᱟᱠᱷᱨᱟ ᱧᱟᱢ ᱞᱮᱜ-ᱟᱭ ᱾
ᱱᱟᱦᱟᱜ ᱥᱚᱥᱣᱚᱛᱤ ᱫᱚ ᱢᱤᱫ ᱴᱟᱞᱮᱸᱴ ᱟᱨ ᱟᱭᱢᱟ ᱦᱩᱱᱟ.ᱨᱤᱭᱟ. ᱞᱮᱠᱟᱠᱛᱮ ᱵᱟᱰᱟᱭᱚᱜ-ᱟ ᱾ ᱟᱡ ᱫᱚ ᱵᱤᱥᱛᱤ ᱠᱟᱭᱛᱮ ᱟᱡᱤᱡ ᱜᱩᱨᱩ ᱵᱤᱨᱡᱩ ᱢᱚᱦᱟᱨᱟᱡᱽ ᱥᱟᱶ ᱠᱚᱲᱟᱥᱨᱚᱢ ᱡᱳᱨ ᱵᱟᱜᱽ (Kalashram in Jor Bagh),ᱫᱤᱞᱞᱤ ᱨᱮ ᱪᱮᱪᱮᱫᱤᱭᱟ.ᱠᱚ ᱪᱮᱫ ᱟᱠᱚᱣᱟᱠᱤᱱ ᱾ ᱟᱡ ᱫᱚ ᱫᱮᱥ ᱵᱤᱫᱮᱥ ᱨᱤᱱ ᱟᱭᱢᱟ ᱜᱟᱱ  ᱪᱮᱪᱮᱫᱤᱭᱟ.ᱠᱚ ᱦᱩᱱᱟ.ᱨ ᱪᱮᱫ ᱟᱠᱟᱫ ᱠᱚᱣᱟᱠᱤᱱ ᱾
== ᱠᱚᱨᱤᱭᱳᱜᱨᱟᱯᱷᱤ ᱟᱨ ᱯᱚᱨᱯᱷᱳᱨᱢᱟᱱᱥ ==
ᱥᱚᱥᱣᱚᱛᱤ ᱫᱚ ᱜᱷᱟᱱᱮ ᱪᱮᱛᱟᱱ ᱫᱷᱟᱯ ᱨᱮᱭᱟᱜ ᱠᱚᱛᱷᱚᱠ ᱦᱩᱱᱟ.ᱨ ᱪᱮᱫ ᱟᱠᱚ ᱞᱟ.ᱜᱤᱱ ᱨᱤᱠᱟ. ᱮᱫᱟᱭ ᱾ ᱱᱚᱣᱟ ᱩᱭᱦᱟ.ᱨ ᱟᱭᱢᱟ ᱴᱷᱟᱶ ᱨᱮ ᱠᱟ.ᱢᱤᱥᱟᱲᱟ ᱟᱨ ᱟ.ᱠᱤᱞᱢᱟᱱ ᱛᱷᱚᱠ ᱨᱮᱭᱟᱜ ᱥᱤᱠᱷᱱᱟ.ᱛ ᱡᱮᱜᱮᱛ ᱨᱮ ᱦᱟ.ᱴᱤᱧ ᱟᱠᱟᱫᱟᱭ ᱾
ᱟᱡ ᱠᱚᱨᱤᱭᱳᱜᱨᱟᱯᱷᱤ ᱟᱠᱟᱫ ᱜᱟᱫᱮᱞ ᱠᱷᱮᱞᱚᱸᱰ ᱠᱚᱫᱚ ᱦᱩᱭᱩᱜ ᱠᱟᱱᱟ,
*** ''' ᱰᱮᱱᱥ ᱰᱨᱟᱢᱟ ᱵᱩᱞᱮᱴᱠᱚ '''
* ᱠᱚᱛᱷᱚᱠ ᱭᱟᱛᱨᱟ 
* ᱫᱚᱥᱚᱵᱚᱛᱟᱨ
* ᱠᱟᱨᱛᱤᱠ ᱵᱤᱲᱟᱥ
* ᱠᱷᱩᱫᱤᱛᱟ ᱯᱚᱥᱦᱟᱱ 
* ᱨᱳᱢᱮᱭᱳ ᱟᱨ ᱡᱩᱞᱤᱭᱮᱴ 
* ᱣᱟᱨᱱᱟ ᱨᱚᱝ  
* ᱢᱩᱥᱟᱯᱷᱤᱨ 
* ᱜᱤᱫᱽ ᱜᱳᱵᱤᱱᱫᱚ  
* ᱡᱟᱞ ᱭᱟᱜᱽᱱᱟ 
* ᱠᱨᱤᱥᱱᱟ ᱠᱚᱛᱷᱟ (ᱡᱚᱭᱮᱸᱴ ᱯᱨᱳᱰᱚᱠᱥᱚᱱ)
* ᱦᱟᱵᱽᱵᱟ ᱠᱷᱟᱛᱩᱱ (ᱡᱚᱭᱮᱸᱴ ᱯᱨᱳᱰᱚᱠᱥᱚᱱ)
*** ''' ᱠᱷᱟᱴᱚ ᱯᱨᱳᱰᱚᱠᱥᱚᱱᱠᱚ '''
* ᱫᱩᱨᱵᱟᱨ 
* ᱥᱩᱨᱭᱟ ᱯᱨᱚᱱᱟᱢ 
* ᱟᱫᱟᱵᱽ
* ᱢᱮᱦᱯᱷᱤᱞ
* ᱱᱤᱭᱚᱛᱤ ᱱᱟᱭᱤᱠᱟ

== ᱠᱚᱲᱟᱥᱨᱚᱢ ==
ᱱᱚᱣᱟ ᱟᱥᱲᱟ ᱯᱚᱫᱽᱢᱚ ᱵᱤᱵᱷᱩᱥᱚᱬ ᱵᱤᱨᱡᱩ ᱢᱚᱦᱟᱨᱟᱡᱽ ᱟᱨ ᱟᱡᱤᱡ ᱪᱮᱞᱟ ᱥᱚᱥᱣᱚᱛᱤ ᱢᱮᱥᱟ ᱠᱟᱛᱮᱫ ᱦᱩᱱᱟ.ᱨᱠᱚ ᱨᱮᱭᱟᱝ ᱞᱟᱦᱟᱱᱛᱤ ᱫᱤᱥᱟ. ᱠᱟᱛᱮ ᱵᱮᱨᱮᱫ ᱟᱠᱟᱫᱟᱠᱤᱱ ᱾ ᱥᱚᱥᱣᱚᱛᱤ ᱜᱮ ᱵᱟ.ᱲᱛᱤ ᱱᱚᱣᱟ ᱟᱥᱲᱟ ᱥᱟᱶ ᱡᱩᱲᱟ.ᱣ ᱢᱮᱱᱟᱭᱟ ᱟᱨ ᱥᱤᱠᱱᱟ.ᱛ ᱦᱚᱸᱭ ᱪᱟᱞ ᱟᱠᱟᱫ ᱠᱚᱣᱟ ᱾ ᱠᱚᱲᱟᱥᱨᱚᱢ ᱨᱮ ᱥᱮᱨᱢᱟ ᱨᱮ ᱯᱩᱱᱭᱟ. ᱯᱷᱮᱥᱴᱤᱵᱷᱟᱞ ᱥᱟᱯᱲᱟᱣ ᱟ.ᱜᱩᱭᱮᱫᱟᱭ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ ᱵᱚᱥᱚᱱᱛᱳᱛᱥᱚᱵᱷᱚ (Vasantotsava),ᱥᱟᱫᱷᱚᱱᱟ (Sadhana), ᱫᱤᱠᱥᱟᱱᱛᱳᱛᱥᱚᱵᱷᱚ (Dikshantotsava) ᱟᱨ ᱦᱳᱞᱤ ᱩᱛᱥᱚᱵ (Holi Utsav) ᱾ ᱱᱚᱣᱟ ᱫᱚ ᱵᱟ.ᱲᱛᱤ ᱠᱟᱭᱛᱮ ᱠᱚᱛᱷᱚᱠ  ᱮᱱᱮᱡ ᱪᱮᱛᱟᱱ ᱨᱮ ᱮᱦᱮᱢ ᱮᱢ ᱮᱫᱟᱭ ᱥᱟᱶᱛᱮ ᱱᱚᱣᱟ ᱥᱟᱶ ᱡᱚᱲᱟᱣ ᱢᱮᱱᱟᱜ ᱭᱳᱜᱟ,ᱥᱮᱨᱮᱧ,ᱵᱟᱡᱽᱱᱟ,ᱪᱤᱛᱟ.ᱨ ᱱᱚᱝᱠᱟᱜᱮ ᱮᱢᱟᱱᱟᱜᱠᱚ ᱾
ᱥᱚᱥᱣᱚᱛᱤ ᱫᱚ ᱱᱤᱛᱚᱜ ᱱᱚᱸᱰᱮ ᱥᱩᱛᱮᱨᱛ ᱢᱮᱱᱟᱭᱟ,ᱡᱟᱦᱟᱸ ᱫᱚ ᱟᱡᱤᱡ ᱜᱩᱨᱩᱣᱟᱜ  ᱠᱩᱠᱢᱩ ᱛᱟᱦᱮᱸ ᱠᱟᱱᱟ ᱾ ᱟ.ᱠᱤᱞ ᱟᱨᱡᱟᱣ ᱫᱮᱥ ᱵᱤᱫᱮᱥ ᱟᱭᱢᱟ ᱫᱷᱟᱣᱮ ᱫᱟᱬᱟ ᱟᱠᱟᱫ-ᱟᱭ ᱾ ᱑᱙᱘᱐ ᱥᱟᱞ ᱠᱷᱚᱱ ᱢᱤᱫ ᱢᱟᱪᱮᱛ ᱞᱮᱠᱟᱛᱮ ᱞᱮᱛᱟᱲ ᱠᱟ.ᱢᱤ ᱠᱟᱱᱟᱭ ᱟᱨ ᱢᱤᱫ ᱢᱟᱪᱮᱛ ᱞᱮᱠᱟᱛᱮ ᱵᱤᱥᱛᱤ ᱦᱚᱲᱠᱚ ᱵᱟᱰᱟᱭᱮᱭᱟ ᱾
== ᱥᱤᱨᱯᱷᱟ. ᱟᱨ ᱢᱟ.ᱱᱠᱚ ==
ᱥᱚᱥᱣᱚᱛᱤ ᱫᱚ ᱟᱭᱢᱟᱜᱟᱱ ᱥᱤᱨᱯᱷᱟ. ᱠᱚᱭ ᱟᱢᱮᱴ ᱟᱠᱟᱫᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ 
* ᱥᱚᱝᱜᱤᱛ ᱱᱟᱴᱚᱠ ᱮᱠᱟᱰᱮᱢᱤ ᱟᱣᱟᱨᱰ 
* ᱥᱟᱱᱥᱠᱨᱤᱴᱤ ᱟᱣᱟᱨᱰ
* ᱥᱨᱤᱱᱜᱚᱨ ᱢᱚᱱᱤ ᱟᱣᱟᱨᱰ (Shringar Mani Award)
* ᱠᱨᱤᱴᱤᱠᱥ ᱨᱮᱠᱚᱢᱮᱱᱰᱮᱥᱚᱱ ᱟᱣᱟᱨᱰ (Critic’s Recommendation Award)
== ᱯᱷᱮᱰᱟᱛ ᱡᱚᱱᱚᱲ ==
