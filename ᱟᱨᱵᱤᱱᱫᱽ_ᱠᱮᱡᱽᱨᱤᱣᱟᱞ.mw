'''ᱟᱨᱵᱤᱱᱫᱽ ᱠᱮᱡᱽᱨᱤᱣᱟᱞ''' (ᱡᱟᱱᱟᱢ; ᱑᱖ ᱟᱜᱚᱥᱴᱚ ᱑᱙᱖᱘) ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱨᱟᱡᱟᱨᱤᱭᱟᱹ ᱠᱟᱱᱟᱭ ᱟᱨ ᱢᱟᱨᱮ ᱟᱹᱢᱞᱟᱹᱭ ᱛᱟᱸᱦᱮᱸ ᱠᱟᱱᱟᱭ ᱟᱨ ᱱᱟᱦᱟᱜ ᱫᱤᱞᱞᱤ ᱨᱮᱱ ᱗ ᱟᱱᱟᱱᱤᱡ ᱢᱩᱠᱷᱭᱟᱹ ᱢᱚᱱᱛᱨᱤ ᱠᱟᱱᱟᱭ ᱒᱐᱑᱕ ᱥᱮᱨᱢᱟ ᱠᱷᱚᱱᱱᱤᱛ ᱦᱟᱹᱵᱤᱡ|ᱩᱱᱤ ᱫᱚ ᱱᱤᱭᱟᱹ ᱢᱟᱲᱟᱝ ᱒᱐᱑᱓ ᱥᱮᱨᱢᱟ ᱨᱮᱭᱟᱜ ᱰᱤᱥᱮᱢᱵᱚᱨ ᱪᱟᱱᱫᱚ ᱠᱷᱚᱱ ᱒᱐᱑᱔ ᱥᱮᱨᱢᱟ ᱨᱮᱭᱟᱜ ᱯᱷᱮᱵᱽᱨᱩᱣᱟᱨᱤ ᱪᱟᱱᱫᱚ ᱦᱟᱹᱵᱤᱡ ᱫᱤᱞᱞᱤ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱭᱮ ᱛᱟᱦᱮᱸ ᱠᱟᱱᱟ, ᱔᱙ ᱫᱤᱱ ᱫᱤᱥᱚᱢ ᱪᱟᱞᱟᱣ ᱠᱟᱛᱮ ᱥᱚᱨᱠᱟᱨ ᱧᱩᱨᱦᱟᱹ ᱭᱮᱱᱟ|ᱱᱟᱦᱟᱜ ᱩᱱᱤ ᱫᱚ, ᱟᱢ ᱟᱫᱽᱢᱤ ᱯᱟᱨᱴᱤ ᱨᱮᱱ ᱡᱟᱹᱡᱟᱹᱛᱨᱤᱭᱟᱹ ᱞᱮᱵᱮᱞ ᱨᱮᱱ ᱠᱚᱵᱷᱮᱱᱚᱨ ᱠᱟᱱᱟᱭ,  ᱚᱠᱚᱭ ᱫᱚ ᱒᱐᱑᱕ ᱥᱮᱨᱢᱟ ᱨᱮ ᱫᱤᱞᱞᱤ ᱵᱤᱫᱦᱟᱱ ᱥᱚᱵᱦᱟ ᱨᱮ ᱱᱟᱜᱟᱢᱤᱭᱟᱹ ᱡᱤᱛᱠᱟᱹᱨ ᱠᱚ ᱦᱟᱢᱮᱴ ᱞᱮᱫᱟ, ᱗᱐ ᱜᱚᱴᱮᱝ ᱢᱟᱹᱪᱤ ᱨᱮ ᱖᱗ ᱜᱚᱴᱮᱝ ᱢᱟᱹᱪᱤ ᱜᱮ ᱟᱢ ᱟᱫᱽᱢᱤ ᱯᱟᱨᱴᱤ ᱨᱮ ᱠᱚ ᱦᱟᱢᱮᱴ ᱞᱮᱫᱟ|᱒᱐᱐᱖ ᱥᱮᱨᱢᱟ ᱨᱮ ᱟᱨᱵᱤᱱᱫᱽ ᱠᱮᱡᱽᱨᱤᱣᱟᱞ ᱫᱚ ᱟᱡᱟᱜ ᱞᱤᱰᱟᱨᱥᱤᱯ ᱠᱷᱟᱹᱛᱤᱨ ᱛᱮ ᱨᱟᱢᱚᱱ ᱢᱮᱜᱽᱥᱮᱥᱮ ᱥᱤᱨᱯᱟᱹ ᱠᱚ ᱪᱟᱞ ᱟᱫᱮᱭᱟ|

ᱨᱟᱡᱟᱨᱤ ᱵᱚᱞᱚᱜ ᱢᱟᱲᱟᱝ, ᱠᱮᱡᱽᱨᱤᱣᱟᱞ ᱫᱚ ᱤᱱᱰᱤᱭᱟᱱ ᱨᱤᱵᱷᱤᱱᱟᱣ ᱥᱟᱨᱵᱷᱤᱥ ᱨᱮ ᱱᱟᱣᱟ ᱫᱤᱞᱞᱤ ᱨᱮᱭᱟᱜ ᱤᱱᱠᱚᱢ ᱴᱮᱠᱥ ᱰᱤᱯᱟᱨᱴᱢᱮᱱᱴ ᱨᱮ ᱡᱚᱭᱱᱴ ᱠᱚᱢᱤᱥᱚᱱᱟᱨ ᱞᱮᱠᱟ ᱛᱮᱭᱮ ᱠᱟᱹᱢᱤ ᱠᱟᱱ ᱛᱟᱸᱦᱮᱸ ᱠᱟᱱᱟ| ᱠᱮᱡᱽᱨᱤᱣᱟᱞ ᱫᱚ ᱠᱷᱟᱲᱟᱜᱝ ᱯᱩᱨ ᱨᱮᱭᱟᱜ ᱤᱱᱰᱤᱭᱟᱱ ᱤᱥᱴᱤᱴᱤᱣᱩᱴ ᱚᱯᱷ ᱴᱮᱠᱱᱚᱞᱚᱡᱤ ᱠᱷᱚᱱ ᱢᱮᱠᱟᱱᱤᱠᱮᱞ ᱤᱱᱡᱤᱱᱤᱭᱟᱨ ᱨᱮ ᱵᱮᱪᱞᱚᱨ ᱰᱤᱜᱽᱨᱤ ᱦᱟᱛᱟᱣ ᱠᱟᱫᱟ| ᱒᱐᱑᱒ ᱥᱮᱨᱢᱟ ᱩᱱᱤ ᱫᱚ ᱟᱢ ᱟᱫᱽᱢᱤ ᱯᱟᱨᱴᱤ ᱛᱷᱟᱯᱚᱱ ᱞᱮᱫᱟ,ᱤᱱᱟᱹ ᱛᱟᱭᱚᱢ ᱜᱮ ᱒᱐᱑᱓ ᱥᱮᱨᱢᱟ ᱨᱮᱭᱟᱜ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱦᱱᱟᱣ ᱨᱮ ᱠᱚ ᱡᱤᱛᱠᱟᱹᱨ ᱞᱮᱱᱟ|ᱵᱟᱪᱷᱱᱟᱣ ᱨᱮ ᱡᱤᱛᱠᱟᱹᱨ ᱠᱟᱛᱮ ᱒᱘ ᱰᱤᱥᱮᱢᱵᱚᱨ ᱒᱐᱑᱓ ᱢᱟᱹᱦᱤᱛ ᱠᱷᱚᱱ ᱫᱤᱞᱞᱤ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱞᱮᱠᱟ ᱛᱮ ᱠᱟᱹᱢᱤ ᱵᱷᱟᱨᱮ ᱨᱮᱭᱟᱜ ᱫᱟᱭᱤᱠᱮ ᱜᱚᱜ ᱞᱮᱫᱟ| ᱢᱮᱱᱠᱦᱟᱱ ᱔᱙ ᱫᱤᱱ ᱛᱟᱭᱚᱢ ᱠᱷᱟᱱ ᱜᱮ ᱦᱩᱫᱟᱹ ᱚᱚᱜ ᱦᱩᱭ ᱞᱮᱱ ᱛᱟᱭᱟ
==ᱮᱛᱚᱦᱚᱵ ᱡᱤᱭᱚᱱ==
ᱟᱨᱵᱤᱱᱫᱽ ᱠᱮᱡᱽᱨᱤᱣᱟᱞ ᱫᱚ ᱑᱖ ᱟᱜᱚᱥᱴᱚ ᱑᱙᱖᱘ ᱥᱮᱨᱢ ᱨᱮ ᱢᱤᱫᱴᱮᱱ ᱥᱮᱪᱮᱫ ᱟᱜᱟᱨᱣᱟᱞ ᱜᱷᱟᱸᱨᱚᱧᱡᱽ ᱨᱮᱭᱟᱜ ᱞᱟᱯᱷᱟᱝ-ᱛᱟᱞᱱᱟ ᱛᱷᱚᱠ ᱚᱲᱟᱜ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱱᱟᱦᱟᱜ ᱦᱟᱨᱤᱭᱟᱱᱟ ᱯᱚᱱᱚᱛ ᱨᱮᱭᱟᱜ ᱵᱷᱤᱣᱟᱱᱤ ᱦᱚᱱᱚᱛ ᱨᱮᱭᱟᱜ ᱥᱤᱣᱟᱱᱤ ᱟᱹᱛᱩ ᱨᱮ| ᱟᱯᱟᱛᱮᱫᱟᱜ ᱧᱩᱛᱩᱢ ᱫᱚ ᱜᱚᱵᱤᱸᱫᱽ ᱨᱟᱢ ᱠᱮᱡᱽᱨᱤᱣᱟᱞ ᱟᱨ ᱮᱝᱜᱟᱛᱮᱫ ᱟᱜ ᱧᱩᱛᱩᱧ ᱫᱚ ᱜᱤᱛᱟ ᱫᱮᱣᱤ ᱠᱟᱱᱟ, ᱩᱱᱤ ᱟᱠᱚ ᱯᱮᱱᱮ ᱵᱚᱭᱦᱟ ᱬᱩᱫᱽᱨᱮ ᱡᱚᱛᱚ ᱠᱷᱚᱱ ᱢᱟᱨᱟᱝ ᱩᱛᱟᱹᱨᱤᱡ ᱠᱟᱱᱟᱭ| ᱩᱱᱤ ᱨᱮᱱ ᱟᱯᱟᱛᱮᱫ ᱫᱚ ᱮᱞᱮᱠᱴᱨᱤᱥᱤᱭᱟᱞ ᱤᱱᱡᱤᱱᱤᱭᱟᱨᱮ ᱛᱟᱸᱦᱮᱸ ᱠᱟᱱᱟ ᱠᱟᱱᱟ ᱚᱠᱚᱭ ᱫᱚ ᱵᱤᱨᱞᱟ ᱤᱱᱥᱴᱤᱴᱤᱣᱩᱴ ᱚᱯᱷ ᱴᱮᱠᱱᱚᱞᱚᱡᱤ ᱢᱮᱥᱨᱟ ᱠᱷᱚᱱᱮ ᱜᱽᱨᱮᱡᱩᱣᱮᱴ ᱞᱮᱱᱟ| ᱠᱮᱡᱽᱨᱤᱣᱟᱞ ᱫᱚ ᱟᱡᱟᱜ ᱦᱩᱰᱤᱧ ᱩᱢᱟᱹᱨ ᱰᱷᱮᱨ ᱠᱟᱭ ᱛᱮ ᱠᱚᱸᱭᱮᱸ ᱥᱤᱧᱚᱛ ᱨᱮᱭᱟᱜ ᱱᱟᱝᱜᱽᱨᱟᱦᱟ ᱠᱚ ᱨᱮ ᱵᱤᱛᱟᱹᱣ ᱞᱮᱫᱟ, ᱡᱮᱞᱮᱠᱟ- ᱯᱟᱱᱤᱯᱟᱛ, ᱜᱷᱟᱡᱤᱭᱟᱵᱟᱫᱽ, ᱟᱨ ᱦᱤᱥᱟᱨ ᱮᱢᱟᱱ ᱠᱚ ᱨᱮ| ᱩᱱᱤ ᱫᱚ ᱦᱤᱥᱟᱨ ᱨᱮᱭᱟᱜ ᱠᱮᱢᱯᱟᱥ ᱥᱠᱩᱞ ᱨᱮᱭᱮ ᱯᱟᱲᱦᱟᱣ ᱞᱮᱫᱟ ᱟᱨ ᱥᱚᱱᱤᱯᱟᱛ ᱵᱨᱮᱭᱟᱜ ᱠᱨᱤᱥᱴᱟᱱ ᱢᱤᱥᱚᱱᱟᱨᱤ ᱥᱠᱩᱞ ᱨᱮᱭᱮ ᱯᱟᱲᱦᱟᱣ ᱞᱮᱫᱟ|
