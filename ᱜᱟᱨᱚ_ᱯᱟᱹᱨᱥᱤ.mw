ᱜᱟᱨᱚ ᱥᱮ ᱢᱟᱱᱫᱤ ᱯᱟᱹᱨᱥᱤ ᱢᱤᱫ ᱴᱮᱱ ᱪᱤᱱᱟ-ᱛᱤᱵᱵᱚᱛᱤ ᱯᱟᱹᱨᱥᱤ ᱠᱟᱱᱟ| ᱱᱚᱣᱟ ᱯᱟᱹᱨᱥᱤ ᱫᱚ [[ᱢᱮᱜᱷᱟᱞᱚᱭ]] ᱯᱚᱱᱚᱛ ᱨᱮ ᱢᱮᱱᱟᱜ ᱜᱟᱨᱚ ᱵᱩᱨᱩ ᱴᱚᱴᱷᱟ ᱨᱮᱭᱟᱜ ᱥᱮᱬᱟ ᱯᱟᱹᱨᱥᱤ ᱠᱟᱱᱟ|ᱱᱤᱭᱟᱹ ᱫᱚ ᱥᱩᱨ-ᱥᱩᱯᱟᱩᱨ [[ᱵᱟᱝᱞᱟᱫᱮᱥ]] ᱫᱤᱥᱚᱢ ᱨᱮ ᱦᱚᱸ ᱪᱟᱞᱟᱜ ᱠᱟᱱᱟ| [[ᱢᱮᱜᱷᱟᱞᱚᱭ]] ᱥᱩᱨ-ᱥᱩᱯᱩᱨ [[ᱟᱥᱟᱢ]] ᱯᱚᱱᱚᱛ ᱨᱮ ᱢᱮᱱᱟᱜ ᱵᱚᱰᱚ ᱯᱟᱹᱨᱥᱤ ᱥᱟᱶ ᱦᱚᱸ ᱱᱤᱭᱟᱹ ᱯᱟᱹᱨᱥᱤ ᱨᱮᱭᱟᱜ ᱟᱹᱰᱤ ᱥᱩᱯᱩᱨ ᱥᱟᱹᱜᱟᱹᱭ ᱢᱮᱱᱟᱜ ᱟᱠᱟᱫᱟ|ᱜᱟᱨᱚ ᱯᱟᱹᱨᱥᱤ ᱫᱚ ᱞᱮᱴᱤᱱ ᱪᱤᱠᱤ ᱛᱮ ᱠᱚ ᱚᱞᱟ|
==ᱦᱩᱰᱤᱧ ᱯᱟᱹᱨᱥᱤ==
ᱵᱷᱮᱜᱟᱨ ᱵᱷᱟᱜᱟᱨ ᱜᱟᱛᱟᱠ ᱛᱟᱞᱟ ᱨᱮ ᱵᱷᱟᱜᱟᱨ ᱵᱷᱟᱜᱟᱨ ᱯᱟᱹᱨᱥᱤ ᱨᱮᱭᱟᱜ ᱪᱚᱞᱚᱛ ᱢᱮᱱᱟᱜ ᱟᱠᱟᱫᱟ|ᱚᱥᱤᱞ ᱦᱩᱰᱤᱧ ᱯᱟᱹᱨᱥᱤ ᱫᱚ ᱵᱟᱝᱞᱟᱫᱮᱥ ᱨᱮᱭᱟᱜ ᱴᱟᱝᱜᱟᱭᱤᱞ, ᱢᱚᱭᱱᱚᱱ ᱥᱤᱝ, ᱥᱮᱨ ᱯᱩᱨ, ᱱᱮᱛᱨᱚ ᱠᱚᱱᱟ, ᱟᱨ ᱥᱤᱧᱚᱛ ᱨᱮᱭᱟᱜ [[ᱢᱮᱜᱷᱟᱞᱚᱭ]] ᱯᱚᱱᱚᱛ ᱜᱟᱨᱚ ᱵᱩᱨᱩ ᱨᱮᱱ ᱜᱟᱨᱚ ᱠᱚᱣᱟᱜ ᱜᱚᱜᱚ ᱯᱟᱹᱨᱥᱤ ᱠᱟᱱᱟ| ᱩᱱᱠᱩ ᱣᱟᱜ ᱱᱤᱡᱽ ᱯᱟᱹᱨᱥᱤ ᱛᱮ ᱚᱥᱤᱠ ᱟᱹᱲᱟᱹ ᱨᱮᱭᱟᱜ ᱢᱮᱱᱮᱛ '''ᱵᱩᱨᱩ'''| ᱮᱴᱟᱜ ᱮᱴᱟᱜ ᱦᱩᱰᱤᱧ ᱯᱟᱹᱨᱥᱤ ᱢᱩᱫᱽ ᱨᱮ ᱢᱮᱱᱟᱜ-ᱟ ᱟᱵᱮᱝ, ᱟᱣᱭᱮ, ᱪᱤᱥᱟᱠ, ᱫᱟᱠᱠᱟ, ᱜᱟᱝᱪᱤ,ᱠᱟᱢᱨᱩᱯ, ᱢᱟᱛᱪᱤ ᱮᱢᱟᱱ| ᱵᱟᱝᱞᱟᱫᱮᱥ ᱨᱮ ᱫᱳ ᱟᱵᱮᱝ ᱦᱩᱰᱤᱧ ᱯᱟᱹᱨᱥᱤ ᱪᱟᱞᱟᱜ ᱠᱟᱱᱟᱺ ᱱᱤᱭᱟᱹ ᱯᱟᱹᱨᱥᱤ ᱥᱟᱶ ᱠᱚᱪ ᱯᱟᱹᱨᱥᱤ ᱨᱮᱭᱟᱜ ᱢᱤᱞᱟᱹᱣ ᱢᱮᱱᱟᱜ ᱟᱠᱟᱰᱟ|ᱵᱟᱝᱞᱟᱫᱮᱥ ᱨᱮᱱ ᱜᱟᱨᱚ ᱠᱚ ᱫᱚ ᱟᱵᱮᱝ ᱯᱟᱹᱨᱥᱤ ᱛᱮ ᱠᱚ ᱜᱟᱯᱟᱞ ᱢᱟᱨᱟᱣᱟ ᱟᱨ ᱚᱥᱤᱠ ᱫᱚ ᱠᱚ ᱚᱞᱟ|ᱟᱣᱭᱮ ᱦᱩᱰᱤᱧ ᱯᱟᱹᱨᱥᱤ ᱰᱚ ᱟᱥᱟᱢ ᱨᱮ ᱪᱟᱞᱟᱜ ᱠᱟᱱᱟ, ᱢᱮᱱ ᱠᱷᱟᱱ ᱱᱤᱛ ᱫᱚ ᱟᱫᱚᱜ ᱦᱚᱨ ᱨᱮ ᱢᱮᱱᱟᱜ ᱟᱠᱟᱫᱟ, ᱚᱱᱰᱮᱱ ᱜᱟᱨᱚ ᱠᱚ ᱫᱚ ᱢᱟᱱᱚᱛ ᱜᱟᱨᱚ ᱯᱟᱹᱨᱥᱤ ᱜᱮ ᱠᱚ ᱞᱟᱲᱪᱟᱲ ᱮᱫᱟ|
==ᱢᱟᱹᱱ-ᱫᱟᱨᱡᱟ==
ᱜᱟᱨᱚ ᱯᱟᱹᱨᱥᱤ ᱫᱚ ᱢᱮᱜᱷᱟᱞᱚᱭ ᱯᱚᱱᱚᱛ ᱨᱮᱭᱟᱜ ᱜᱟᱨᱚ ᱵᱩᱨᱩ ᱴᱚᱴᱷᱟ ᱦᱚᱱᱚᱛ ᱠᱚ ᱨᱮ ᱜᱚᱯᱚᱲᱚ ᱯᱟᱹᱨᱥᱤ ᱞᱮᱠᱟ ᱛᱮ ᱢᱟᱱᱚᱛᱮ ᱧᱟᱢ ᱟᱠᱟᱫᱟ, ᱒᱐᱐᱕ ᱥᱮᱨᱢᱟ ᱨᱮᱭᱟᱜ ᱢᱮᱜᱷᱟᱞᱚᱭ ᱯᱚᱱᱚᱛ ᱨᱟᱡᱽ ᱯᱟᱹᱨᱥᱤ ᱟᱹᱱ ᱞᱮᱠᱟ ᱛᱮ|

ᱜᱟᱨᱚ ᱯᱟᱹᱨᱥᱤ ᱫᱚ ᱢᱮᱜᱷᱟᱞᱚᱭ ᱯᱚᱱᱚᱛ ᱨᱮᱱᱟᱜ ᱜᱟᱨᱚ ᱵᱩᱨᱩ ᱴᱚᱴᱷᱟ ᱠᱚ ᱨᱮᱱᱟᱜ ᱥᱟᱨᱠᱟᱨᱤ ᱟᱥᱲᱟ ᱠᱚ ᱨᱮ ᱢᱤᱰᱤᱭᱟᱢ ᱞᱮᱠᱟ ᱛᱮ ᱚᱞ ᱯᱟᱲᱦᱟᱣ ᱪᱟᱞᱟᱜ ᱠᱟᱱᱟ|ᱢᱮᱱ ᱠᱷᱟᱱ ᱦᱟᱨᱟᱭ ᱥᱮᱠᱮᱱᱰᱟᱨᱤ ᱟᱥᱲᱟ ᱨᱮ ᱫᱚ ᱜᱟᱨᱚ ᱟᱨ ᱤᱝᱜᱽᱞᱤᱥ ᱵᱟᱱᱟᱨ ᱢᱮᱰᱤᱭᱟᱱ ᱜᱮ ᱢᱤᱫ ᱛᱮ ᱠᱚ ᱪᱟᱞᱟᱣ ᱮᱫᱟ ᱥᱮ ᱜᱟᱨᱚ ᱥᱟᱶ ᱤᱝᱜᱽᱞᱤᱥ ᱦᱚ ᱵᱮᱱᱮ-ᱯᱟᱹᱨᱥᱤ ᱟᱥᱲᱟ|ᱚᱠᱟ ᱠᱚ ᱨᱮ ᱟᱥᱚᱞ ᱤᱝᱜᱽᱞᱤᱥ ᱢᱤᱰᱤᱭᱟᱢ ᱟᱥᱲᱟ ᱠᱟᱱᱟ, ᱚᱱᱟ ᱠᱚᱨᱮ ᱜᱟᱨᱚ ᱯᱟᱹᱨᱥᱤ ᱫᱚ ᱮᱠᱮᱱ ᱱᱟᱦᱟᱜ ᱥᱤᱧᱚᱛ ᱯᱟᱹᱨᱥᱤ (Modern Indian Language; M.I.L.) ᱞᱮᱠᱟ ᱢᱚᱛᱚ ᱛᱮ ᱠᱚ ᱯᱟᱲᱦᱟᱣᱮᱫ ᱠᱚᱣᱟ|ᱠᱚᱞᱮᱡᱽ ᱞᱮᱵᱮᱞ ᱨᱮ ᱫᱚ ᱵᱟᱫᱭᱚᱛᱟ ᱢᱩᱞᱚᱠ ᱱᱟᱦᱟᱜ ᱥᱤᱧᱚᱛ ᱯᱟᱹᱨᱥᱤ ᱵᱮᱜᱚᱨ ᱦᱚᱸ ᱜᱟᱨᱚ ᱫᱚᱥᱟᱨ ᱯᱟᱹᱨᱥᱤ ᱞᱮᱠᱟ ᱛᱮ ᱠᱚ ᱯᱟᱹᱲᱦᱟᱣ ᱫᱟᱲᱮᱭᱟᱜ-ᱟ, ᱚᱱᱟᱟ ᱵᱮᱜᱚᱨ ᱟᱨᱦᱚᱸ ᱜᱟᱨᱚ ᱯᱟᱹᱨᱥᱤ ᱛᱮ ᱵᱤᱹᱮ. ᱚᱱᱟᱨᱥ ᱦᱚᱸ ᱠᱚ ᱦᱟᱛᱟᱣ ᱫᱟᱲᱮᱭᱟᱜ-ᱟ|

==ᱥᱟᱹᱯᱟᱹᱜᱟᱹᱭ==
ᱜᱟᱨᱚ ᱯᱟᱹᱨᱥᱤ ᱫᱚ ᱥᱤᱱᱚ-ᱛᱤᱵᱮᱛᱟᱱ ᱢᱟᱨᱟᱝ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱨᱮᱭᱟᱜ ᱵᱚᱰᱚ-ᱜᱟᱨᱚ ᱯᱟᱹᱨᱨᱥᱤ ᱜᱷᱟᱸᱨᱚᱧᱡᱽ ᱪᱟᱝᱜᱷᱟ ᱨᱮ ᱞᱮᱠᱠᱷᱟ ᱢᱤᱫ ᱟᱠᱟᱱᱟ, ᱚᱠᱟ ᱨᱮ ᱫᱚ ᱢᱟᱨᱟᱝ ᱪᱤᱱ ᱫᱤᱥᱚᱢ ᱨᱮᱱᱟᱜ ᱢᱟᱱᱰᱟᱨᱤᱱ ᱟᱨ ᱠᱮᱱᱴᱚᱱᱤᱥ ᱦᱚᱸ ᱞᱮᱠᱷᱟ ᱥᱮᱞᱮᱫᱚᱜ ᱠᱟᱱ|ᱵᱚᱰᱚ-ᱜᱟᱨᱚ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱪᱟᱝᱜᱷᱟ ᱫᱚ ᱢᱟᱨᱟᱝ ᱥᱤᱱᱚ-ᱛᱤᱵᱮᱛᱟᱱ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱨᱮᱭᱟᱜ ᱢᱟᱨᱮ ᱟᱝᱜᱚᱪ ᱟᱨ ᱱᱟᱯᱟᱭ ᱥᱟᱹᱜᱹᱭᱟᱱ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱠᱟᱱᱟ|ᱱᱤᱭᱟᱹ ᱯᱟᱹᱨᱥᱤ ᱜᱷᱟᱸᱨᱚᱧᱡᱽ ᱪᱟᱝᱜᱷᱟ ᱨᱮ ᱫᱚ ᱵᱚᱰᱚ,ᱜᱟᱨᱚ, ᱠᱚᱠᱵᱚᱨᱚᱠ,ᱛᱤᱣᱟ,ᱫᱮᱣᱨᱤ, ᱟᱛᱚᱝ, ᱨᱩᱜᱟ,ᱨᱟᱵᱷᱟ ᱟᱨ ᱠᱚᱪ ᱮᱟᱢᱟᱱ ᱯᱟᱹᱨᱥᱤ ᱠᱚ ᱥᱮᱞᱮᱫ ᱢᱮᱱᱟᱜ ᱟᱠᱟᱫᱟ|ᱱᱤᱭᱟᱹ ᱠᱚ ᱯᱟᱹᱨᱥᱤ ᱫᱚ ᱢᱤᱫ ᱮᱴᱟᱜᱤᱡ ᱥᱟᱶ ᱥᱩᱯᱩᱨ ᱥᱟᱹᱜᱟᱹᱭ ᱟᱨ ᱟᱹᱰᱤ ᱟᱭᱢᱟ ᱜᱩᱱ ᱠᱚ ᱢᱤᱫ ᱜᱮ ᱢᱮᱱᱱᱟᱜ ᱟᱠᱟᱫᱟ|ᱟᱨ ᱱᱚᱣᱟ ᱯᱟᱹᱨᱥᱤ ᱨᱮᱭᱟᱜ ᱢᱤᱫᱨᱮᱱ ᱰᱚᱜᱚᱨ ᱡᱟᱸᱦᱟᱸᱭ ᱜᱮ ᱮᱢ ᱠᱷᱟᱱ ᱟᱡ ᱛᱮᱜᱮ ᱡᱚᱛᱚᱭ ᱵᱩᱡᱷᱟᱹᱣ ᱧᱟᱢᱟ|

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱯᱟᱹᱨᱥᱤ]]
