ᱥᱮᱨ ᱵᱟᱦᱟᱫᱩᱨ ᱫᱮᱣᱩᱵᱟ (ᱤᱝᱨᱟᱹᱡᱤᱺ Sher Bahadur Deuba; ᱱᱟᱯᱟᱞᱤ: शेर बहादुर देउवा; ᱡᱟᱱᱟᱢᱺ ᱑᱓ ᱡᱩᱱ ᱑᱙᱔᱖) ᱫᱚ ᱱᱮᱯᱟᱞ ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱜᱟᱹᱠᱷᱩᱲ ᱨᱟᱡᱟᱨᱤᱭᱟᱹ ᱠᱟᱱᱟᱭ,  ᱚᱠᱚᱭ ᱫᱚ ᱑᱙᱙᱕ ᱥᱮᱨᱢᱟ ᱠᱷᱚᱱ ᱑᱙᱙᱗, ᱒᱐᱐᱑ ᱥᱮᱨᱢᱟ ᱠᱷᱚᱱ ᱒᱐᱐᱒ ᱦᱟᱵᱤᱡ, ᱟᱨ ᱒᱐᱐᱒ ᱥᱮᱨᱢᱟ ᱠᱷᱚᱱ ᱒᱐᱐᱔ ᱥᱮᱢᱟ ᱦᱟᱹᱵᱤᱡ, ᱟᱨ ᱒᱐᱑᱗ ᱥᱮᱨᱢᱟ ᱠᱷᱚᱱ ᱒᱐᱑᱘ ᱥᱮᱨᱢᱟ ᱦᱟᱹᱵᱤᱡ ᱱᱮᱯᱟᱞ ᱨᱮᱱ ᱢᱟᱨᱟᱝ ᱢᱚᱱᱛᱨᱤᱭᱮ ᱛᱟᱦᱮᱸ ᱠᱟᱱ| ᱩᱱᱤ ᱫᱚ ᱒᱐᱑᱖ ᱨᱮ ᱥᱮᱨᱢᱟ ᱱᱮᱯᱟᱞᱤ ᱢᱠᱚᱝᱜᱽᱨᱮᱥ ᱞᱮᱠᱟ ᱛᱮ ᱵᱟᱪᱷᱟᱣ ᱚᱪᱚ ᱞᱮᱱᱟ ᱑᱓ ᱟᱱᱟᱜ ᱡᱟᱨᱣᱟᱜ ᱨᱮ|

ᱩᱱᱤ ᱫᱚ ᱫᱚᱥᱟᱨ ᱫᱷᱟᱣ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟ ᱛᱮᱭᱮ ᱵᱟᱪᱷᱟᱣ ᱚᱪᱚ ᱞᱮᱱᱟ, ᱛᱤᱱ ᱨᱮ ᱒᱐᱐᱑ ᱥᱮᱨᱢᱟ ᱨᱮᱭᱟᱜ ᱡᱩᱞᱟᱭ ᱪᱟᱱᱫᱚ ᱨᱮ ᱜᱤᱨᱤᱡᱟ ᱠᱚᱭᱨᱟᱞᱟᱭ ᱨᱤᱡᱟᱭᱤᱱ ᱞᱮᱫᱟ| ᱱᱟᱣᱟ ᱵᱟᱪᱷᱱᱟᱣ ᱞᱟᱹᱜᱤᱫ ᱫᱮᱣᱩᱵᱟ ᱫᱚ ᱒᱐᱐᱒ ᱥᱮᱢᱟ ᱨᱮᱭᱟᱜ ᱢᱮᱹᱭ ᱪᱟᱱᱫᱚ ᱦᱟᱣᱩᱥ ᱚᱯᱷ ᱨᱤᱯᱨᱮᱡᱮᱱᱴᱤᱴᱤᱵᱮ ᱨᱮᱭᱟᱜ ᱠᱟᱹᱢᱤ ᱦᱚᱨᱟᱭ ᱨᱟᱹᱯᱩᱫ ᱞᱮᱫᱟ, ᱢᱮᱱᱠᱦᱟᱱ ᱚᱱᱟ ᱵᱟᱪᱷᱱᱟᱣ ᱵᱟᱭ ᱯᱩᱮᱨᱟᱹᱣ ᱫᱟᱲᱮᱭᱟᱫᱟ ᱪᱮᱫᱟᱜᱜ ᱥᱮ ᱩᱱ ᱚᱠᱛᱮ ᱱᱮᱯᱟᱞ ᱫᱤᱥᱚᱢ ᱨᱮ ᱚᱲᱟᱜ ᱞᱟᱹᱲᱦᱟᱹᱭ ᱥᱟᱹᱨᱫᱤ ᱟᱠᱟᱱ ᱛᱟᱦᱮᱸ ᱠᱟᱱᱟ| ᱱᱤᱭᱟᱹ ᱠᱟᱨᱚᱱ ᱛᱮ ᱜᱮ ᱫᱮᱣᱩᱫᱟ ᱫᱚ ᱱᱮᱯᱟᱞᱤ ᱠᱚᱝᱜᱽᱨᱮᱥᱮ ᱵᱟᱨ ᱦᱟᱹᱴᱤᱧ ᱞᱮᱰᱟ,, ᱩᱱᱤ ᱫᱚ ᱱᱮᱯᱟᱞᱤ ᱠᱚᱝᱜᱽᱨᱮᱥ ᱰᱮᱢᱚᱠᱨᱮᱴᱤᱠ ᱧᱩᱛᱩᱢᱟᱱ ᱢᱤᱫᱴᱮᱱ ᱯᱟᱨᱴᱤᱭᱮ ᱵᱮᱜᱟᱨ ᱞᱮᱫᱟ|  ᱱᱤᱭᱟᱹ ᱛᱟᱭᱚᱢ ᱨᱟᱡᱟ ᱜᱽᱭᱟᱱᱮᱱᱫᱽᱨᱟ ᱫᱚ ᱢᱟᱨᱟᱝ ᱢᱚᱱᱛᱨᱤ ᱦᱩᱫᱟᱹ ᱠᱷᱚᱱ ᱫᱮᱣᱩᱵᱟᱭ ᱚᱪᱚᱜ ᱞᱮᱫᱟᱭᱟ, ᱪᱮᱫᱟᱜ ᱵᱟᱝᱢᱟ ᱩᱱᱤ ᱫᱚ ᱵᱟᱪᱷᱱᱟᱣ ᱵᱟᱭ ᱦᱚᱭ ᱚᱪᱚ ᱫᱟᱲᱮᱭᱟᱫᱟ|

==ᱨᱟᱡᱟᱨᱤ ᱠᱮᱨᱤᱭᱟᱨ==
ᱥᱮᱨ ᱵᱟᱦᱟᱫᱩᱨ ᱫᱮᱣᱩᱵᱟ ᱫᱚ ᱯᱮ ᱫᱷᱟᱣ ᱞᱮᱠᱟ ᱯᱟᱨᱞᱟᱢᱮᱱᱴ ᱨᱮᱱ ᱨᱟᱹᱥᱤᱭᱟᱹ ᱞᱮᱠᱟ ᱛᱮᱭᱮ ᱵᱟᱪᱷᱱᱟᱣ ᱚᱪᱚ ᱞᱮᱱᱟ, ᱩᱱᱤ ᱫᱚ ᱵᱟᱫᱮᱞ ᱫᱷᱩᱨᱟ ᱴᱚᱴᱷᱟ ᱠᱷᱚᱱ ᱠᱚ ᱵᱟᱪᱷᱟᱣ ᱮᱫᱮᱠᱟᱱ ᱛᱟᱦᱮᱸ ᱠᱟᱱᱟ|
