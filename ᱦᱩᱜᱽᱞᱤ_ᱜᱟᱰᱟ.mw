'''ᱦᱩᱜᱽᱞᱤ ᱜᱟᱰᱟ''' ᱥᱮ '''ᱵᱷᱟᱜᱤᱨᱚᱛᱷᱤ-ᱦᱩᱜᱽᱞᱤ ᱜᱟᱰᱟ''' [[ᱯᱚᱪᱷᱤᱢ ᱵᱟᱸᱜᱽᱞᱟ]] ᱪᱮᱛᱟᱱ ᱛᱮ ᱟᱛᱳ ᱪᱟᱞᱟᱣ ᱟᱠᱟᱱᱟ [[ᱜᱟᱝᱱᱟᱹᱭ]] ᱨᱮᱱᱟᱜ ᱢᱤᱫ ᱥᱟᱵᱟ ᱱᱟᱹᱭ ᱠᱟᱱᱟ᱾ ᱱᱚᱣᱟ ᱜᱟᱰᱟ ᱒᱖᱐ ᱠᱤᱞᱳᱢᱤᱴᱟᱨ ᱡᱤᱞᱤᱝᱟ᱾ [[ᱢᱩᱨᱥᱤᱫᱟᱵᱟᱫᱽ ᱦᱚᱱᱚᱛ|ᱢᱩᱨᱥᱤᱫᱟᱵᱟᱫᱽ]] ᱦᱚᱱᱚᱛ ᱨᱮᱱᱟᱜ ᱜᱤᱨᱤᱭᱟ ᱥᱩᱨ ᱨᱮ ᱜᱟᱝᱱᱟᱹᱭ [[ᱯᱚᱫᱫᱟ]] ᱟᱨ ᱦᱩᱜᱽᱞᱤ ᱜᱟᱰᱟ ᱨᱮ ᱦᱟᱹᱴᱤᱝ ᱟᱠᱟᱱᱟ᱾ ᱱᱮᱛᱟᱨ ᱫᱚ ᱱᱚᱰᱮ ᱯᱟᱨᱟᱠᱠᱟ ᱵᱟᱱᱫᱽ ᱵᱮᱱᱟᱣ ᱦᱩᱭ ᱟᱠᱟᱱᱟ᱾ ᱯᱚᱫᱫᱟ ᱜᱟᱰᱟ ᱫᱚ ᱥᱟᱢᱟᱝ ᱱᱟᱠᱷᱟ ᱵᱟᱝᱞᱟᱫᱮᱥ ᱥᱮᱫ ᱟᱛᱳ ᱥᱮᱱ ᱟᱠᱟᱱᱟ ᱟᱨ ᱦᱩᱜᱽᱞᱤ ᱜᱟᱰᱟ ᱠᱚᱧᱮ ᱥᱮᱫ ᱯᱚᱪᱷᱤᱢ ᱵᱟᱸᱜᱽᱞᱟ ᱯᱚᱱᱚᱛ ᱪᱮᱛᱟᱱ ᱛᱮ ᱟᱛᱳ ᱪᱟᱞᱟᱣ ᱠᱟᱛᱮᱡ ᱵᱮᱸᱜᱚᱞ ᱫᱚᱨᱭᱟ ᱨᱮ ᱢᱮᱥᱟ ᱟᱠᱟᱱᱟ᱾ ᱦᱩᱜᱽᱞᱤ ᱜᱟᱰᱟ ᱨᱮᱭᱟᱜ ᱪᱮᱛᱟᱱ ᱯᱟᱦᱟᱴᱟ ᱫᱚ ᱵᱷᱟᱜᱤᱨᱚᱛᱷᱤ ᱟᱨ ᱞᱟᱛᱟᱨ ᱯᱟᱦᱟᱴᱟ ᱫᱚ ᱦᱩᱜᱽᱞᱤ ᱠᱚ ᱢᱮᱛᱟᱜ-ᱟ᱾
