ᱯᱷᱟᱹᱜᱩᱱ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱚᱰᱤᱥᱟ ᱯᱚᱱᱚᱛ ᱵᱷᱩᱵᱱᱮᱥᱚᱨ ᱠᱷᱚᱱ ᱯᱟᱨᱥᱟᱞᱟᱚᱜ ᱠᱟᱱ ᱪᱟᱱᱫᱚᱠᱤᱭᱟᱹ ᱵᱮᱣᱨᱟ ᱯᱷᱟᱛᱟᱢ ᱠᱟᱱᱟ ᱾ ᱒᱐᱐᱘ ᱥᱟᱞ ᱨᱮ ᱱᱚᱣᱟ ᱯᱷᱟᱛᱟᱢ ᱢᱟᱱ ᱢᱟᱸᱜᱟᱛ ᱢᱩᱨᱢᱩᱭ ᱵᱮᱨᱮᱫ ᱞᱮᱫᱼᱟ,ᱟᱨ ᱱᱚᱣᱟ ᱨᱤᱱᱤᱡ ᱥᱟᱯᱲᱮᱫ ᱫᱚ ᱢᱟᱱᱤᱡ ᱢᱟᱲᱚᱛᱤ ᱢᱩᱨᱢᱩ ᱾ ᱥᱤᱧᱚᱛ ᱫᱤᱥᱚᱢ ᱨᱮ ᱯᱩᱭᱞᱩ ᱚᱞᱪᱤᱠᱤᱛᱮ ᱵᱮᱣᱨᱟ ᱯᱟᱨᱥᱟᱞ ᱮᱫ ᱯᱷᱟᱛᱟᱢ ᱠᱷᱚᱱ ᱢᱤᱫᱛᱤᱡ ᱠᱟᱱᱟᱭ ᱾ ᱱᱚᱣᱟ ᱨᱮᱱᱟᱜ ᱜᱚᱱᱚᱝᱼ ᱕ ᱴᱟᱠᱟ ᱠᱟᱱᱟ ᱿ ᱱᱚᱣᱟ ᱵᱮᱣᱨᱟ ᱥᱟᱠᱟᱢ ᱞᱟᱹᱜᱤᱫ ᱒᱐᱐᱘ ᱥᱟᱞ ᱨᱮ ᱢᱟᱲᱛᱤ ᱢᱩᱨᱢᱩ ᱴᱮᱞᱤᱜᱨᱟᱯᱷ ᱞᱤᱡᱮᱱᱰ ᱥᱤᱨᱯᱟᱹᱭ ᱧᱟᱢ ᱞᱮᱫᱼᱟ ᱾ ᱯᱷᱟᱹᱜᱩᱱ ᱕᱐᱐ ᱜᱚᱴᱟᱝ ᱪᱷᱟᱯᱟ ᱟᱛᱮᱫ ᱮᱛᱚᱦᱚᱵ ᱞᱮᱱᱟ ᱟᱨ ᱱᱤᱛᱜ ᱒᱐᱑᱘ ᱥᱟᱞ ᱛᱮ ᱕᱐᱐᱐ ᱜᱚᱴᱟᱝ ᱪᱷᱟᱯᱟᱜ ᱯᱟᱨᱥᱟᱞᱚᱜ ᱠᱟᱱᱟ ᱾ ᱱᱚᱣᱟ ᱵᱮᱣᱨᱟ ᱥᱟᱠᱟᱢ ᱥᱤᱧᱚᱛ ᱨᱮᱱᱟᱜ ᱟᱱᱰᱟᱢᱟᱱ ᱟᱨ ᱱᱤᱠᱚᱵᱚᱨ ᱫᱷᱟᱹᱵᱤᱡ ᱯᱟᱥᱱᱟᱣ ᱠᱟᱱᱟ ᱾  <br>
ᱯᱷᱟᱹᱜᱩᱱ ᱫᱚ ᱠᱷᱟᱹᱞᱤ ᱵᱮᱣᱨᱟ ᱫᱚ ᱵᱟᱭ ᱯᱟᱨᱥᱟᱞᱼᱟ, ᱚᱱᱟ ᱥᱟᱞᱟᱜ ᱥᱟᱶᱛᱟ ᱨᱮᱱᱟᱜ ᱞᱟᱭ ᱞᱟᱠᱪᱟᱨ ᱥᱚᱥᱱᱚᱜ ᱨᱮᱱᱟᱜ ᱠᱟᱛᱷᱟ ᱦᱚᱸ ᱞᱟᱠᱛᱤ ᱡᱟᱹᱱᱤ ᱥᱚᱫᱚᱨᱟᱭ ᱾ᱱᱚᱣᱟ ᱨᱮ ᱠᱷᱟᱴᱚ ᱠᱟᱹᱦᱱᱤ, ᱚᱱᱦᱚᱬᱮ, ᱦᱟᱢᱟᱞᱟᱱ ᱜᱷᱚᱴᱚᱱ ᱨᱮᱱᱟᱜ ᱛᱩᱞᱟᱹ ᱡᱚᱠᱷᱟ ᱟᱨ ᱵᱮᱣᱨᱟ ᱠᱚᱦᱚᱸᱭ ᱯᱟᱨᱥᱟᱞᱼᱟ ᱾ ᱱᱚᱣᱟ ᱥᱟᱶ ᱠᱩᱲᱤ ᱦᱚᱯᱚᱱ, ᱜᱤᱫᱨᱟᱹ , ᱪᱚᱸᱫᱟ ᱵᱟᱥᱟᱸ ᱨᱮᱱᱟᱜ ᱦᱚᱸ ᱟᱡᱟᱜ ᱥᱟᱦᱴᱟ ᱨᱮ ᱴᱷᱟᱶ ᱢᱮᱱᱟᱜᱼᱟ ᱾ᱢᱟᱨᱟᱝ ᱟᱨ ᱞᱟᱯᱷᱟᱝ ᱵᱤᱨᱫᱟᱹᱜᱟᱲ ᱠᱚᱨᱮᱱᱟᱜ ᱥᱤᱞᱟᱵᱚᱥ ᱠᱚᱦᱚᱸ ᱟᱡᱟᱜ ᱥᱟᱦᱴᱟ ᱨᱮ ᱯᱟᱨᱥᱟᱞᱟ ᱞᱟᱹᱜᱤᱫ ᱴᱷᱟᱶ ᱞᱮᱛᱟᱲ ᱮ ᱮᱢ ᱦᱟᱠᱟᱫᱼᱟ ᱾ᱯᱷᱟᱹᱜᱩᱱ ᱥᱟᱱᱛᱟᱲ ᱥᱟᱶᱛᱟ ᱨᱤᱱ ᱯᱟᱹᱴᱷᱩᱣᱟᱹ ᱠᱚ ᱥᱟᱱᱛᱟᱲ ᱛᱮ ᱵᱮᱣᱨᱟ ᱯᱟᱲᱦᱟᱣ ᱨᱮᱱᱟᱜ ᱫᱟᱣ ᱮ ᱮᱢ ᱦᱟᱠᱟᱫᱼᱟ ᱾
