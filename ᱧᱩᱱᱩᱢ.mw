ᱡᱟᱦᱟᱸ ᱟᱹᱲᱟᱹ ᱧᱩᱛᱩᱢ ᱮ ᱥᱚᱫᱚᱨᱟ ᱚᱱᱟ ᱫᱚ '''ᱧᱩᱱᱩᱢ''' ([[:en:Noun]]) ᱯᱟᱹᱨᱤᱥ ᱟᱹᱲᱟᱹ ᱠᱚ ᱢᱮᱛᱟᱜ-ᱟ ᱾ ᱚᱱᱟ ᱧᱩᱛᱩᱢ ᱫᱚ ᱦᱚᱲ, ᱜᱟᱰᱟ, ᱵᱩᱨᱩ, ᱡᱤᱱᱤᱥ, ᱫᱤᱥᱚᱢ, ᱟᱹᱛᱩ, ᱯᱚᱱᱚᱛ, ᱵᱟᱡᱟᱨ, ᱫᱟᱨᱮ, ᱱᱟᱹᱬᱤ ᱮᱢᱟᱱ ᱦᱩᱭ ᱫᱟᱲᱮᱭᱟᱜ-ᱟ ᱾ 
==ᱯᱚᱨᱠᱟᱨ== 
ᱧᱩᱱᱩᱢ ᱯᱟᱹᱨᱤᱥ ᱟᱹᱲᱟᱹ ᱫᱚ ᱢᱚᱬᱮ ᱛᱷᱚᱠ ᱨᱮ ᱦᱟᱹᱴᱤᱧ ᱟᱠᱟᱱᱟ ᱾ ᱚᱱᱟ ᱠᱚᱫᱚ- 
# ᱡᱟᱹᱛ ᱧᱩᱱᱩᱢ
# ᱧᱩᱛᱩᱢ ᱧᱩᱱᱩᱢ  
# ᱡᱤᱱᱤᱥ ᱧᱩᱱᱩᱢ 
# ᱜᱩᱱ/ᱚᱵᱚᱥᱛᱟ ᱧᱩᱱᱩᱢ 
# ᱠᱟᱱᱣᱟ ᱧᱩᱱᱩᱢ

==ᱡᱟᱹᱛ ᱧᱩᱱᱩᱢ ==
ᱡᱟᱦᱟᱸ ᱧᱩᱱᱩᱢ ᱢᱤᱫᱴᱟᱝ ᱡᱟᱹᱛ ᱵᱩᱡᱷᱟᱹᱣ ᱚᱪᱚᱭᱟ ᱚᱱᱟ ᱫᱚ ''ᱡᱟᱹᱛ ᱧᱩᱱᱩᱢ'' ᱠᱚ ᱢᱮᱛᱟᱜ-ᱟ ᱾ ᱫᱟᱹᱭᱠᱟᱹ- ᱦᱚᱲ, ᱡᱟᱱᱣᱟᱨ, ᱪᱮᱬᱮ, ᱵᱩᱨᱩ, ᱫᱟᱨᱮ, ᱜᱟᱰᱟ, ᱫᱤᱥᱚᱢ ᱮᱢᱟᱱ᱾ ᱱᱚᱰᱮ ᱫᱤᱥᱚᱢ ᱢᱮᱱ ᱞᱮᱠᱷᱟᱱ ᱫᱚ [[ᱥᱤᱧᱚᱛ]], [[ᱯᱟᱠᱤᱥᱛᱟᱱ]], [[ᱵᱟᱝᱞᱟᱫᱮᱥ]], [[ᱱᱮᱯᱟᱲ]] ᱮᱢᱟᱱ ᱟᱹᱰᱤ ᱫᱟᱱ ᱫᱤᱥᱮᱢ ᱨᱮᱭᱟᱜ ᱧᱩᱛᱩᱢ ᱵᱩᱡᱷᱟᱹᱜ ᱠᱟᱱᱟ ᱾

==ᱧᱩᱛᱩᱢ ᱧᱩᱱᱩᱢ==
ᱡᱟᱦᱟᱸ ᱟᱹᱲᱟᱹ ᱠᱚ ᱦᱚᱲ, ᱵᱩᱨᱩ, ᱯᱚᱱᱚᱛ, ᱫᱤᱥᱚᱢ, ᱜᱟᱰᱟ, ᱟᱹᱛᱩ, ᱵᱟᱡᱟᱨ, ᱯᱩᱛᱷᱤ ᱮᱢᱟᱱ ᱨᱮᱭᱟᱜ ᱧᱩᱛᱩᱢ ᱮ ᱵᱡᱷᱟᱹᱣ ᱚᱪᱚᱭᱟ ᱚᱱᱟ ᱠᱚᱫᱚ ''ᱧᱩᱛᱩᱢ ᱧᱩᱱᱩᱢ'' ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱠᱚᱫᱚ ᱟᱨᱦᱚᱸ ᱱᱚᱝᱠᱟ ᱦᱟᱹᱴᱤᱧ ᱜᱟᱱᱚᱜ-ᱟ 
#ᱨᱟᱢ, ᱞᱚᱠᱷᱚᱱ, ᱥᱤᱛᱟᱹ, ᱠᱟᱹᱯᱨᱟᱹ, ᱥᱚᱢᱨᱟᱭ ᱮᱢᱟᱱ ᱦᱚᱲᱟᱜ ᱧᱩᱛᱩᱢ 
# ᱦᱮᱢᱟᱞ ᱵᱩᱨᱩ, ᱢᱮᱫᱷᱟᱥᱚᱱ, ᱠᱟᱹᱯᱤ ᱵᱩᱨᱩ ᱞᱩᱜᱩ ᱵᱩᱨᱩ ᱮᱢᱟᱱ ᱵᱩᱨᱩ ᱨᱮᱭᱟᱜ ᱧᱩᱛᱩᱢ 
# ᱥᱟᱱᱛᱟᱲᱤ, ᱵᱟᱝᱞᱟ, ᱳᱰᱤᱭᱟ, ᱢᱚᱱᱤᱯᱩᱨᱤ ᱮᱢᱟᱱ ᱯᱟᱹᱨᱥᱤ ᱨᱮᱭᱟᱜ ᱧᱩᱛᱩᱢ 
# [[ᱵᱷᱟᱨᱚᱛ]], [[ᱯᱟᱠᱤᱥᱛᱟᱱ]], [[ᱥᱨᱤᱞᱚᱝᱠᱟ]], [[ᱵᱟᱝᱞᱟᱫᱮᱥ]] ᱮᱢᱟᱱ ᱫᱤᱥᱚᱢ ᱨᱮᱭᱟᱜ ᱧᱩᱛᱩᱢ 
# ᱵᱩᱰᱷᱟᱹᱜᱚᱲᱚᱢ, ᱜᱟᱝ ᱱᱟᱹᱭ, ᱢᱚᱦᱟᱱᱚᱫᱤ, ᱮᱢᱟᱱ ᱜᱟᱰᱟ ᱨᱮᱭᱟᱜ ᱧᱩᱛᱩᱢ 
#ᱵᱷᱩᱲᱟᱹᱜᱟᱹᱰᱤᱭᱟᱹ, ᱯᱤᱸᱰᱟᱨᱜᱟᱹᱰᱤᱭᱟᱹ, ᱛᱚᱞᱠᱷᱚ, ᱰᱟᱸᱰᱵᱩᱥ ᱮᱢᱟᱱ ᱟᱹᱛᱩ ᱠᱮᱭᱟᱜ ᱧᱩᱛᱩᱢ 
# [[ᱨᱟᱺᱪᱤ]], ᱡᱟᱢᱥᱮᱫᱽᱯᱩᱨ, ᱫᱷᱟᱱᱵᱟᱫᱽ, [[ᱵᱷᱩᱵᱽᱱᱮᱥᱚᱨ]],  ᱫᱤᱱᱟᱡᱽᱯᱩᱨ ᱮᱢᱟᱱ ᱵᱟᱡᱟᱨ ᱨᱮᱭᱟᱜ ᱧᱩᱛᱩᱢ 
# [[ᱦᱤᱛᱟᱹᱞ]], ᱫᱟᱲᱮ ᱜᱮ ᱫᱷᱚᱱ, ᱡᱚᱢᱥᱤᱢ ᱵᱤᱱᱛᱤ ᱦᱚᱨ ᱥᱮᱨᱮᱧ ᱮᱢᱟᱱ ᱯᱩᱛᱷᱤ ᱨᱮᱭᱟᱜ ᱧᱩᱛᱩᱢ ᱾

==ᱡᱤᱱᱤᱥ ᱵᱟᱪᱚᱠ ᱧᱩᱱᱩᱢ==
ᱡᱟᱦᱟᱸ ᱟᱹᱲᱟᱹ ᱡᱤᱱᱤᱥ ᱨᱮᱭᱟᱜ ᱧᱩᱛᱩᱢ ᱮ ᱵᱩᱡᱷᱟᱹᱣ ᱚᱪᱚᱭᱟ ᱚᱱᱟ ᱫᱚ ''ᱡᱤᱱᱤᱥ ᱵᱟᱪᱚᱠ ᱧᱩᱱᱩᱢ'' ᱠᱚ ᱢᱮᱛᱟᱜ-ᱟ ᱾ ᱫᱟᱹᱭᱠᱟᱹ- ᱥᱚᱱᱟ, ᱨᱩᱯᱟᱹ, ᱦᱟᱥᱟ, ᱱᱚᱱᱚᱞ ᱮᱢᱟᱱ

==ᱜᱩᱱ ᱵᱟᱝᱢᱟ ᱚᱵᱚᱥᱛᱟ ᱵᱟᱪᱚᱠ ᱧᱩᱱᱩᱢ==
ᱡᱟᱦᱟᱸ ᱟᱹᱲᱟᱹ ᱜᱩᱱ ᱵᱟᱝᱢᱟ ᱚᱵᱚᱥᱛᱟ ᱨᱮᱭᱟᱜ ᱧᱩᱛᱩᱢ ᱮ ᱵᱩᱡᱷᱟᱹᱣᱟ ᱚᱱᱟ ᱫᱚ ''ᱜᱩᱱ ᱵᱟᱪᱚᱠ ᱧᱩᱱᱩᱢ'' ᱵᱚ ᱢᱮᱛᱟᱜ-ᱟ ᱾ ᱫᱟᱹᱭᱠᱟᱹ- ᱫᱟᱭᱟ, ᱤᱠᱟᱹ, ᱥᱩᱠ, ᱫᱩᱠ, ᱵᱚᱛᱚᱨ ᱮᱢᱟᱱ ᱾

==ᱠᱟᱱᱣᱟ ᱵᱟᱪᱚᱠ ᱧᱩᱱᱩᱢ==

ᱡᱟᱦᱟᱸ ᱟᱹᱲᱟᱹ ᱠᱟᱱᱣᱟ ([[:en:Verb]]) ᱧᱩᱛᱩᱢ ᱮ ᱵᱩᱡᱷᱟᱹᱣ ᱚᱪᱚᱭᱟ ᱚᱱᱟ ᱫᱚ ''ᱠᱟᱱᱣᱟ ᱵᱟᱪᱚᱠ ᱧᱩᱱᱩᱢ '' ᱵᱚ ᱢᱮᱛᱟᱜ-ᱟ ᱾ ᱫᱟᱹᱭᱠᱟᱹ- ᱡᱚᱢ, ᱥᱮᱱ, ᱮᱱᱮᱡ, ᱡᱟᱹᱯᱤᱫ ᱮᱢᱟᱱ  ᱾ 
==ᱵᱟᱦᱨᱮ ᱡᱚᱱᱚᱲ==

* [http://www.brighthub.com/education/languages/articles/19457.aspx Nouns - Singular and Plural Agreement]
* [http://nounsstarting.com/ List of Nouns]
* [http://esl.about.com/od/grammarforbeginners/a/g_cucount.htm ESL Guide to Countable and Uncountable Nouns]
* [http://www.englishgrammar.org/?s=nouns Nouns]







[[ᱛᱷᱚᱠ:ᱥᱟᱱᱛᱟᱲᱤ ᱨᱚᱱᱚᱲ]] 
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ ]]
