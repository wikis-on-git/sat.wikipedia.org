
[[File:President Obama, teachers.jpg|thumb|Teachers]]ᱡᱮᱜᱮᱛ ᱨᱮᱭᱟᱜ ᱛᱤᱱᱟᱹᱝ ᱜᱟᱱ ᱫᱤᱥᱚᱢ ᱨᱮ ᱢᱟᱪᱮᱛ ᱠᱚ ᱵᱟᱹᱲᱛᱤ ᱞᱮᱠᱟᱛᱮ ᱢᱟᱹᱱ ᱪᱟᱞ ᱟᱠᱚ ᱞᱟᱹᱜᱤᱫ '''ᱢᱟᱪᱮᱛ ᱱᱟᱦᱟᱸ''' ᱢᱟᱱᱟᱣ ᱞᱟᱹᱜᱤᱫ ᱥᱟᱯᱲᱟᱣ ᱦᱩᱭᱩᱜ ᱠᱟᱱᱟ ᱾ ᱛᱤᱱᱟᱹᱝ ᱜᱟᱱ ᱫᱤᱥᱚᱢ ᱨᱮᱫᱚ ᱢᱟᱪᱮᱛ ᱢᱟᱦᱟᱸ ᱦᱤᱞᱚᱜ ᱰᱤᱜᱟᱹ ᱛᱟᱦᱮᱸᱱ ᱠᱟᱱᱟ ᱟᱨ ᱛᱤᱱᱟᱹᱝ ᱜᱟᱱ ᱫᱤᱥᱚᱢ ᱨᱮᱫᱚ ᱟᱥᱲᱟ ᱠᱟᱹᱱᱤ ᱛᱟᱦᱮᱸᱱ ᱛᱩᱞᱩᱡ ᱜᱮ ᱱᱟᱪᱮᱛ ᱢᱟᱸᱦᱟ ᱢᱟᱱᱟᱣ ᱦᱩᱭᱩᱜ ᱠᱟᱱᱟ ᱾ 

ᱵᱷᱟᱨᱚᱛ ᱨᱤᱱᱤᱡ ᱫᱤᱥᱚᱢ ᱜᱚᱢᱠᱮ ᱵᱨ. ᱥᱚᱨᱵᱚᱯᱚᱞᱞᱤ ᱨᱟᱫᱷᱟᱠᱨᱩᱥᱱᱚᱱ ᱟᱜ ᱡᱟᱱᱟᱢ ᱢᱟᱦᱟᱸ ᱕ ᱥᱮᱯᱴᱮᱢᱵᱚᱨ ᱦᱤᱞᱚᱜ ᱵᱷᱟᱨᱚᱛ ᱨᱮ ᱢᱟᱪᱮᱛ ᱢᱟᱦᱟᱸ ᱞᱮᱠᱟᱛᱮ ᱢᱟᱱᱟᱣ ᱦᱩᱭᱩᱜ ᱠᱟᱱᱟ ᱾ 

ᱟᱥᱲᱟᱨᱮ ᱡᱟᱦᱟᱸ ᱛᱤᱱᱟᱹᱝ ᱢᱟᱦᱟ ᱜᱮ ᱠᱩᱥᱤ ᱨᱟᱹᱥᱠᱟᱹ ᱛᱮ ᱠᱷᱮᱢᱟᱣ ᱦᱩᱭᱩᱜ-ᱟ, ᱚᱱᱟ ᱠᱚ ᱵᱷᱤᱛᱨᱤ ᱨᱮ ᱢᱟᱪᱮᱛ ᱢᱟᱸᱦᱟ ᱢᱤᱫᱴᱟᱹᱝ ᱾ ᱢᱟᱪᱮᱛ ᱢᱟᱸᱦᱟ ᱯᱩᱨᱟᱹ ᱵᱷᱟᱨᱚᱛ ᱫᱤᱥᱚᱢ ᱨᱮ ᱢᱮᱱᱟᱜ ᱥᱮᱪᱮᱫ ᱛᱟᱞᱢᱟ ᱠᱚᱨᱮ ᱢᱟᱱᱟᱣ ᱵᱟᱛᱟᱣ ᱦᱩᱭᱩᱜ ᱠᱟᱱᱟ ᱾

==ᱨᱟᱫᱷᱟᱠᱨᱩᱥᱱᱚᱱ ᱟᱜ ᱠᱷᱟᱴᱚ ᱡᱤᱭᱚᱱ ᱪᱩᱨᱤᱛ==
[[File:Photograph of Sarvepalli Radhakrishnan presented to First Lady Jacqueline Kennedy in 1962.jpg|thumb|ᱨᱟᱫᱷᱟᱠᱨᱩᱥᱱᱚᱱ]]ᱨᱟᱫᱷᱟᱠᱨᱩᱥᱱᱚᱱ ᱫᱚ ᱑᱘᱘᱘ ᱥᱟᱞᱮ ᱥᱮᱯᱴᱮᱢᱵᱚᱨ ᱕ ᱢᱟᱺᱦᱤᱛ ᱦᱤᱞᱚᱜ ᱢᱟᱰᱨᱟᱥ ᱨᱮᱭᱟᱜ ᱛᱤᱨᱩᱛᱛᱟᱬᱤ ᱟᱹᱛᱩ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱟᱡᱤᱡ ᱡᱟᱱᱟᱢ ᱵᱟᱵᱟ ᱟᱜ [[ᱧᱩᱛᱩᱢ]] ᱫᱚ ᱵᱤᱨᱥᱣᱟᱢᱤ ᱯᱩᱨᱳᱦᱤᱛ ᱞᱮᱠᱟ ᱠᱟᱹᱢᱤ ᱠᱟᱛᱮ ᱡᱤᱭᱚᱱ ᱮ ᱪᱟᱞᱟᱣ ᱮᱫ ᱛᱟᱦᱮᱸᱱ ᱾ ᱨᱟᱫᱷᱟᱠᱨᱩᱥᱱᱚᱱ ᱫᱚ ᱵᱷᱮᱞᱞᱚᱨ ᱨᱮᱭᱟᱜ ᱵᱩᱨᱦᱤᱡᱽ ᱵᱤᱨᱫᱟᱹᱜᱟᱲ ᱠᱷᱚᱱ ᱮᱱᱴᱨᱟᱱᱥ ᱟᱨ ᱮᱯ. ᱮ., ᱢᱟᱰᱨᱟᱥ ᱨᱮᱭᱟᱜ ᱠᱮᱨᱮᱥᱛᱟᱱ ᱵᱤᱨᱫᱟᱹᱜᱟᱲ ᱠᱷᱚᱱ ᱥᱟᱱᱟᱥ ᱨᱮ ᱚᱱᱚᱨᱥ ᱥᱟᱶᱛᱮ ᱯᱩᱭᱞᱩ ᱴᱷᱟᱶ ᱟᱢᱮᱴ ᱠᱟᱛᱮ ᱥᱚᱱᱮᱨ, ᱟᱨ ᱢᱟᱰᱨᱟᱥ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱥᱟᱱᱟᱥ ᱪᱮᱛᱟᱱ ᱨᱮ ᱯᱩᱭᱞᱩ ᱴᱷᱟᱶ ᱟᱢᱮᱴ ᱠᱟᱛᱮ ᱮᱢ. ᱮ. ᱦᱚᱸᱭ ᱥᱟᱹᱛ ᱞᱮᱜ-ᱟ ᱾ ᱯᱟᱲᱦᱟᱣ ᱛᱟᱭᱚᱢ ᱑᱙᱐᱙ ᱥᱟᱞᱮᱨᱮ ᱢᱟᱰᱨᱟᱥ ᱨᱮ ᱯᱨᱮᱥᱤᱰᱮᱱᱥᱤ ᱵᱤᱨᱫᱟᱹᱜᱟᱲ ᱨᱮ ᱢᱟᱪᱮᱛ ᱞᱮᱠᱟᱛᱮ ᱪᱟᱹᱠᱨᱤ ᱡᱤᱭᱚᱱ ᱮ ᱮᱛᱚᱦᱚᱵ ᱞᱮᱜ-ᱟ ᱾ ᱤᱱᱟᱹ ᱛᱟᱭᱚᱢ ᱥᱮᱨᱱᱟ ᱥᱚᱭᱫᱟᱯᱮᱴ ᱨᱮ ᱢᱮᱱᱟᱜ ᱴᱤᱪᱚᱨᱥ ᱵᱤᱨᱫᱟᱹᱜᱟᱲ ᱠᱷᱚᱱ ᱮᱞ. ᱴᱤ. ᱦᱚᱸᱭ ᱯᱩᱨᱟᱹᱣ ᱥᱟᱹᱛ ᱞᱮᱜ-ᱟ ᱾

ᱯᱨᱮᱥᱤᱰᱮᱱᱥᱤ ᱵᱤᱨᱫᱟᱹᱜᱟᱲ ᱨᱮ ᱛᱤᱱᱟᱹᱝ ᱥᱮᱨᱢᱟᱭ ᱠᱟᱹᱢᱤ ᱠᱮᱫ ᱛᱟᱭᱚᱢ ᱢᱚᱦᱤᱥᱩᱨ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭᱟᱜ ᱥᱟᱱᱟᱥ ᱯᱟᱦᱴᱟ ᱨᱮ ᱢᱩᱬᱩᱛ ᱢᱟᱪᱮᱛ ᱴᱷᱟᱶ ᱠᱷᱟᱹᱞᱤ ᱜᱮ ᱛᱟᱦᱮᱸ ᱠᱟᱱ ᱠᱷᱟᱹᱛᱤᱨ ᱢᱟᱞᱟᱭ ᱟᱜ ᱱᱮᱦᱚᱨ ᱫᱟᱨᱟᱭ ᱛᱮ ᱩᱱᱤ ᱚᱸᱰᱮᱭ ᱥᱮᱞᱮᱫ ᱞᱮᱱᱟ ᱾ ᱑᱙᱒᱑ ᱥᱟᱞᱮᱨᱮ ᱠᱚᱞᱠᱟᱛᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱥᱟᱱᱟᱥ ᱢᱟᱪᱮᱛ ᱞᱮᱠᱟᱛᱮ ᱥᱮᱞᱮᱫ ᱮ ᱦᱟᱛᱟᱣ ᱠᱮᱜ-ᱟ ᱾ ᱵᱟᱹᱭ-ᱵᱟᱹᱭ ᱛᱮ ᱟᱡᱟᱜ ᱢᱟᱹᱱ ᱵᱷᱟᱨᱚᱛ ᱨᱮ ᱵᱟᱹᱲᱛᱤ ᱤᱫᱤ ᱮᱱᱟ ᱾ ᱠᱚᱞᱠᱟᱛᱟ ᱨᱤᱱ ᱦᱚᱲ ᱩᱱᱤ ᱟᱹᱰᱤ ᱵᱟᱹᱲᱛᱤ ᱠᱚ ᱠᱩᱥᱤ ᱟᱫᱮᱭᱟ ᱾ 

᱑᱙᱒᱖ ᱥᱟᱞᱮᱨᱮ ᱦᱟᱵᱷᱟᱨᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱥᱟᱯᱲᱟᱣ ᱞᱮᱱ ᱡᱮᱜᱮᱛᱤᱭᱟᱹ ᱥᱟᱱᱟᱥ ᱠᱚᱸᱜᱨᱮᱥ ᱯᱟᱦᱴᱟ ᱠᱷᱚᱱ ᱵᱷᱟᱨᱚᱛ ᱨᱮᱭᱟᱜ ᱥᱟᱱᱟᱥ ᱮ ᱪᱟᱨᱪᱟ ᱞᱮᱜ-ᱟ ᱾ ᱑᱙᱓᱑ ᱥᱟᱞᱮᱨᱮ ᱟᱸᱫᱷᱨᱚ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱠᱩᱞᱯᱚᱛᱤ (Vice Chancellor) ᱟᱜ ᱴᱷᱟᱶ ᱯᱷᱟᱸᱠᱟ ᱜᱮ ᱛᱟᱦᱮᱸ ᱠᱟᱱ ᱠᱷᱟᱹᱛᱤᱨ ᱚᱱᱟ ᱴᱷᱟᱶ ᱞᱟᱹᱜᱤᱫ ᱥᱚᱵᱷᱟᱜ ᱞᱮᱠᱟ ᱠᱚ ᱩᱭᱦᱟᱹᱨ ᱠᱮᱫ ᱠᱷᱟ.ᱛᱤᱨ ᱠᱚᱞᱠᱟᱛᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭᱟᱜ ᱯᱨᱚᱯᱷᱮᱥᱚᱨ ᱯᱚᱫᱽ ᱵᱟᱹᱜᱤ ᱠᱟᱛᱮ ᱟᱸᱫᱷᱨᱚ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭᱟᱜ ᱠᱩᱞᱯᱚᱛᱤ ᱴᱷᱟᱶ ᱨᱮ ᱴᱷᱟᱶ ᱮ ᱟᱢᱮᱴ ᱠᱮᱫ-ᱟ ᱾ ᱑᱙᱓᱙ ᱥᱟᱞᱮᱨᱮ ᱵᱟᱨᱟᱬᱚᱥᱤ ᱨᱮᱭᱟᱜ ᱦᱤᱱᱫᱩ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱭᱟᱨ ᱠᱩᱞᱯᱚᱛᱤ ᱴᱷᱟᱶ ᱠᱷᱟᱹᱞᱤ ᱜᱮ ᱛᱟᱦᱮᱸ ᱠᱟᱱ ᱠᱷᱟᱹᱛᱤᱨ ᱢᱚᱦᱟᱛᱢᱟ ᱜᱟᱺᱫᱷᱤ ᱭᱟᱜ ᱫᱤᱥ ᱦᱩᱫᱤᱥ ᱞᱮᱠᱟᱛᱮ ᱢᱚᱫᱚᱱ ᱢᱚᱦᱚᱱ ᱢᱟᱞᱚᱵᱭᱚ ᱟᱜ ᱱᱮᱦᱚᱸᱨ ᱞᱮᱠᱟᱛᱮ ᱩᱱᱤ ᱱᱚᱶᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱦᱚᱸ ᱠᱩᱞᱯᱚᱛᱤ ᱞᱮᱠᱟᱛᱮ ᱥᱮᱞᱮᱫ ᱮ ᱦᱟᱛᱟᱣ ᱞᱮᱜ-ᱟ ᱾ 

᱑᱙᱔᱙ ᱥᱟᱞᱮᱨᱮ ᱵᱷᱟᱨᱚᱛ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱡᱚᱵᱟᱦᱚᱨᱞᱟᱞ ᱟᱜ ᱱᱮᱦᱚᱸᱨ ᱞᱮᱠᱟᱛᱮ ᱩᱱᱤ ᱨᱩᱥᱤᱭᱟ ᱨᱤᱱᱤᱡ ᱨᱟᱥᱴᱨᱚᱫᱩᱛ ᱞᱮᱠᱟᱛᱮ ᱦᱚᱸᱭ ᱵᱟᱪᱷᱚᱱ ᱮᱱᱟ ᱾ ᱟᱨ ᱚᱠᱥᱯᱷᱚᱨᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱥᱟᱱᱟᱥ ᱢᱟᱪᱮᱛ ᱞᱮᱠᱟᱛᱮ ᱠᱟᱹᱢᱤ ᱨᱮᱭᱟᱜ ᱫᱟᱣ ᱮ ᱟᱢᱮᱴ ᱠᱮᱜ-ᱟ ᱾ ᱨᱩᱥ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱥᱴᱟᱞᱤᱱ ᱥᱟᱶ ᱦᱚᱸ ᱟᱡᱟᱜ ᱟᱹᱰᱤ ᱜᱟᱺᱦᱤᱨ ᱥᱟᱹᱜᱟᱹᱭ ᱛᱟᱦᱮᱸ ᱠᱟᱱᱟ ᱾ ᱑᱙᱕᱒ ᱥᱟᱞᱮᱨᱮ ᱵᱷᱟᱨᱚᱛ ᱨᱤᱱᱤᱡ ᱢᱟᱲᱛᱮ ᱫᱤᱥᱚᱢ ᱜᱚᱢᱠᱮ ᱟᱜ ᱴᱷᱟᱶ ᱟᱢᱮᱴ ᱞᱟᱹᱜᱤᱫ ᱨᱩᱥ ᱮ ᱵᱟᱹᱜᱤᱭᱟᱫ-ᱟ ᱾ ᱨᱩᱥ ᱵᱟᱹᱜᱤᱭᱟᱜ ᱚᱠᱛᱚ ᱨᱮ ᱥᱴᱟᱞᱤᱱ ᱮ ᱢᱮᱱ ᱞᱮᱜ-ᱟ, ᱨᱟᱫᱷᱟᱠᱨᱩᱥᱱᱚᱱ ᱫᱚ ᱢᱤᱫ ᱤᱱᱠᱟᱹᱱ ᱫᱤᱥᱚᱢ ᱫᱩᱞᱟᱹᱲᱤᱭᱟᱹ ᱫᱚᱭ ᱵᱟᱝ ᱠᱟᱱᱟ ᱾ ᱟᱡᱟᱜ ᱚᱱᱛᱚᱨ ᱫᱚ ᱦᱟᱨᱠᱮᱛ ᱮᱴᱠᱮᱴᱚᱬᱮ ᱨᱮ ᱢᱮᱱᱟᱜ ᱠᱚ ᱫᱤᱥᱚᱢ ᱦᱚᱲ ᱞᱟᱹᱜᱤᱫ ᱟᱴᱮᱫ ᱜᱮᱭᱟ ᱾ 

᱑᱙᱕᱒ ᱠᱷᱚᱱ ᱑᱙᱖᱒ ᱫᱷᱟᱹᱵᱤᱡ ᱢᱟᱲᱛᱮ ᱫᱤᱥᱚᱢ ᱜᱚᱢᱠᱮ ᱞᱮᱠᱟᱠᱮᱭ ᱠᱟᱹᱢᱤ ᱠᱮᱫ ᱛᱟᱭᱚᱢ ᱑᱙᱖᱒ ᱥᱟᱞ ᱢᱮ ᱑᱒ ᱢᱟᱺᱦᱤᱛ ᱦᱤᱞᱚᱜ ᱵᱷᱟᱨᱚᱛ ᱨᱤᱱᱤᱡ ᱫᱚᱥᱟᱨ ᱫᱤᱥᱚᱢ ᱜᱚᱢᱠᱮ ᱞᱮᱠᱟᱛᱮ ᱨᱟᱡᱮᱸᱫᱽᱨᱚ ᱯᱨᱚᱥᱟᱫᱽ ᱤᱡ ᱩᱛᱚᱨᱫᱟᱭᱟᱫᱽ ᱞᱮᱠᱟᱛᱮ ᱨᱟᱫᱷᱟᱠᱩᱥᱱᱚᱱ ᱫᱚᱭ ᱥᱮᱞᱮᱫ ᱮᱱᱟ ᱾ ᱑᱙᱖᱓ ᱨᱮ ᱤᱸᱜᱽᱞᱚᱸᱰ ᱨᱮᱭᱟᱜ ᱡᱚᱛᱚ ᱠᱷᱚᱱ ᱪᱮᱛᱟᱱ ᱥᱤᱨᱯᱷᱟᱹ Order of merit ᱢᱟᱹᱱ ᱛᱮᱠᱚ ᱧᱩᱢ ᱦᱟᱞᱟᱝ ᱠᱮᱫᱮᱭᱟ ᱾  

===ᱵᱚᱸᱜᱟ ᱫᱤᱥᱚᱢ===
᱑᱙᱖᱗ ᱥᱟᱞᱮᱨᱮ ᱫᱤᱥᱚᱢ ᱜᱚᱢᱠᱮ ᱴᱷᱟᱶ ᱠᱷᱚᱱ ᱫᱚ ᱵᱤᱫᱟᱹᱭ ᱮ ᱦᱟᱛᱟᱣ ᱠᱮᱜ-ᱟ ᱾ ᱑᱙᱗᱕ ᱥᱟᱞᱮᱨᱮ ᱑᱖ ᱢᱟᱺᱦᱤᱛ ᱦᱤᱞᱚᱜ ᱘᱖ ᱥᱮᱨᱢᱟ ᱩᱢᱮᱨ ᱨᱮ ᱥᱟᱱᱟᱢ ᱵᱷᱟᱨᱚᱛᱤᱭᱟᱹ ᱠᱚ ᱫᱩᱠ ᱫᱟᱨᱦᱟ ᱨᱮ ᱵᱚᱦᱮᱞ ᱚᱴᱚ ᱠᱟᱛᱮ ᱡᱟᱭᱡᱩᱜᱽ ᱞᱟᱹᱜᱤᱫ ᱮ ᱡᱤᱨᱟᱹᱣ ᱥᱟᱹᱨᱤ ᱮᱱᱟ ᱾ 

ᱨᱟᱫᱷᱟᱠᱨᱩᱥᱱᱚᱱ ᱫᱚ ᱢᱤᱫ ᱜᱮᱭᱟᱱ ᱛᱮ ᱯᱮᱨᱮᱡ ᱥᱟᱨᱮᱲ ᱦᱚᱲ ᱮ ᱛᱟᱦᱮᱸ ᱠᱟᱱᱟ ᱾ ᱵᱷᱟᱨᱚᱛ ᱠᱷᱚᱱ ᱟᱨᱵᱟᱝ ᱫᱷᱟᱹᱨᱛᱤ ᱨᱮᱭᱟᱜ ᱟᱹᱵᱤ ᱞᱮᱠᱟᱱ ᱫᱤᱥᱚᱢ ᱠᱷᱚᱱ ᱩᱱᱤ ᱟᱹᱰᱤ ᱟᱭᱱᱟ ᱢᱟᱹᱱ ᱢᱟᱱᱚᱛ ᱥᱤᱨᱯᱷᱟᱹ ᱛᱮᱭ ᱧᱩᱢ ᱦᱟᱞᱟᱝ ᱟᱠᱟᱱᱟ ᱾ ᱥᱟᱱᱟᱥ ᱥᱟᱶ ᱡᱩᱲᱟᱹᱭ ᱟᱹᱰᱤ ᱟᱭᱢᱟ ᱞᱮᱠᱟᱱ ᱯᱩᱛᱷᱤ ᱠᱚᱭ ᱯᱟᱲᱦᱟᱣ ᱟᱠᱟᱜ-ᱟ ᱾ ᱩᱱᱤ ᱵᱷᱟᱨᱚᱛ ᱨᱮᱭᱟᱜ ᱨᱩᱯ ᱨᱚᱝ ᱮ ᱢᱟᱨᱥᱟᱞ ᱚᱴᱚ ᱟᱠᱟᱜ-ᱟ ᱾ 

ᱡᱮᱜᱮᱛ ᱨᱮᱭᱟᱜ ᱟᱹᱰᱤ ᱴᱷᱟᱶᱨᱮ ᱵᱷᱟᱨᱚᱛ ᱨᱮᱭᱟᱜ ᱞᱟᱯᱷᱟᱝ ᱴᱷᱟᱶ ᱮ ᱛᱟᱨᱪᱟ ᱚᱴᱚ ᱟᱠᱟᱜ-ᱟ ᱟᱨ ᱵᱷᱟᱨᱚᱛ ᱪᱮᱛᱟᱱ ᱨᱮ ᱡᱮᱜᱮᱛᱵᱟᱹᱥᱤ ᱠᱚᱣᱟᱜ ᱩᱭᱦᱟᱹᱨ ᱟᱹᱨᱩᱯᱷᱮᱨᱟᱣ ᱨᱮ ᱜᱚᱲᱚ ᱥᱚᱦᱚᱫ ᱮ ᱮᱢ ᱟᱠᱟᱜ-ᱟ ᱾ ᱢᱤᱫ ᱢᱟᱪᱮᱛ ᱞᱮᱠᱟᱛᱮ ᱟᱡᱟᱜ ᱠᱟᱹᱢᱤ ᱡᱤᱭᱚᱱ ᱮᱛᱚᱦᱚᱵ ᱠᱟᱛᱮ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱴᱷᱟᱶ ᱮ ᱥᱟᱡᱟᱣ ᱥᱚᱵᱷᱟ ᱟᱠᱟᱫ ᱠᱷᱟᱹᱛᱤᱨ ᱢᱟᱪᱮᱛ ᱠᱚ ᱢᱟᱹᱱ ᱢᱟᱱᱚᱛ ᱟᱠᱚ ᱞᱟᱜᱤᱫ ᱟᱡᱟᱜ ᱡᱟᱱᱟᱢ ᱢᱦᱟ ᱫᱚ ᱢᱟᱪᱮᱛ ᱢᱟᱦᱟ ᱞᱮᱠᱟᱛᱮ ᱢᱟᱱᱟᱣ ᱞᱟᱹᱜᱤᱫ ᱩᱱᱤ ᱫᱟᱣ ᱮ ᱮᱢ ᱞᱮᱜ-ᱟ ᱾ ᱵᱷᱟᱨᱚᱛ ᱥᱚᱨᱠᱟᱨ ᱚᱱᱟ ᱟᱯᱱᱟᱨ ᱠᱟᱛᱮ ᱩᱱᱤ ᱠᱷᱟᱞᱤ ᱢᱟᱹᱱ ᱮ ᱪᱟᱞ ᱠᱟᱣᱟ ᱫᱮᱭᱟ ᱚᱱᱟ ᱥᱩᱢᱩᱝ ᱫᱚ ᱵᱟᱝ-ᱟ, ᱵᱷᱟᱨᱚᱛ ᱨᱮᱭᱟᱜ ᱢᱟᱪᱮᱛ ᱨᱤᱛ ᱮ ᱢᱟᱹᱱ ᱢᱟᱱᱚᱛ ᱟᱠᱟᱜ-ᱟ ᱾ 

===ᱢᱟᱪᱮᱛ ᱟᱜ ᱴᱷᱟᱶ===
ᱵᱷᱟᱨᱚᱛ ᱫᱤᱥᱚᱢ ᱨᱮ ᱢᱟᱪᱮᱛ ᱠᱚᱣᱟᱜ ᱴᱷᱟᱶ ᱫᱚ ᱟᱹᱰᱤ ᱜᱮ ᱪᱮᱛᱟᱱ ᱨᱮ ᱾ ᱜᱩᱨᱩ ᱵᱟᱹᱠᱷᱩᱞ ᱨᱮ ᱯᱟᱹᱴᱷᱩᱣᱟᱹ ᱠᱤᱠᱚ ᱚᱞ ᱨᱟᱲᱦᱟᱣᱜ ᱠᱟᱱ ᱛᱟᱦᱮᱸᱱ ᱾ ᱜᱩᱨᱩ ᱴᱷᱮᱱ ᱠᱷᱚᱱ ᱜᱮᱭᱟᱱ ᱟᱢᱮᱴ ᱠᱟᱛᱮ ᱩᱱᱠᱩ ᱟᱠᱚᱣᱟᱜ ᱵᱟᱹᱜᱮᱭᱟᱱ ᱧᱩᱛᱟᱹᱛ ᱠᱚ ᱥᱟᱦᱟ ᱜᱤᱰᱤ ᱠᱟᱜ ᱠᱟᱱ ᱛᱟᱦᱮᱸᱱ ᱾

ᱯᱟᱹᱴᱷᱩᱣᱟᱹ ᱠᱚᱣᱟᱜ ᱵᱟᱹᱜᱮᱭᱟᱱ ᱨᱩᱯ ᱧᱩᱛᱟᱹᱛ ᱥᱟᱦᱟ ᱜᱤᱰᱤ ᱠᱟᱛᱮ ᱜᱮᱭᱟᱱ ᱨᱩᱯ ᱢᱟᱨᱥᱟᱞ ᱪᱟᱞ ᱟᱠᱚ ᱨᱮ ᱱᱟᱪᱮᱛ ᱠᱚ ᱡᱤᱛᱠᱟᱹᱨ ᱠᱚ ᱟᱢᱮᱴ ᱟᱠᱟᱜ-ᱟ ᱾ 

ᱡᱚᱛᱚ ᱥᱮᱨᱢᱟ ᱜᱮ ᱨᱟᱫᱷᱟᱛᱨᱩᱥᱱᱚᱱ ᱟᱜ ᱥᱚᱱᱚᱛ ᱡᱟᱱᱟᱢ ᱢᱟᱦᱟ ᱫᱚ ᱢᱟᱪᱮᱛ ᱢᱟᱦᱟ ᱞᱮᱠᱟᱛᱮ ᱢᱟᱱᱟᱣ ᱫᱟᱨᱟᱭ ᱛᱮ ᱨᱟᱫᱷᱟᱠᱨᱩᱥᱱᱚᱱ ᱫᱚ ᱟᱹᱰᱤ ᱢᱟᱹᱱ ᱢᱟᱱᱚᱛ ᱜᱮᱭ ᱪᱟᱞᱚᱜ ᱠᱟᱱᱟ ᱾ ᱩᱱᱤ ᱫᱚ ᱥᱟᱹᱨᱤ ᱛᱮᱦᱚᱸ ᱢᱤᱫ ᱢᱟᱪᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱢᱟᱦᱟᱢᱟᱱᱣᱟ ᱟᱜ ᱟᱲᱟᱝ ᱞᱮᱠᱟᱛᱮ "He who by reanimating the old can gain knowledge of the new is fit to be a teacher." ᱩᱱᱤ ᱢᱟᱦᱟ ᱢᱟᱱᱣᱟ ᱟᱜ ᱡᱤᱭᱟᱹᱛ ᱟᱲᱟᱝ ᱨᱟᱫᱷᱟᱠᱨᱩᱥᱱᱚ ᱴᱷᱮᱱ ᱡᱚ-ᱵᱟᱦᱟ ᱟᱠᱟᱱᱟ ᱾ 

ᱟᱡᱟᱜ ᱵᱟᱹᱢᱩᱪᱟᱹᱫ ᱜᱩᱱ ᱛᱟᱦᱮᱸ ᱠᱟᱣᱟ ᱾ ᱟᱡᱟᱜ ᱜᱮᱭᱟᱱ ᱢᱟᱹᱱ ᱫᱮᱠᱷᱟᱣ ᱟᱹᱪᱩᱨ ᱫᱚ ᱢᱚᱴᱷᱮ ᱜᱮ ᱵᱟᱭ ᱠᱩᱥᱤᱭᱟᱜ ᱛᱟᱦᱮᱸᱫ ᱾ ᱟᱡᱟᱜ ᱠᱷᱟᱴᱚ ᱥᱚᱫᱚᱨ ᱫᱚ ᱩᱱᱤ ᱢᱚᱴᱷᱮ ᱵᱟᱭ ᱦᱤᱫᱤᱡᱚᱜ ᱛᱟᱦᱮᱸᱫ ᱾ ᱩᱱᱤ ᱱᱚᱶᱟ ᱫᱚ ᱟᱹᱰᱤ ᱵᱷᱟᱹᱜᱤ ᱞᱮᱠᱟᱭ ᱵᱟᱰᱟᱭ ᱛᱟᱦᱮᱸᱱ ᱫᱟᱲᱮ ᱟᱨ ᱚᱫᱷᱩᱠᱟᱨ ᱨᱮᱭᱟᱜ ᱫᱚ ᱛᱷᱚᱭ ᱜᱮ ᱵᱟᱹᱱᱩᱜ ᱟᱱᱟ ᱾ ᱜᱚᱨᱚᱵᱽ ᱨᱮᱭᱟᱜ ᱫᱟᱱᱟᱯᱟᱞ ᱞᱟᱛᱟᱨ ᱨᱮ ᱥᱟᱹᱨᱤ ᱛᱮᱫ ᱩᱠᱩ ᱠᱟᱛᱮ ᱛᱟᱦᱮᱸᱱ ᱫᱚ ᱩᱱᱤᱭ ᱦᱤᱨᱠᱟᱹ ᱟᱜ ᱠᱟᱱ ᱛᱟᱦᱮᱸᱱ ᱾ 

ᱢᱟᱪᱮᱛ ᱫᱚ ᱫᱷᱚᱨᱱᱚ ᱣᱟᱜ ᱨᱩᱯ ᱠᱟᱱᱟ ᱾ ᱟᱡᱟᱜ ᱛᱷᱩᱢ ᱛᱮ ᱯᱟᱹᱴᱷᱩᱣᱟᱹ ᱢᱟᱱᱣᱟᱨᱤ ᱜᱩᱱ ᱮ ᱟᱢᱮᱴ ᱫᱟᱲᱮ ᱡᱟᱝ-ᱟ ᱾ ᱢᱟᱪᱮᱛ ᱫᱟᱭᱟ ᱜᱮ ᱯᱟᱹᱴᱷᱩᱣᱟᱹ ᱫᱚ ᱥᱟᱶᱛᱟ ᱨᱮ ᱞᱟᱯᱷᱟᱝ ᱴᱷᱟᱶ ᱨᱮᱭ ᱫᱩᱲᱩᱵ ᱚᱪᱚ ᱮᱭᱟ ᱾ ᱢᱟᱪᱮᱛ ᱢᱟᱹᱱ ᱫᱚ ᱯᱟᱹᱴᱷᱩᱣᱟᱹ ᱟᱜ ᱯᱟᱞᱟᱴ ᱠᱟᱱᱟ ᱾

==ᱵᱟᱨᱦᱮ ᱡᱚᱱᱚᱲ==
*''[http://www.unesco.org/new/en/education/themes/education-building-blocks/teacher-education/frequently-asked-and-questions/ World Teachers’ Day: why 5 October?]''
* [http://education.qld.gov.au/community/events/world-teachers-day.html Queensland (Australia) World Teachers' Day web site]


[[Category:!Main category]]
