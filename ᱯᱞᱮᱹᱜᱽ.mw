'''ᱢᱟᱦᱟᱢᱟᱨᱤ (Plague)'''

ᱱᱚᱣᱟ ᱫᱚ ᱢᱤᱫᱴᱟ.ᱝ ᱟ.ᱰᱤ ᱢᱟᱨᱟᱝ ᱵᱚᱛᱚᱨᱟᱱ ᱟᱡᱟᱨ ᱠᱟᱱᱟ ᱾ ᱱᱚᱣᱟ ᱟᱡᱟᱨ ᱫᱚ Pasteurella Pestis ᱧᱩᱛᱩᱢᱟᱱ virus ᱠᱚ ᱦᱚᱛᱮᱛᱮ ᱦᱩᱭᱩᱜᱼᱟ ᱾ ᱱᱚᱣᱟ ᱟᱡᱟᱨ ᱦᱚᱸ ᱯᱮ ᱞᱮᱠᱟᱱᱟ ᱾ ᱱᱚᱣᱟ ᱠᱚ ᱫᱚ 1. Bubunic Plague, 2. Pneumonic Plague, 3. Septicaemic Plague.

᱑. Bubonic Plague ᱛᱮᱫᱚ ᱨᱩᱣᱟ. ᱦᱟ.ᱡᱩᱜ ᱥᱟᱶ ᱥᱟᱶᱛᱮ Inguinal gland ᱠᱚ ᱯᱷᱩᱞᱟ.ᱣᱜ ᱛᱮ ᱦᱟ.ᱜᱥᱩᱣᱟ ᱾ 

᱒. Pneumonic Plague ᱛᱮ ᱫᱚ ᱦᱚᱭ ᱫᱷᱩᱱᱩᱠᱟ.ᱣ ᱠᱚᱲ (Lung) ᱨᱮ ᱵᱮᱢᱟᱨ ᱥᱟᱥᱟᱵᱼᱟ ᱾ ᱚᱱᱟᱛᱮ ᱨᱩᱣᱟ. ᱥᱟᱶ ᱠᱷᱩᱜ, ᱠᱚᱲᱟᱢ ᱦᱟ.ᱥᱩ, ᱮᱢᱟᱱ ᱠᱚ ᱧᱟᱧᱟᱢᱟ ᱾ ᱠᱷᱩᱜ ᱥᱟᱶ ᱢᱟᱭᱟᱢ ᱦᱚᱸ ᱚᱰᱚᱠᱚᱜᱼᱟ ᱾ 

᱓. Septicaemic Plague ᱨᱮ ᱫᱚ virus ᱠᱚ ᱦᱚᱲᱟᱜ ᱢᱟᱭᱟᱢ ᱠᱚ ᱦᱟᱢᱞᱟᱭᱟ ᱾ ᱱᱚᱣᱟ ᱛᱮ ᱠᱷᱟᱱ ᱦᱚᱲ ᱮ ᱞᱟᱸᱜᱟ ᱪᱟᱵᱟᱜᱼᱟ ᱾

==ᱚᱠᱟ ᱞᱮᱠᱟᱨᱮ ᱱᱚᱣᱟ ᱟᱡᱟᱨ ᱦᱩᱭᱩᱜᱼᱟ ==

ᱱᱚᱣᱟ ᱟᱡᱟᱨ ᱨᱤᱱ virus ᱫᱚ Ratflea (ᱢᱤᱫ ᱞᱮᱠᱟᱱ ᱟᱨᱟᱜ ᱨᱚ) ᱦᱚᱛᱮᱛᱮ ᱯᱟᱥᱱᱟᱣᱜᱼᱟ ᱾ ᱱᱚᱣᱟ ᱟᱡᱟᱨ ᱨᱤᱱ virus ᱫᱚ ᱥᱟᱨᱜᱟ ᱴᱷᱮᱱ ᱠᱚ ᱛᱟᱦᱮᱸᱱᱟ ᱾ ᱟᱡᱟᱨ ᱟᱠᱟᱱ ᱥᱟᱨᱜᱟ ᱱᱩᱠᱩ Ratflea ᱜᱮᱨ ᱞᱮᱠᱚ ᱠᱷᱟᱱ ᱱᱩᱠᱩ virus ᱠᱚ ᱟᱠᱚ ᱴᱷᱮᱱ ᱠᱚ ᱩᱪᱟ.ᱲᱚᱜᱼᱟ ᱾ ᱟᱨ ᱱᱩᱠᱩ Ratflea ᱵᱮᱥ ᱦᱚᱲ ᱠᱚ ᱜᱮᱨ ᱞᱮᱠᱚ ᱠᱷᱟᱱ ᱱᱚᱣᱟ ᱟᱡᱟᱨ ᱧᱟᱧᱟᱢᱟ ᱾ Pneumonic Plague ᱨᱮᱫᱚ ᱨᱩᱜᱤᱭᱟᱜ ᱟ.ᱪᱷᱤᱢ ᱠᱷᱩᱜ ᱞᱮᱠᱟᱛᱮ, ᱛᱷᱩ ᱠᱷᱟᱨᱟᱜ ᱦᱚᱛᱮᱛᱮ ᱴᱩᱰᱟ.ᱜ ᱯᱟᱥᱱᱟᱣ ᱠᱟᱛᱮ ᱱᱩᱠᱩ virus ᱮᱴᱟᱜ ᱦᱚᱲ ᱩᱪᱟ.ᱲ ᱟᱠᱚᱛᱮ ᱵᱮᱢᱟᱨ ᱯᱟᱥᱱᱟᱣᱜᱼᱟ ᱾
