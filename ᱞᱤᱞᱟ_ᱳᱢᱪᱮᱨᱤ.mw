{{Infobox person
| name                    = ᱞᱤᱞᱟ ᱳᱢᱪᱮᱨᱤ
| image                   = A portrait of Leela Omchery who will be presented with the Sangeet Natak Akademi Award for Traditional & Folk Music - Kerala by the President Dr. A.P.J Abdul Kalam in New Delhi on October 26, 2004.jpg
| imagesize               =
| caption                 =
| birth_date              = 1929
| birth_place             = Thiruvattar, Kanyakumari, India
| death_date              = 
| death_place             = 
| restingplace            =
| restingplacecoordinates =
| othername               =
| occupation              = ᱥᱮᱨᱮᱧᱤᱭᱟ.[[musicologist]], writer
| yearsactive             =
| spouse                  = [[Omchery N. N. Pillai]]
| domesticpartner         = 
| children                = 
| parents                 = 
| influences              = 
| influenced              =
| website                 = http://leelaomchery.org
| awards                  = [[Padmashri]]<br>[[Sangeet Natak Academi Award|Kendra Sangeet Natak Academy Award]]<br>Marunaadan Malayaali Award<br>Fellow – [[Kerala Sangeetha Nataka Akademi]]<br>Sangeeta Kulapathi<br>Sangeet Kovida<br>Kalaacharya<br>Sangeeta Sarva Bhouma
}}
''' ᱞᱤᱞᱟ ᱳᱢᱪᱮᱨᱤ ''' ᱫᱚ ᱥᱤᱧᱚᱛ  ᱠᱞᱟᱥᱤᱠᱟᱞ ᱥᱮᱨᱮᱧᱤᱭᱟ.,ᱥᱮᱨᱮᱧ ᱥᱟᱬᱮᱥᱤᱭᱟ. ᱟᱨ ᱚᱱᱚᱞᱤᱭᱟ. ᱠᱟᱱᱟᱭ ᱾ ᱟᱡᱟᱜ ᱫᱚ ᱠᱞᱟᱥᱤᱠᱟᱞ ᱮᱱᱮᱡ ᱮᱱᱮᱢ ᱨᱮ ᱧᱩᱛᱩᱢ ᱛᱟᱭ ᱢᱮᱱᱟᱜ-ᱟ ᱟᱨ ᱵᱷᱟᱨᱚᱛ ᱥᱚᱨᱠᱟᱨ ᱴᱷᱮᱱ ᱠᱷᱚᱱ ᱯᱚᱫᱽᱢᱚᱥᱨᱤ ᱥᱤᱨᱯᱷᱟ. ᱦᱚᱸᱭ ᱟᱢᱮᱴ ᱟᱠᱟᱫᱟ ᱾
== ᱡᱤᱭᱚᱱ ᱪᱤᱛᱟ.ᱨ ==
ᱳᱢᱪᱮᱨᱤ  ᱫᱚ ᱑᱙᱒᱙ ᱥᱟᱞ ᱢᱚᱱᱠᱳᱭᱤᱠᱠᱟᱞ ᱛᱷᱟᱨᱟᱵᱽᱫᱩ (Mankoyikkal tharavdu),ᱛᱷᱤᱨᱩᱵᱷᱚᱛᱛᱟᱨ (Thiruvattar),ᱠᱚᱱᱭᱟᱠᱩᱢᱟᱨᱤ ᱦᱚᱱᱚᱛ,ᱛᱟᱢᱤᱞ ᱱᱟᱡᱩ ᱨᱮ ᱡᱟᱱᱟᱢ ᱞᱮᱱᱟᱭ ᱾ ᱟᱬᱜᱟᱛ ᱡᱤᱭᱚᱱ ᱨᱮᱜᱮ ᱠᱚᱨᱱᱟᱴᱤᱠ ᱥᱮᱨᱮᱧ ᱜᱩᱨᱩ ᱠᱚᱴᱷᱮᱱ ᱠᱷᱚᱱ ᱥᱮᱨᱮᱧ ᱥᱮᱬᱟ ᱮᱦᱚᱵ ᱞᱮᱫᱟᱭ,ᱩᱱᱠᱩ ᱠᱚᱫᱚᱠᱚ ᱦᱩᱭᱩᱜ ᱠᱟᱱᱟ ᱛᱷᱤᱨᱩᱵᱷᱚᱛᱛᱟᱨ ᱟᱨᱩᱢᱩᱜᱷᱟᱢ ᱯᱤᱞᱟᱭᱤ ᱵᱷᱟᱜᱚᱵᱷᱚᱛᱷᱟᱨ  (Thiruvattar Arumugham Pillai Bhagavathar), ᱟᱡ ᱫᱟᱫᱟ ᱠᱚᱢᱩᱠᱟᱨᱟ ᱯᱩᱨᱩᱥᱳᱛᱷᱚᱢᱟᱱ (Kamukara Purushothaman),ᱡᱟᱦᱟᱸᱭ ᱢᱟᱞᱟᱭᱚᱢ ᱨᱤᱱ ᱧᱩᱢᱟᱱ ᱠᱞᱟᱥᱤᱠᱟᱞ ᱯᱞᱮ-ᱵᱮᱠ ᱥᱮᱨᱮᱧᱤᱭᱟ. ᱛᱟᱦᱮᱸ ᱠᱟᱱᱟ ᱾
ᱢᱤᱫ ᱥᱮᱨᱮᱧᱤᱭᱟ. ᱜᱷᱟᱨᱚᱸᱡᱽ ᱨᱮ ᱡᱟᱱᱟᱢ ᱞᱮᱱᱛᱮ ᱟᱡ ᱟᱭᱚ ᱟᱨ ᱜᱚᱲᱚᱢ-ᱵᱩᱰᱷᱤ ᱛᱤᱠᱤᱱ ᱴᱷᱮᱱ ᱠᱷᱚᱱ ᱥᱮᱨᱮᱧ ᱦᱩᱱᱟ.ᱨ ᱠᱚᱭ ᱥᱮᱬᱟ ᱤᱫᱤ ᱞᱮᱜ-ᱟ ᱾
ᱠᱚᱱᱭᱟᱠᱩᱢᱟᱨᱤ ᱨᱮ ᱯᱩᱭᱞᱩ ᱟᱥᱲᱟ ᱥᱮᱪᱮᱫ ᱛᱟᱭᱚᱢ,ᱠᱚᱨᱱᱟᱴᱤᱠ ᱥᱮᱨᱮᱧ ᱨᱮ ᱠᱩᱲᱤ ᱠᱚᱞᱮᱡᱽ,ᱛᱷᱤᱨᱩᱵᱚᱱᱛᱚᱯᱩᱨᱚᱢ (Thiruvananthapuram) ᱠᱷᱚᱱ ᱥᱚᱱᱮᱨ ᱥᱤᱠᱷᱱᱟ.ᱛ ᱥᱟ.ᱛ ᱞᱮᱜ-ᱟᱭ ᱾ ᱤᱱᱟ. ᱛᱟᱭᱚᱢ ᱯᱚᱸᱡᱟᱵᱽ ᱡᱮᱜᱮᱛ-ᱵᱤᱨᱫᱟ.ᱜᱟᱲ ᱠᱷᱚᱱ ᱦᱤᱱᱫᱩᱥᱛᱟᱱᱤ ᱥᱮᱨᱮᱧ ᱨᱮ ᱟᱨᱢᱤᱫ ᱥᱚᱱᱮᱨ ᱰᱤᱜᱽᱨᱤ ᱠᱚᱨᱟᱣ ᱞᱮᱜ-ᱟᱭ ᱾ ᱟ.ᱠᱤᱞᱢᱟᱱ ᱰᱤᱜᱽᱨᱤ ᱫᱚ ᱢᱮᱨᱩᱴ ᱡᱮᱜᱮᱛ-ᱵᱤᱨᱫᱟ.ᱜᱟᱲ ᱟᱨ ᱯᱤ.ᱮᱪ.ᱰᱤ (Phd) ᱰᱤᱜᱽᱨᱤ ᱫᱚ ᱫᱤᱞᱞᱤ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ ᱦᱟᱥᱚᱞ ᱟᱠᱟᱫ-ᱟᱭ ᱾
ᱚᱱᱟ ᱥᱟᱶᱛᱮ ᱛᱤᱢᱤᱱᱜᱟᱱ ᱠᱷᱟᱴᱚ-ᱠᱟ.ᱦᱱᱤ ᱠᱚᱦᱚᱸᱭ ᱚᱞ ᱟᱠᱟᱫᱟ ᱾
== ᱠᱮᱨᱤᱭᱚᱨ ==
ᱳᱢᱪᱮᱨᱤ ᱱᱤᱛᱝ ᱫᱚ ᱠᱟᱢᱩᱠᱚᱨᱟ ᱥᱠᱩᱞ ᱳᱯᱷ ᱢᱤᱸᱣᱡᱤᱠ (Kamukara School of Music),ᱠᱚᱨᱱᱟᱴᱚᱠ ᱨᱮ ᱯᱨᱳᱯᱷᱮᱥᱚᱨ ᱢᱮᱱᱟᱭᱟ,ᱟᱡ ᱫᱚ ᱟᱡ ᱫᱚ ᱰᱮᱱᱥ ᱟᱨ ᱠᱷᱚᱸᱫᱽᱨᱚᱸᱫ ᱯᱚᱲᱦᱚᱱ (Dance and Research Studies) ᱛᱷᱚᱱᱚᱛ ᱨᱮ ᱵᱟᱦᱟᱞ ᱟᱠᱟᱫᱮᱭᱟᱠᱚ ᱾ ᱛᱷᱤᱨᱩᱠᱚᱲᱟ ᱜᱩᱨᱩᱠᱩᱚᱢ ᱠᱚᱞᱮᱡᱽ (Trikalaa Gurukulam),ᱫᱤᱞᱞᱤ ᱨᱮ ᱯᱨᱳᱯᱷᱮᱥᱚᱨ ᱥᱟᱶᱛᱮ ᱯᱨᱤᱱᱥᱯᱟᱞ ᱠᱟ.ᱢᱤ ᱦᱚᱸᱭ ᱛᱚᱨᱟᱣ ᱟᱠᱟᱫᱟ ᱾ ᱫᱤᱞᱞᱤ,ᱠᱟᱞᱤᱨᱳᱴ,ᱵᱚᱢᱵᱮ,ᱱᱟᱞᱚᱸᱫᱟ,ᱠᱮᱨᱚᱲ,ᱵᱚᱨᱳᱫᱟ ᱮᱢᱟᱱ ᱡᱮᱜᱮᱛ-ᱵᱤᱨᱟ.ᱜᱟᱲ ᱨᱤᱱ ᱯᱤ.ᱮᱪ.ᱰᱤ, ᱮᱢ.ᱯᱷᱤᱞ ᱯᱟ.ᱴᱷᱩᱣᱟ.ᱠᱚ  ᱫᱤᱥᱟ-ᱩᱫᱩᱜ,ᱱᱚᱡᱚᱨ ᱠᱚ ᱞᱟ.ᱜᱤᱫ ᱦᱚᱸ ᱚᱱᱟ ᱡᱮᱜᱮᱛ-ᱵᱤᱨᱫᱟ.ᱜᱟᱲ ᱠᱚᱨᱮ ᱱᱮᱶᱛᱟ ᱟᱠᱟᱫᱮᱭᱟᱠᱚ ᱾
ᱚᱱᱟ ᱥᱟᱶᱛᱮ ᱥᱮᱨᱢᱟ ᱟᱲᱟᱝ(AIR),ᱥᱟᱜᱤᱧ-ᱧᱮᱱᱮᱞᱚᱢ,ᱤᱜᱽᱱᱳ(IGNOU),ᱢᱤᱱᱤᱥᱴᱨᱤ ᱳᱯᱷ ᱠᱚᱞᱪᱳᱨ, ᱟᱭᱤ.ᱥᱤ.ᱥᱤ.ᱟᱨ (ICCR), ᱟᱭᱤ.ᱡᱤ.ᱮᱱ.ᱥᱤ.ᱮ (IGNCA), ᱮᱥ.ᱮᱱ.ᱮ (SNA),ᱫᱤᱞᱞᱤ ᱠᱚᱨᱮ ᱵᱳᱨᱰ ᱥᱚᱦᱮᱫ ᱦᱚᱸ ᱛᱟᱦᱮᱸ/ᱠᱟ.ᱢᱤ ᱟᱠᱟᱫ-ᱟᱭ ᱾
== ᱥᱤᱨᱯᱷᱟ. ᱟᱨ ᱢᱟ.ᱱᱠᱚ ==
* ᱒᱐᱐᱙ ᱥᱟᱞ ᱨᱮ,ᱯᱚᱫᱽᱢᱚᱥᱨᱤ ᱟᱱᱟᱨᱰ- ᱥᱤᱧᱚᱛ ᱥᱚᱨᱠᱟᱨ ᱯᱟᱦᱴᱟ ᱠᱷᱚᱱ ᱾
*  ᱒᱐᱐᱓ ᱥᱟᱞ ᱨᱮ, ᱨᱮᱱᱫᱨᱚ ᱥᱚᱝᱜᱤᱛ ᱱᱟᱴᱚᱠ ᱮᱠᱟᱰᱮᱢᱤ ᱟᱣᱟᱨᱰ-- ᱟᱡᱟᱜ ᱞᱟᱠᱪᱟᱨ ᱥᱮᱨᱮᱧ ᱟᱨ  ᱠᱮᱨᱚᱲᱤ ᱥᱮᱨᱮᱧ ᱮᱱᱮᱢ ᱞᱟ.ᱜᱤᱫ ᱾
* ᱒᱐᱐᱘ ᱥᱟᱞ ᱫᱤᱞᱞᱤ ᱨᱮ, ᱢᱚᱨᱩᱱᱟᱫᱟᱱ ᱢᱟᱞᱟᱭᱟᱞᱤ ᱟᱣᱟᱨᱰ-- ᱟᱡᱟᱜ ᱞᱟᱠᱪᱟᱨ ᱥᱮᱨᱮᱧ ᱟᱨ ᱦᱩᱱᱟ.ᱨ ᱮᱱᱮᱢ ᱞᱟ.ᱜᱤᱫ ᱾
* ᱒᱐᱐᱓ ᱥᱟᱞ ᱨᱮ, ᱥᱚᱝᱜᱤᱛᱟ ᱠᱩᱲᱚᱯᱚᱛᱷᱤ ᱥᱤᱨᱯᱷᱟ. --ᱠᱚᱲᱟᱫᱚᱨᱯᱚᱱ,ᱠᱮᱨᱚᱲ ᱠᱷᱚᱱ ᱾
* ᱒᱐᱐᱓ ᱥᱟᱞ ᱨᱮ, ᱥᱚᱝᱜᱤᱛᱟ ᱠᱳᱵᱤᱛᱟ ᱥᱤᱨᱯᱷᱟ.-- ᱜᱟᱭᱚᱛᱨᱤ ᱯᱷᱟᱭᱤᱱ ᱟᱨᱴᱥ,ᱫᱤᱞᱞᱤ ᱠᱷᱚᱱ ᱾
*
== ᱱᱤᱡᱚᱨ ᱡᱤᱭᱚᱱ ==
ᱞᱤᱞᱟ ᱫᱚ ᱫᱤᱞᱞᱤ ᱨᱮᱱ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱳᱢᱪᱮᱨᱤ ᱮᱱ.ᱮᱱ ᱯᱤᱞᱟᱭᱤ ([[:en:Omchery N. N. Pillai]]) ᱥᱟᱶᱮ ᱵᱟᱯᱞᱟ ᱞᱮᱱᱟ ᱾ ᱟᱠᱤᱱ ᱨᱤᱱ ᱫᱚ ᱵᱟᱨᱭᱟ ᱜᱤᱫᱟ.ᱨ ᱢᱤᱫ ᱫᱚ ᱮᱥ.ᱰᱤ ᱳᱢᱪᱮᱨᱤ (S.D. Omchery) ᱟᱨᱢᱤᱫ ᱫᱚ ᱫᱤᱯᱛᱤ ᱳᱢᱪᱮᱨᱤ ᱵᱷᱟᱞᱞᱟ ([[:en:Deepti Omchery Bhalla]]) ᱢᱮᱱᱟᱜ ᱠᱤᱱᱟ ᱾ ᱫᱤᱯᱛᱤ ᱫᱚ ᱢᱤᱫ ᱧᱩᱛᱩᱢᱟᱱ ᱠᱞᱟᱥᱤᱠᱟᱞ ᱰᱮᱱᱥᱚᱨ ᱠᱟᱱᱟᱭ ᱾
== ᱯᱷᱮᱰᱟᱛ ᱡᱚᱱᱚᱲ ==
https://en.wikipedia.org/wiki/Leela_Omchery
