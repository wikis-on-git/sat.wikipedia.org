'''ᱮᱛᱚᱢ ᱯᱨᱚᱫᱮᱥ''' ᱥᱮ '''ᱮᱛᱚᱢᱤᱭᱟᱹ ᱯᱨᱚᱫᱮᱥ''' ([[ᱛᱟᱢᱤᱞ ᱯᱟᱹᱨᱥᱤ|ᱛᱟᱢᱤᱞ]]: வட மாகாணம் ''ᱵᱷᱟᱴᱟ ᱢᱟᱠᱟᱱᱟᱢ'' ; [[ᱥᱤᱝᱦᱚᱞᱤ ᱯᱟᱹᱨᱥᱤ|ᱥᱤᱝᱦᱚᱞᱤ]]: උතුරු පළාත ''ᱩᱛᱩᱨᱩ ᱯᱟᱞᱟᱛᱟ'') ᱫᱚ [[ᱥᱨᱤᱞᱚᱝᱠᱟ]] ᱨᱮᱱᱟᱜ ᱢᱤᱫ [[ᱥᱨᱤᱞᱚᱝᱠᱟ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱠᱚ|ᱯᱨᱚᱫᱮᱥ]] ᱠᱟᱱᱟ, ᱱᱚᱶᱟ ᱯᱨᱚᱫᱮᱥ ᱜᱮ ᱥᱨᱤᱞᱚᱝᱠᱟ ᱨᱮᱱᱟᱜ ᱯᱳᱭᱞᱳ ᱛᱷᱚᱠ ᱨᱮᱭᱟᱜ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱠᱟᱱᱟ ᱾ ᱥᱨᱤᱞᱚᱝᱠᱟ ᱨᱮᱱᱟᱜ ᱯᱨᱚᱫᱮᱥ ᱠᱚ ᱑᱙ ᱥᱟᱭ ᱥᱮᱨᱢᱟ ᱠᱷᱚᱱ ᱜᱮ ᱛᱟᱦᱮ ᱠᱟᱱᱟ, ᱢᱮᱱᱠᱷᱟᱱ ᱑᱙᱘᱗ ᱥᱮᱨᱢᱟ ᱨᱮ ᱥᱨᱤᱞᱚᱝᱠᱟ ᱥᱚᱝᱵᱤᱫᱷᱟᱱ ᱨᱮᱱᱟᱜ ᱜᱮᱞᱯᱮ ᱥᱚᱝᱥᱚᱫᱤᱭᱟᱹ ᱯᱨᱚᱫᱮᱥᱤᱭᱟᱹ ᱠᱟᱭᱩᱱᱥᱤᱞ ᱮ ᱛᱷᱟᱯᱚᱱ ᱞᱮᱫᱼᱟ ᱚᱱᱟ ᱞᱟᱦᱟ ᱨᱮ ᱱᱚᱶᱟ ᱨᱮᱱᱟᱜ ᱪᱮᱫ ᱠᱟᱹᱱᱩᱱᱤᱭᱟᱹ ᱩᱯᱨᱩᱢ ᱵᱟᱝ ᱛᱟᱦᱮᱱ ᱠᱟᱱᱟ ᱾ ᱑᱙᱘᱘ ᱠᱷᱚᱱ ᱒᱐᱐᱖ ᱢᱩᱫ ᱨᱮ ᱱᱚᱶᱟ ᱯᱨᱚᱫᱮᱥ ᱥᱟᱢᱟᱝ ᱯᱨᱚᱫᱮᱥ ᱥᱟᱶ ᱢᱮᱥᱟ ᱠᱟᱛᱮᱡ ᱮᱛᱚᱢᱼᱥᱟᱢᱟᱝ ᱯᱨᱚᱫᱮᱥ ᱵᱮᱱᱟᱣ ᱦᱩᱭ ᱞᱮᱱᱟ ᱾ ᱯᱨᱚᱫᱮᱥ ᱨᱮᱱᱟᱜ ᱨᱟᱡᱽᱜᱟᱲ ᱫᱚ [[ᱡᱟᱯᱷᱱᱟ]] ᱥᱚᱦᱚᱨ ᱠᱟᱱᱟ ᱾ [[:en:Sri Lankan Civil War|ᱥᱨᱤᱞᱚᱝᱠᱟᱱ ᱜᱷᱟᱨᱚᱸᱡᱤᱭᱟᱹ ᱞᱟᱹᱰᱷᱟᱹᱭ]] ᱨᱮᱱᱟᱜ ᱡᱟᱹᱥᱛᱤ ᱜᱟᱱ ᱞᱟᱹᱰᱷᱟᱹᱭ ᱜᱮ ᱱᱚᱶᱟ ᱯᱨᱚᱫᱮᱥ ᱨᱮ ᱦᱩᱭ ᱞᱮᱱᱟ ᱾

==ᱱᱟᱜᱟᱢ==
[[File:Jaffna Royal family 280x190.jpg|left|thumb|250px|ᱡᱟᱯᱷᱱᱟ ᱨᱟᱡᱽ ᱜᱷᱟᱨᱚᱸᱡᱽ]]

ᱱᱟᱦᱟᱜ ᱫᱤᱱ ᱨᱮᱱᱟᱜ ᱮᱛᱚᱢ ᱯᱨᱚᱫᱮᱥ ᱫᱚ ᱩᱯᱚᱱᱤᱵᱮᱥ ᱚᱠᱛᱚ ᱞᱟᱦᱟ [[ᱡᱟᱯᱷᱱᱟ ᱨᱟᱡᱽ]] ᱨᱟᱡᱽ ᱨᱮᱱᱟᱜ ᱨᱟᱡᱽ ᱨᱮᱱᱟᱜ ᱴᱚᱴᱷᱟ ᱛᱟᱦᱮ ᱠᱟᱱᱟ ᱾ ᱚᱱᱟ ᱛᱟᱭᱚᱢ ᱱᱚᱶᱟ ᱫᱚ ᱯᱳᱨᱛᱩᱜᱤᱡᱽ, ᱰᱟᱪ ᱟᱨ ᱵᱨᱤᱴᱤᱥ ᱨᱟᱡᱽ ᱨᱮᱱᱟᱜ ᱩᱯᱚᱱᱤᱵᱮᱥ ᱛᱟᱦᱮ ᱠᱟᱱᱟ ᱾ ᱑᱘᱑᱕ ᱥᱮᱨᱢᱟ ᱨᱮ ᱵᱨᱤᱴᱤᱥ ᱜᱚᱴᱟ ᱥᱤᱞᱚᱱ ᱫᱤᱯ ᱨᱮᱱᱟᱜ ᱪᱟᱪᱞᱟᱣ (control) ᱮ ᱦᱟᱛᱟᱣ ᱞᱮᱫᱟ ᱾ ᱩᱱᱠᱩ ᱫᱤᱯ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱯᱮᱭᱟ ᱡᱟᱹᱛᱤ ᱜᱷᱟᱨᱚᱸᱡᱽ ᱨᱮᱠᱚ ᱦᱟᱹᱴᱤᱧ ᱞᱮᱫᱟ ᱱᱚᱶᱟ ᱠᱚ ᱫᱚ : ᱞᱳ ᱠᱟᱱᱴᱨᱤ ᱥᱤᱱᱦᱟᱞᱤᱥ, ᱠᱮᱱᱰᱤ ᱥᱤᱝᱦᱚᱞᱤᱥ ᱟᱨ ᱛᱟᱢᱤᱞ ᱾ ᱮᱛᱚᱢ ᱯᱨᱚᱫᱮᱥ ᱫᱚ ᱛᱟᱢᱤᱞ ᱥᱟᱥᱚᱱᱤᱭᱟᱹ ᱴᱚᱴᱷᱟ ᱨᱮᱱᱟᱜ ᱦᱟᱹᱴᱤᱧ ᱛᱟᱦᱮ ᱠᱟᱱᱟ ᱾ ᱑᱘᱓᱓ ᱥᱮᱨᱢᱟ ᱨᱮ ᱠᱳᱞᱵᱨᱩᱠᱼᱠᱮᱢᱨᱳᱱ ᱠᱚᱢᱤᱥᱚᱱ ᱨᱮᱱᱟᱜ ᱥᱩᱯᱟᱨᱤᱥ ᱞᱮᱠᱟᱛᱮ ᱜᱚᱴᱟ ᱫᱤᱯ ᱪᱟᱪᱞᱟᱣ ᱞᱟᱹᱜᱤᱫ ᱢᱤᱫ ᱥᱟᱥᱚᱱᱤᱭᱟᱹ ᱵᱮᱵᱚᱥᱛᱟ ᱵᱮᱱᱟᱣ ᱠᱟᱛᱮᱡ ᱚᱱᱟ ᱩᱢᱩᱞ ᱨᱮ ᱢᱚᱬᱮ ᱜᱚᱴᱟᱱ ᱯᱨᱚᱫᱮᱥ ᱵᱮᱱᱟᱣ ᱦᱩᱭ ᱞᱮᱱᱟ ᱾ ᱡᱟᱯᱷᱱᱟ ᱦᱚᱱᱚᱛ, [[ᱢᱟᱱᱱᱟᱨ ᱦᱚᱱᱚᱛ, ᱥᱨᱤᱞᱚᱝᱠᱟ|ᱢᱟᱱᱱᱟᱨ]] ᱱᱩᱵᱷᱟᱨᱟᱠᱟᱞᱟᱵᱷᱤᱭᱟ (ᱱᱮᱛᱟᱨ ᱫᱤᱱ ᱚᱱᱩᱨᱟᱫᱷᱟᱯᱩᱨᱟ ᱦᱚᱱᱚᱛ) ᱟᱨ ᱵᱷᱟᱱᱱᱤ ᱦᱚᱱᱚᱛ ᱤᱫᱤ ᱠᱟᱛᱮᱡ ᱮᱛᱚᱢ ᱯᱨᱚᱫᱮᱥ ᱵᱮᱱᱟᱣ ᱦᱩᱭ ᱞᱮᱱᱟ ᱾ ᱑᱘᱗᱓ ᱥᱮᱨᱢᱟ ᱨᱮ ᱱᱟᱶᱟ ᱜᱮ ᱵᱮᱱᱟᱣ ᱟᱠᱟᱱ [[ᱮᱛᱚᱢ ᱛᱟᱞᱢᱟ ᱯᱨᱚᱫᱮᱥ, ᱥᱨᱤᱞᱚᱝᱠᱟ|ᱮᱛᱚᱢ ᱛᱟᱞᱢᱟ ᱯᱨᱚᱫᱮᱥ]] ᱨᱮ ᱱᱩᱵᱷᱟᱨᱟᱠᱟᱞᱟᱵᱷᱤᱭᱟ ᱫᱚ ᱥᱮᱞᱮᱫ ᱦᱩᱭ ᱟᱠᱟᱱᱟ ᱾

==ᱚᱛᱱᱚᱜ==
[[File:Bridge over lagoon.jpg|left|thumb|250px|A bridge over a lagoon]]

ᱮᱛᱚᱢ ᱯᱨᱚᱫᱮᱥ ᱥᱨᱤᱞᱚᱝᱠᱟ ᱨᱮᱱᱟᱜ ᱮᱛᱚᱢ ᱥᱮᱫ [[ᱥᱤᱧᱚᱛ]] ᱠᱷᱚᱱ ᱒᱒ ᱢᱟᱭᱤᱞ (᱓᱕ ᱠᱤᱢᱤ) ᱥᱟᱺᱜᱤᱱ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ [[ᱨᱟᱢ ᱥᱮᱛᱩ]] (ᱮᱰᱟᱢ ᱵᱽᱨᱤᱡ, ᱨᱟᱢ ᱟᱜ ᱵᱽᱨᱤᱡ ᱢᱮᱱᱛᱮ ᱦᱚᱸ ᱵᱟᱲᱟᱭᱚᱜᱼᱟ) ᱦᱚᱛᱮᱛᱮ ᱥᱤᱧᱚᱛ ᱥᱟᱶ ᱡᱚᱯᱨᱟᱣ ᱢᱮᱱᱟᱜᱼᱟ ᱾ ᱱᱚᱶᱟ ᱯᱨᱚᱫᱮᱥ ᱘,᱘᱘᱔ ᱪᱟᱹᱣᱠᱟᱹ ᱠᱤᱢᱤ (᱓,᱔᱓᱐ ᱪᱟᱹᱣᱠᱟᱹ ᱢᱟᱭᱤᱞ) ᱛᱮ ᱯᱟᱥᱱᱟᱣ ᱢᱮᱱᱟᱜᱼᱟ ᱾ 

ᱱᱚᱶᱟ ᱯᱨᱚᱫᱮᱥ ᱨᱮᱱᱟᱜ ᱯᱟᱪᱮ ᱥᱮᱫ [[ᱢᱟᱱᱱᱟᱨ ᱩᱯᱚᱫᱚᱨᱮᱭᱟ]] ᱟᱨ [[:en:Palk Bay|ᱯᱚᱠ ᱫᱚᱨᱮᱭᱟ]], ᱮᱛᱚᱢᱼᱯᱟᱪᱮ ᱥᱮᱫ [[ᱯᱚᱠ ᱯᱨᱚᱱᱟᱞᱤ]], ᱮᱛᱚᱢ ᱟᱨ ᱥᱟᱢᱟᱝ ᱥᱮᱫ [[ᱵᱚᱝᱜᱟ ᱫᱚᱨᱭᱟ]] ᱟᱨ ᱠᱚᱧᱮ ᱥᱮᱫ [[ᱮᱛᱚᱢ ᱛᱟᱞᱢᱟ ᱯᱨᱚᱫᱮᱥ, ᱥᱨᱤᱞᱚᱝᱠᱟ|ᱮᱛᱚᱢ ᱛᱟᱞᱢᱟ ᱯᱨᱚᱫᱮᱥ]] ᱟᱨ [[ᱮᱛᱚᱢ ᱯᱟᱪᱮᱭᱟᱭ ᱯᱨᱚᱫᱮᱥ, ᱥᱨᱤᱞᱚᱝᱠᱟ|ᱮᱛᱚᱢ ᱯᱟᱪᱮᱭᱟᱭ ᱯᱨᱚᱫᱮᱥ]] ᱢᱮᱱᱟᱜᱼᱟ ᱾

ᱱᱚᱶᱟ ᱯᱨᱚᱫᱮᱥ ᱵᱟᱨᱭᱟ ᱚᱛᱱᱚᱜ ᱴᱚᱴᱷᱟ ᱨᱮ ᱦᱟᱹᱴᱤᱧ ᱢᱮᱱᱟᱜᱼᱟ : [[ᱡᱟᱯᱷᱱᱟ ᱩᱯᱚᱫᱤᱯ]] ᱟᱨ [[ᱵᱷᱟᱱᱱᱤ]] ᱾

==ᱥᱟᱥᱚᱱᱤᱭᱟᱹ ᱦᱟᱹᱴᱤᱧ ᱟᱨ ᱥᱚᱦᱚᱨ ᱠᱚ==

==ᱰᱮᱢᱚᱜᱽᱨᱟᱯᱷᱤ==
== ᱥᱚᱨᱠᱟᱨ ᱟᱨ ᱨᱟᱡᱽᱟᱹᱨᱤ==

==ᱠᱟᱹᱣᱰᱤᱟᱹᱨᱤ==

==ᱦᱮᱡᱽᱥᱮᱱ==

==ᱥᱮᱪᱮᱫ==

==ᱢᱮᱰᱤᱭᱟ==

==ᱟᱨᱦᱚᱸ ᱧᱮᱞ ᱢᱮ==

==ᱵᱮᱨᱦᱮ ᱡᱚᱱᱚᱲ==

==ᱥᱟᱹᱠᱷᱭᱟᱹᱛ==
