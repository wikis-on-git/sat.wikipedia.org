ᱰᱤᱢᱵᱮᱥᱚᱨ ᱱᱮᱣᱚᱜᱽ (ᱤᱝᱨᱟᱹᱡᱤᱺ Dimbeswar Neog) (᱑᱘᱙᱙ - ᱑᱙᱖᱖) ᱫᱚ ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱫᱴᱮᱱ ᱜᱟᱹᱠᱷᱩᱲ ᱚᱱᱚᱲᱦᱤᱭᱟᱹ, ᱜᱟᱢᱟᱱᱤᱭᱟᱹ, ᱚᱱᱚᱞᱤᱟᱹ, ᱯᱟᱹᱨᱥᱤ ᱥᱟᱶᱦᱮᱫ ᱠᱷᱚᱱᱫᱽᱨᱚᱝᱤᱭᱟᱹ, ᱚᱜ-ᱚᱠᱛᱟᱠᱤᱭᱟᱹ ᱟᱨ ᱢᱟᱪᱮᱫ-ᱮ ᱛᱟᱦᱮᱸ ᱠᱟᱱᱟ| ᱟᱥᱚᱠᱟᱭ ᱛᱮ ᱟᱥᱟᱢᱤᱥ ᱯᱟᱹᱨᱥᱤ ᱥᱟᱶᱦᱮᱫ ᱜᱟᱞᱟᱝᱝ ᱜᱟᱵᱟᱱ ᱵᱟᱫᱽ ᱠᱟᱛᱮ ᱦᱚᱸ ᱤᱝᱨᱟᱹᱡᱤ ᱯᱟᱹᱨᱥᱤ ᱛᱮ ᱦᱚᱸ ᱯᱚᱛᱚᱵ ᱠᱚᱭ ᱚᱞ ᱟᱠᱟᱫᱟ| ᱑᱙᱔᱖ ᱥᱮᱨᱢᱟ ᱨᱮ ᱟᱥᱟᱢ ᱥᱟᱦᱤᱛᱭᱚ ᱥᱚᱵᱦᱟ ᱨᱮᱭᱟᱜ ᱰᱤᱵᱽᱜᱚᱭ ᱡᱟᱨᱣᱟᱜ ᱨᱮ ᱩᱱᱤ ᱜᱮ ᱥᱩᱛᱨᱮᱛ ᱨᱮᱭᱟᱜ ᱢᱟᱹᱪᱤ ᱫᱚᱭ ᱦᱟᱢᱮᱴ ᱞᱮᱫᱟ ᱥᱟᱶ ᱥᱟᱶ ᱛᱮ ᱟᱥᱟᱢ ᱥᱟᱦᱤᱛᱭᱚ ᱥᱚᱵᱷᱟ ᱯᱚᱛᱨᱤᱠᱟ ᱨᱮᱱ ᱯᱟᱨᱥᱮᱛ ᱞᱮᱠᱟ ᱛᱮ ᱦᱚᱸ ᱠᱚ ᱵᱟᱦᱟᱞ ᱞᱮᱫᱮᱭᱟ| ᱩᱱᱤ ᱫᱚ ᱟᱥᱟᱢᱤᱥ ᱥᱟᱶᱦᱮᱫ ᱨᱮ ᱞᱤᱴᱟᱹ ᱟᱜ ᱚᱱᱚᱲᱦᱤᱭᱟᱹ ᱢᱮᱱ ᱛᱮ ᱦᱚᱸ ᱠᱚ ᱞᱮᱠᱷᱟᱭᱮᱭᱟ|
==ᱡᱟᱱᱟᱢ==
ᱰᱤᱢᱵᱮᱥᱚᱨ ᱱᱮᱣᱚᱜᱽ ᱫᱚ ᱑᱘᱙᱙ ᱥᱮᱨᱢᱟ ᱨᱮᱭᱟᱜ ᱗ (ᱮᱭᱟᱭ) ᱟᱜᱚᱥᱴ ᱢᱟᱹᱦᱤᱛ ᱦᱤᱞᱚᱜ, ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱥᱤᱵᱽ ᱥᱟᱜᱚᱨ ᱦᱚᱱᱚᱛ ᱨᱮᱭᱟᱜ ᱠᱟᱢᱟᱨ ᱯᱷᱚᱫᱤᱭᱟ ᱧᱩᱛᱩᱢᱟᱱ ᱟᱹᱛᱩ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱢᱟᱤᱠᱱ ᱪᱚᱱᱫᱽᱨᱚ ᱱᱮᱣᱚᱜᱽ ᱛᱟᱦᱮᱸ ᱠᱟᱱ ᱛᱟᱭᱟ ᱟᱨ ᱮᱝᱜᱟᱛ ᱴᱮᱫ ᱟᱜ ᱧᱩᱛᱩᱢ ᱫᱚ ᱪᱚᱱᱫᱽᱨᱚ ᱯᱨᱚᱵᱷᱟ ᱱᱮᱣᱚᱜᱽ ᱛᱟᱦᱮᱸ ᱠᱟᱱ ᱛᱟᱭᱟ|
