'''ᱢᱟᱱᱟᱞᱤ''' [[ᱥᱤᱧᱚᱛ]] ᱫᱤᱥᱚᱢ ᱨᱮᱱᱟᱜ [[ᱦᱤᱢᱟᱪᱚᱞ ᱯᱨᱚᱫᱮᱥ]] ᱯᱚᱱᱚᱛ ᱨᱮᱱᱟᱜ [[ᱠᱩᱞᱞᱩ]] ᱵᱮᱰᱟ ᱨᱮ ᱢᱮᱱᱟᱜ ᱢᱤᱫ ᱥᱚᱦᱚᱨ ᱠᱟᱱᱟ᱾ [[ᱠᱩᱞᱞᱩ ᱦᱚᱱᱚᱛ]] ᱨᱮ ᱢᱮᱱᱟᱜ ᱱᱚᱣᱟ ᱥᱚᱦᱚᱨ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ [[ᱥᱤᱢᱞᱟ]] ᱠᱷᱚᱱ ᱒᱗᱐ ᱠᱤᱞᱳᱢᱤᱴᱟᱨ (᱑᱖᱘ ᱢᱟᱭᱤᱞ) ᱮᱛᱚᱢ ᱥᱮᱫ, [[ᱪᱚᱱᱰᱤᱜᱚᱰ]] ᱠᱷᱚᱱ ᱓᱐᱙ ᱠᱤᱞᱳᱢᱤᱴᱟᱨ (᱑᱙᱒ ᱢᱟᱭᱤᱞ) ᱮᱛᱚᱢᱼᱥᱟᱢᱟᱝ ᱟᱨ ᱫᱤᱥᱚᱢ ᱨᱟᱡᱽᱜᱟᱲ [[ᱫᱤᱞᱞᱤ]] ᱠᱷᱚᱱ ᱕᱔᱔ ᱠᱤᱞᱳᱢᱤᱴᱟᱨ (᱓᱓᱘ ᱢᱟᱭᱤᱞ) ᱮᱛᱚᱢᱼᱥᱟᱢᱟᱝ ᱥᱮᱫ ᱨᱮ ᱢᱮᱱᱟᱜᱼᱟ᱾ ᱦᱩᱰᱤᱝ ᱥᱚᱦᱚᱨ ᱢᱟᱱᱟᱞᱤ ᱨᱮ ᱘,᱐᱙᱖ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ᱾ ᱱᱚᱣᱟ ᱦᱩᱰᱤᱝ ᱥᱚᱦᱚᱨ [[ᱞᱟᱫᱟᱠᱷ]] ᱟᱨ ᱚᱱᱰᱮ ᱠᱷᱚᱱ ᱠᱟᱨᱟᱠᱳᱨᱟᱢ ᱯᱟᱥ ᱯᱟᱨᱚᱢ ᱛᱟᱢᱤᱨ ᱵᱮᱥᱤᱱ ᱨᱮᱱᱟᱜ ᱭᱟᱨᱠᱟᱱᱫᱽ ᱟᱨ ᱠᱷᱳᱛᱟᱱ ᱦᱟᱹᱵᱤᱫ ᱢᱟᱬᱮ ᱵᱮᱯᱟᱨ ᱦᱚᱨ ᱨᱮᱱᱟᱜ ᱮᱛᱚᱦᱚᱵ ᱛᱟᱦᱮ ᱠᱟᱱᱟ᱾ ᱱᱚᱣᱟ ᱫᱚ ᱢᱤᱫ ᱧᱩᱛᱩᱢᱟᱱ ᱧᱮᱧᱮᱞ ᱡᱟᱜᱟ ᱠᱟᱱᱟ ᱟᱨ ᱚᱱᱟ ᱥᱟᱶ ᱞᱟᱦᱟᱩᱞ ᱟᱨ ᱥᱯᱤᱛᱤ ᱦᱚᱱᱚᱛ ᱟᱨ [[ᱞᱮᱦ]] ᱨᱮᱱᱟᱜ ᱵᱚᱜᱚᱞ ᱫᱩᱣᱟᱹᱨ ᱞᱮᱠᱟᱛᱮ ᱵᱟᱲᱟᱭᱚᱜᱼᱟ᱾
