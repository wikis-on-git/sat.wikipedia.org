ᱨᱳᱦᱤᱱᱝᱜᱟ(ˈroʊɪŋjə/, ᱥᱮ /ˈroʊhɪŋjə/; ᱱᱟᱜᱟᱢ ᱥᱮᱡ ᱞᱮᱠᱟᱛᱮ ᱟᱨᱟᱠᱟᱱ ᱨᱮᱱ ᱵᱷᱟᱨᱚᱛᱤᱭᱚ ᱦᱚᱸ ᱠᱚ ᱢᱮᱛᱟᱠᱚᱣᱟ᱾) ᱨᱳᱦᱤᱝᱜᱟ ᱫᱚ ᱠᱩ ᱦᱩᱭᱜ ᱠᱟᱱᱟ ᱯᱟᱹᱪᱷᱤᱢ ᱢᱟᱭᱟᱱᱢᱟᱨ ᱨᱮᱱᱟᱜ ᱨᱟᱠᱷᱟᱭᱤᱱ ᱨᱟᱡᱡᱚ ᱨᱮᱱ ᱨᱟᱥᱴᱨᱚ ᱵᱮᱜᱚᱨ ᱤᱱᱫᱳ-ᱟᱨᱡᱚ ᱜᱳᱥᱴᱤ᱾ ᱒᱐᱑᱖-᱒᱐᱑᱗ ᱢᱟᱭᱟᱱᱢᱟᱨ ᱨᱮ ᱨᱳᱦᱤᱱᱝᱜᱟ ᱠᱚ ᱪᱮᱛᱟᱱ ᱠᱚᱪᱞᱚᱱ ᱞᱟᱦᱟ ᱑ ᱢᱤᱞᱤᱭᱚᱱ ᱨᱳᱦᱤᱝᱜᱟ ᱢᱟᱭᱟᱱᱢᱟᱨ ᱨᱮ ᱠᱚ ᱛᱟᱦᱮᱠᱟᱱᱟ᱾ ᱰᱷᱤᱨ ᱦᱟᱹᱴᱤᱧ ᱨᱳᱦᱤᱝᱜᱟ ᱜᱤ ᱢᱩᱥᱞᱟᱹ ᱫᱷᱚᱨᱚᱢ ᱠᱚ ᱢᱟᱱᱟᱣᱟ, ᱛᱷᱚᱲᱟᱜᱟᱱ ᱦᱤᱱᱫᱩ ᱫᱷᱚᱨᱚᱢ ᱢᱟᱱᱟᱣ ᱠᱚ ᱦᱚ ᱢᱮᱱᱟᱜ ᱠᱚᱣᱟ᱾ ᱒᱐᱑᱓ ᱥᱮᱨᱢᱟ ᱨᱮ ᱤᱣᱱᱟᱭᱴᱮᱰ ᱱᱮᱥᱚᱱ(UN) ᱨᱳᱦᱤᱝᱜᱟ ᱫᱚ ᱫᱷᱟᱹᱨᱛᱤ ᱨᱮ ᱡᱚᱛᱚ ᱠᱷᱚᱱ ᱰᱷᱮᱨ ᱠᱚᱪᱞᱚᱱ ᱟᱪᱚ ᱟᱠᱟᱱ ᱡᱟᱹᱛᱤ ᱢᱮᱱᱛᱮᱭ ᱩᱫᱩᱜ ᱟᱠᱟᱫ ᱠᱚᱣᱟ᱾ ᱑᱙᱘᱒ ᱥᱮᱨᱢᱟ ᱨᱮᱱᱟᱜ ᱵᱟᱨᱢᱤᱡᱽ ᱱᱟᱜᱚᱨᱤᱠ ᱟᱭᱤᱱ ᱞᱮᱠᱟᱛᱮ ᱨᱳᱦᱤᱝᱜᱟ ᱫᱚ ᱢᱟᱭᱟᱱᱢᱟᱨ ᱨᱮᱱ ᱱᱟᱜᱚᱨᱤᱠ ᱢᱮᱱᱛᱮ ᱵᱟᱠᱚ ᱵᱟᱛᱟᱣ ᱞᱮᱫ ᱠᱚᱣᱟ᱾
