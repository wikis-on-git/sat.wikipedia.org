[[File:Neil Armstrong pose.jpg|thumb|ᱟᱨᱢᱥᱴᱨᱚᱝ]]

'''ᱱᱤᱞ ᱟᱞᱰᱮᱱ ᱟᱨᱢᱥᱴᱨᱚᱝ''' ᱫᱚ ᱢᱤᱫ ᱟᱢᱮᱨᱤᱠᱤᱭᱟᱹ ᱢᱚᱦᱟᱠᱟᱥᱪᱟᱨᱤ, ᱴᱮᱥᱴ ᱯᱟᱭᱞᱚᱴ, ᱮᱨᱚᱱᱮᱴᱤᱠᱥ ᱤᱧᱡᱤᱱᱤᱭᱟᱹᱨ, ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱤᱱᱤᱡ ᱢᱟᱪᱮᱫ ᱥᱟᱶᱛᱮ  '''ᱪᱚᱱᱫᱽᱨᱚ ᱨᱮ ᱡᱟᱸᱜᱟ ᱮᱢᱤᱡ  ᱯᱩᱭᱞᱩ ᱢᱟᱹᱱᱢᱤ''' ᱛᱟᱦᱮᱸ ᱠᱟᱱᱟᱭ ᱾ ᱢᱚᱦᱟᱠᱟᱥᱪᱟᱨᱤ ᱦᱩᱭᱩᱜ ᱢᱟᱬᱟᱝᱨᱮ  ᱟᱢᱮᱨᱤᱠᱟ ᱨᱤᱱᱤᱡ ᱯᱷᱟᱹᱫᱽ ᱞᱮᱠᱟᱛᱮ ᱛᱟᱦᱮᱸ ᱠᱟᱛᱮ ᱠᱚᱨᱤᱭᱟ ᱞᱟᱹᱲᱦᱟᱹᱭ (᱒᱕ ᱡᱩᱱ ᱑᱙᱕᱐ - ᱒᱗ ᱡᱩᱞᱟᱭ ᱑᱙᱕᱓) ᱨᱮ ᱥᱮᱞᱮᱫ ᱮ ᱛᱟᱦᱮᱸᱠᱟᱱᱟ ᱾ ᱒᱐ ᱡᱩᱞᱟᱭ ᱑᱙᱖᱙ ᱦᱤᱞᱚᱜ ᱒᱐:᱑᱗:᱓᱙ [[ᱭᱩ.ᱴᱤ.ᱥᱤ]] ᱚᱠᱛᱚ ᱨᱮ ᱵᱚᱡᱽ ᱟᱞᱰᱨᱤᱱ ᱥᱟᱶ ᱱᱤᱞ ᱟᱨᱢᱥᱨᱚᱝ [[ᱟᱯᱚᱞᱚ-᱑᱑|ᱟᱯᱚᱞᱚ-᱑᱑]] ᱛᱮ ᱪᱚᱱᱫᱨᱚ ᱨᱮᱭ ᱟᱬᱜᱚ ᱞᱮᱱ ᱛᱟᱦᱮᱸᱫ ᱾ ᱟᱡᱟᱜ ᱡᱤᱭᱚᱱ ᱨᱮ ᱜᱩᱴ ᱨᱮ '''᱘ ᱫᱤᱱ, ᱑᱔ ᱴᱟᱬᱟᱝ, ᱑᱒ ᱴᱤᱬᱤᱡ, ᱓᱑ ᱴᱤᱯᱤᱡ''' ᱥᱟᱹᱜᱤᱧ ᱥᱮᱨᱢᱟ ᱨᱮᱭ ᱛᱟᱦᱮᱸᱞᱮᱱ ᱛᱟᱦᱮᱸᱫ ᱾ 

==ᱡᱤᱭᱚᱱ==
ᱱᱤᱞ ᱟᱞᱰᱮᱱ ᱟᱨᱢᱥᱴᱚᱝ  ᱕ ᱚᱜᱚᱥᱴ ᱑᱙᱓᱐ ᱥᱟᱞᱮᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱫᱚ ᱚᱞ ᱯᱟᱲᱦᱟᱣ ᱥᱮᱪᱮᱫ ᱛᱟᱭᱚᱢ ᱟᱢᱮᱨᱤᱠᱟ ᱨᱮᱱᱟᱜ [[ᱱᱟᱹᱭᱯᱷᱟᱹᱫᱽ|ᱱᱟᱹᱭᱯᱷᱟᱹᱫᱽ]] ᱨᱮ ᱥᱮᱞᱮᱫ ᱠᱟᱛᱮ ᱠᱚᱨᱤᱭᱟ ᱛᱩᱯᱩᱫ ᱨᱮᱭ ᱥᱮᱞᱮᱫ ᱞᱮᱱ ᱛᱟᱦᱮᱸᱫ ᱾ ᱛᱩᱯᱩᱫ ᱢᱩᱪᱟᱹᱫ-ᱮᱱ ᱛᱟᱭᱚᱢ '''ᱮᱨᱚᱱᱮᱴᱤᱠ ᱦᱟᱭᱥᱯᱤᱰ ᱯᱷᱞᱟᱭᱤᱴ ᱥᱴᱮᱥᱚᱱ''' ᱨᱮ ᱯᱟᱭᱞᱚᱴ ᱞᱮᱠᱟᱛᱮ ᱛᱟᱦᱮᱸᱱ ᱨᱮᱭᱟᱜ ᱫᱟᱣᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱢᱚᱦᱟᱠᱟᱥᱪᱟᱨᱤ ᱵᱮᱱᱟᱣᱜ ᱥᱟᱱᱟ ᱠᱮᱫᱮᱭᱟ ᱾ ᱑᱙᱕᱘ ᱥᱟᱞᱮ ᱨᱮ ᱟᱢᱮᱨᱤᱠᱟ ᱨᱮᱱᱟᱜ [[ᱦᱚᱭᱯᱷᱟᱹᱫᱽ|ᱦᱚᱭᱯᱷᱟᱹᱫᱽ]] ᱨᱮ '''ᱢᱮᱱ ᱤᱱ ᱥᱯᱮᱥ ᱥᱩᱱᱮᱥᱴ ᱯᱨᱚᱜᱨᱟᱢ''' ᱞᱟᱹᱜᱤᱫ ᱮ ᱵᱟᱪᱷᱚᱱ ᱞᱮᱱ ᱛᱟᱦᱮᱸᱜ ᱾ ᱑᱙᱖᱐ ᱥᱟᱞᱮᱨᱮ ᱥᱟᱢᱟᱱᱟᱢ ᱥᱟᱺᱜᱤᱧ ᱥᱮᱨᱢᱟ ᱩᱰᱟᱹᱱ ᱜᱟᱹᱰᱤ '''ᱵᱚᱭᱤᱝ ᱮᱠᱥ-᱒᱐ ᱰᱟᱭᱱᱮᱥᱚᱨ''' ᱨᱤᱱᱤᱡ ᱯᱟᱭᱞᱚᱴ ᱞᱮᱠᱟᱛᱮ ᱛᱟᱦᱮᱸᱭᱮᱱᱟ ᱾ ᱑᱙᱖᱒ ᱢᱟᱨᱪ ᱑᱕ ᱨᱮ ᱥᱟᱺᱜᱤᱧ ᱥᱮᱨᱢᱟ ᱩᱰᱟᱹᱱ ᱩᱰᱟᱹᱣ ᱞᱟᱹᱜᱤᱫ ᱵᱟᱪᱷᱚᱱ ᱞᱮᱱ ᱛᱩᱨᱩᱭ ᱯᱟᱭᱞᱚᱴ ᱤᱧᱡᱤᱱᱤᱭᱟᱹᱨ ᱠᱚ ᱢᱩᱸᱫᱽ ᱨᱮ ᱟᱡ ᱦᱚᱸᱭ ᱛᱟᱦᱮᱸᱠᱟᱱᱟ ᱾ ᱩᱱ ᱚᱠᱛᱚ ᱨᱮ [[ᱱᱟᱥᱟ|ᱱᱟᱥᱟ]] ᱯᱟᱦᱴᱟ ᱢᱚᱦᱟᱠᱟᱥᱪᱟᱨᱤ ᱦᱩᱭᱩᱜ ᱨᱮᱱᱟᱜ ᱟᱨᱫᱟᱥ ᱥᱟᱠᱟᱢ ᱠᱚ ᱟᱛᱟᱝᱮᱫ ᱛᱟᱦᱮᱸᱫ ᱾ ᱱᱚᱶᱟ ᱞᱟᱹᱜᱤᱡ ᱟᱡ ᱦᱚᱸ ᱧᱩᱢ ᱥᱟᱠᱟᱢᱮ ᱮᱢ ᱞᱮᱫ ᱛᱟᱦᱮᱸᱫ ᱾ ᱫᱚᱥᱟᱨ ᱫᱷᱟᱣ ᱵᱟᱪᱷᱚᱱ ᱚᱠᱛᱚ ᱨᱮ ᱟᱡ ᱦᱚᱸᱭ ᱵᱟᱪᱷᱚᱱ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱫᱚ '''ᱡᱮᱢᱤᱱᱤ-᱘''' ᱟᱨ '''ᱡᱮᱢᱩᱱᱤ-᱑᱑''' ᱥᱟᱺᱜᱤᱧ ᱥᱮᱨᱢᱟ ᱜᱟᱹᱰᱤ ᱠᱟᱹᱢᱤ ᱦᱚᱨᱟ ᱨᱮ ᱥᱮᱞᱮᱫ ᱠᱟᱛᱮ ᱥᱟᱺᱜᱤᱧ ᱥᱮᱨᱢᱟᱭ ᱫᱟᱬᱟ ᱞᱮᱫ ᱛᱟᱦᱮᱸᱫ ᱾ ᱒᱗ ᱡᱟᱱᱩᱣᱟᱨᱤ ᱑᱙᱖᱗ ᱥᱟᱞᱮᱨᱮ '''ᱟᱯᱚᱞᱚ-᱑''' ᱠᱟᱹᱢᱤᱦᱚᱨᱟ ᱨᱮ ᱥᱮᱞᱮᱫ-ᱮ ᱛᱟᱦᱮᱸᱠᱟᱱᱟ ᱾ '''ᱟᱯᱚᱞᱚ-᱑᱑''' ᱨᱮ  ᱟᱡ ᱥᱟᱶ ᱟᱨ ᱵᱟᱨ ᱜᱟᱛᱮ '''ᱵᱚᱡᱽ ᱟᱞᱰᱨᱤ''' ᱟᱨ '''ᱢᱟᱭᱠᱮᱞ ᱠᱚᱞᱤᱱ''' ᱥᱟᱶ ᱢᱩᱱ ᱛᱮᱭ ᱥᱮᱱ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱜᱟᱹᱰᱤ ᱫᱚ ᱯᱩᱱ ᱫᱤᱱ ᱨᱮ ᱔᱐ ᱥᱟᱝᱜᱮ ᱥᱟᱭ ᱠᱤᱞᱚᱢᱤᱴᱚᱨ ᱥᱟᱺᱜᱤᱧᱮ ᱥᱮᱱ ᱞᱮᱱ ᱛᱟᱦᱮᱸᱫ ᱾ ᱟᱨᱢᱥᱴᱨᱚᱝ ᱟᱨ ᱟᱞᱰᱨᱤᱱ  ᱑᱖᱗᱙ ᱥᱟᱞᱮ ᱡᱩᱞᱟᱭ ᱒᱐ ᱨᱮ ᱧᱤᱫᱟᱹ ᱪᱟᱸᱫᱚ ᱠᱚᱞᱮ ᱨᱮ ᱡᱟᱸᱜᱟ ᱠᱤᱱ ᱮᱢ ᱞᱮᱫ ᱛᱟᱦᱮᱸᱫ ᱾ ᱚᱸᱰᱮ ᱟᱨᱢᱥᱴᱨᱚᱝ ᱒ ᱴᱤᱬᱤᱡ ᱓᱒ ᱴᱤᱯᱤᱡ-ᱮ ᱛᱟᱦᱮᱸ ᱠᱟᱱᱟ ᱟᱨ ᱤᱱᱟᱹᱜ ᱚᱠᱛᱚ ᱨᱮ ᱜᱮ ᱟᱢᱮᱨᱤᱠᱟ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱪᱤᱨ  ᱧᱤᱫᱟᱹ ᱪᱟᱸᱫᱚ ᱠᱚᱞᱮ ᱨᱮ ᱵᱤᱫ ᱥᱟᱶᱛᱮ ᱛᱤᱢᱤᱱ ᱫᱷᱤᱨᱤ ᱠᱚᱭ ᱦᱟᱞᱟᱝ ᱛᱟᱨᱟ ᱞᱮᱫ ᱛᱟᱦᱮᱸᱫ ᱾ ᱒᱔ ᱡᱩᱞᱟᱭ ᱑᱙᱗᱙ ᱨᱮ ᱦᱟᱭᱣᱟᱭ ᱨᱮᱱᱟᱜ ᱯᱟᱪᱷᱮ ᱥᱮᱦᱮᱫ (ᱯᱩᱪᱷᱤᱢ ᱱᱟᱠᱷᱟ) '''ᱯᱨᱚᱥᱟᱱᱛ ᱢᱟᱦᱟᱫᱚᱨᱭᱟ'''  ᱨᱮ ᱢᱮᱱᱟᱜ ᱟᱢᱮᱨᱤᱠᱟ ᱨᱮᱱᱟᱜ ᱛᱩᱯᱩᱫ ᱡᱟᱦᱟᱡᱽ ᱪᱮᱛᱟᱱ ᱨᱮ '''ᱟᱯᱚᱞᱚ-᱑᱑''' ᱫᱚ ᱟᱬᱜᱚ ᱨᱩᱣᱟᱹᱲ ᱞᱮᱱ ᱛᱟᱦᱮᱸᱫ ᱾ 

==ᱜᱷᱟᱨᱚᱡᱽ==

ᱟᱨᱢᱥᱴᱨᱚᱝ ᱫᱚ ᱒᱘ ᱡᱟᱱᱩᱣᱟᱨᱤ ᱑᱙᱕᱖ ᱥᱟᱞᱮ ᱨᱮ '''ᱡᱟᱱᱮᱴ ᱥᱮᱨᱮᱱ''' ᱥᱟᱶ ᱟᱡᱟᱜ ᱵᱟᱯᱞᱟ ᱦᱩᱭ ᱞᱮᱱ ᱛᱟᱦᱮᱸᱫ ᱟᱨ ᱟᱹᱠᱤᱱ ᱵᱟᱨᱭᱟ ᱠᱚᱲᱟ ᱜᱤᱫᱽᱨᱟᱹ ᱠᱤᱱ ᱚᱢᱚᱱ ᱞᱮᱱ ᱛᱟᱦᱮᱸᱫ ᱾ ᱩᱱᱠᱤᱱᱟᱜ ᱧᱩᱛᱩᱢ ᱫᱚ '''ᱮᱨᱤᱠ''' ᱟᱨ '''ᱢᱟᱨᱠ''' ᱾

==ᱵᱟᱨᱦᱮ ᱡᱚᱲᱟᱣᱠᱚ==
* [http://neilarmstronginfo.com/ neilarmstronginfo.com] (official Armstrong family-maintained<!-- ref link doesn't work after reflist; listed as such on http://www.nasa.gov/topics/people/features/armstrong_obit.html --> home page)
* [http://www.jsc.nasa.gov/Bios/htmlbios/armstrong-na.html Neil Armstrong's Official NASA Biography]

[[Category:!Main category]]
