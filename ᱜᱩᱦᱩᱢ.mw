[[File:Wheat close-up.JPG|thumb|ᱜᱩᱦᱩᱢ]]

ᱜᱚᱴᱟ ᱫᱷᱟᱹᱨᱛᱤ ᱯᱩᱨᱤᱨᱮ ᱥᱤᱨᱡᱚᱱᱚᱜ ᱜᱷᱟᱥ ᱞᱮᱠᱟᱱᱟᱜ ᱢᱤᱫᱴᱟᱹᱝ ᱫᱟᱨᱮ (ᱜᱟᱹᱪᱷᱤ) ᱡᱟᱦᱟᱸ ᱫᱚ ᱯᱳᱭᱞᱳ ᱡᱟᱱᱟᱢ ᱞᱮᱢᱟ ᱢᱚᱫᱫᱷᱚ ᱯᱨᱟᱪᱪᱚ ᱨᱮᱱᱟᱜ ᱞᱮᱵᱷᱟᱱᱴ ᱯᱤᱲ ᱨᱮ, ᱢᱮᱱᱠᱷᱟᱱ ᱱᱮᱛᱟᱨ ᱫᱚ ᱜᱚᱴᱟ ᱫᱷᱟᱹᱨᱛᱤ ᱨᱮᱜᱮ ᱜᱩᱦᱩᱢ ᱠᱚ ᱟᱨᱡᱟᱣ ᱮᱫᱟ ᱾ ᱒᱐᱐᱗ ᱥᱮᱨᱢᱟ ᱨᱮ ᱜᱩᱦᱩᱢ ᱫᱷᱟᱹᱨᱛᱤ ᱨᱮ ᱟᱨᱡᱟᱣ ᱞᱮᱱᱟ ᱖᱐᱗ ᱢᱤᱞᱤᱭᱚᱱ ᱴᱚᱱ, ᱡᱟᱦᱟᱸ ᱫᱚ ᱛᱟᱦᱮᱸ ᱠᱟᱱᱟ ᱫᱷᱟᱹᱨᱛᱤ ᱨᱮ ᱛᱮᱥᱟᱨ ᱡᱟᱹᱥᱛᱤᱭᱟᱱ ᱟᱨᱡᱟᱣ ᱪᱟᱥ ᱚᱨᱡᱚ ᱡᱚ ᱾ ᱯᱳᱭᱞᱳ ᱟᱨ ᱫᱚᱥᱟᱨ ᱴᱷᱟᱸᱣ ᱮ ᱟᱢᱮᱴ ᱞᱮᱫᱼᱟ ᱡᱮ ᱞᱮᱠᱟ- ᱦᱳᱲᱳ ᱟᱨ ᱡᱚᱸᱰᱨᱟ ᱾ [᱑] ᱜᱚᱴᱟ ᱫᱷᱟᱹᱨᱛᱤ ᱨᱮ ᱜᱩᱦᱩᱢ ᱱᱤᱛᱚᱜ ᱯᱨᱳᱴᱤᱱ ᱨᱮᱭᱟᱜ ᱵᱟᱝ ᱥᱤᱲᱤᱪ ᱟᱱ ᱡᱤᱱᱤᱥ ᱞᱮᱠᱟᱛᱮ ᱟᱹᱰᱤᱜᱟᱱ ᱜᱮ ᱞᱟᱠᱛᱤᱭᱟᱱᱼᱟ, ᱡᱟᱦᱟᱸ ᱫᱚ ᱢᱟᱹᱱᱢᱤ ᱠᱚᱭᱟᱜ ᱡᱚᱢ ᱧᱩᱻ ᱨᱮ ᱛᱟᱦᱮᱱ ᱫᱚ ᱮᱠᱟᱞ ᱜᱮ ᱞᱟᱹᱠᱛᱤᱭᱟᱱ ᱠᱟᱱᱟ ᱾ ᱜᱩᱦᱩᱢ ᱨᱮ ᱟᱹᱰᱤᱜᱟᱱ ᱜᱮ ᱯᱨᱳᱴᱤᱱ ᱢᱮᱱᱟᱜᱼᱟ, ᱱᱚᱶᱟ ᱪᱷᱟᱰᱟ ᱦᱳᱲᱳ ᱟᱨ ᱡᱚᱸᱰᱨᱟ ᱨᱮ ᱦᱚᱸ ᱱᱚᱶᱟ ᱯᱨᱳᱴᱤᱱ ᱧᱟᱢᱚᱜ ᱜᱮᱭᱟ ᱾ ᱡᱚᱢ ᱞᱟᱹᱜᱤᱫ ᱛᱮ ᱵᱮᱳᱦᱟᱨᱚᱜ ᱥᱟᱱᱟᱢᱟᱜ ᱜᱩᱴ ᱟᱨᱡᱟᱣ ᱡᱚ ᱞᱮᱠᱟᱛᱮ ᱜᱩᱦᱩᱢ ᱫᱚ ᱢᱮᱱᱟᱜᱼᱟ ᱫᱚᱥᱟᱨ ᱴᱷᱟᱸᱣ ᱨᱮ, ᱡᱮ ᱦᱤᱞᱚᱜ ᱠᱷᱚᱱᱟᱜ ᱡᱚᱸᱰᱨᱟ ᱫᱚ ᱡᱤᱭᱟᱹᱞᱤ ᱠᱚᱣᱟᱜ ᱡᱚᱢᱟᱜ ᱞᱟᱹᱜᱤᱫ ᱵᱮᱣᱦᱟᱨ ᱮᱛᱚᱦᱚᱵ ᱞᱮᱱᱟ ᱾ ᱟᱨ ᱦᱚᱸ ᱦᱳᱲᱳ ᱢᱮᱱᱟᱜ ᱟ ᱯᱳᱭᱞᱳ ᱨᱮ ᱪᱮᱫᱟᱜ ᱥᱮ ᱦᱳᱲᱳ ᱫᱚ ᱢᱟᱹᱱᱢᱤᱭᱟᱜ ᱡᱚᱢᱟᱜ ᱧᱩᱻ ᱟᱜ ᱢᱩᱠᱷᱚᱭᱟᱹ ᱪᱟᱥ ᱚᱨᱡᱚ ᱡᱚ ᱠᱟᱱᱟ ᱾

==ᱱᱟᱜᱟᱢ==
ᱜᱩᱦᱩᱢ ᱢᱟᱹᱱᱢᱤ ᱥᱟᱶᱛᱟ ᱨᱮᱭᱟᱜ ᱮᱛᱚᱦᱚᱵ ᱨᱮ ᱱᱟᱜᱟᱨ ᱞᱮᱠᱟᱱ ᱥᱟᱶᱛᱟ ᱛᱚᱨᱟᱣ ᱨᱟᱠᱟᱵ ᱨᱮᱭᱟᱜ ᱢᱩᱠᱷᱚᱭᱟᱹ ᱞᱮᱠᱟ ᱛᱟᱦᱮᱸ ᱠᱟᱱᱟ, ᱪᱮᱫᱟᱜ ᱥᱮ ᱜᱩᱦᱩᱢ ᱜᱮ ᱛᱟᱦᱮᱸ ᱠᱟᱱᱟ ᱯᱩᱭᱞᱩ ᱨᱮᱱᱟᱜ ᱪᱟᱥ ᱚᱨᱡᱚ ᱡᱚ, ᱥᱤᱨᱡᱟᱹᱣ ᱢᱩᱫᱽᱨᱮ ᱢᱤᱫ ᱴᱟᱝ; ᱡᱟᱦᱟᱸ ᱫᱚ ᱪᱟᱥ ᱚᱨᱡᱚ ᱡᱚ ᱟᱹᱰᱤ ᱰᱮᱦᱮᱨ ᱛᱮ ᱟᱨᱡᱟᱣ ᱜᱟᱱᱚᱜᱼᱟ, ᱟᱨ ᱦᱚᱸ ᱵᱟᱹᱲᱛᱤ ᱟᱨᱡᱟᱣ ᱫᱷᱚᱱ ᱞᱮᱠᱟᱛᱮ ᱟᱭᱢᱟ ᱫᱤᱱ ᱵᱟᱺᱫᱤ ᱠᱟᱛᱮ ᱫᱚᱦᱚ ᱜᱟᱱᱚᱜᱼᱟ ᱾

==ᱵᱮᱵᱷᱟᱨ==
ᱜᱩᱦᱩᱢ ᱡᱟᱝ ᱟᱹᱰᱤ ᱞᱟᱹᱠᱛᱤᱭᱟᱱ ᱡᱚᱢᱟᱜ ᱨᱮᱭᱟᱜ ᱞᱟᱜᱟᱜ ᱞᱮᱠᱟᱛᱮ ᱵᱮᱣᱦᱟᱨᱚᱜᱼᱟ, ᱡᱟᱦᱟᱸ ᱫᱚ ᱜᱩᱸᱰᱟᱹ ᱠᱟᱛᱮ ᱛᱮᱭᱟᱨ ᱦᱚᱞᱚᱝ, ᱱᱟᱱᱟ ᱦᱩᱱᱟᱹᱨ ᱨᱩᱴᱤ, ᱵᱤᱥᱠᱩᱴ, ᱠᱩᱠᱤᱡ, ᱠᱮᱠ, ᱯᱤᱴᱷᱟᱹ, ᱯᱟᱥᱛᱟ, ᱱᱩᱰᱩᱞᱚᱥ ᱟᱨ ᱦᱚᱸ ᱟᱭᱢᱟ ᱡᱚᱢᱟᱜ ᱧᱩᱻ ᱟᱜ ᱛᱮᱭᱟᱨ ᱞᱟᱹᱜᱤᱫ ᱵᱮᱣᱦᱟᱨᱚᱜᱼᱟ ᱾ ᱱᱚᱶᱟ ᱪᱷᱟᱰᱟ ᱦᱚᱸ ᱵᱤᱭᱟᱨ, ᱵᱷᱚᱰᱠᱟ ᱮᱢᱟᱱ ᱮᱢᱟᱱ ᱯᱟᱹᱣᱨᱟᱹ ᱟᱨ ᱦᱚᱸ ᱡᱚᱭᱵᱚ ᱥᱟᱦᱟᱱ ᱛᱮᱭᱟᱨ ᱞᱟᱹᱜᱤᱫ ᱜᱩᱦᱩᱢ ᱵᱮᱣᱦᱟᱨᱚᱜᱼᱟ ᱾ ᱜᱩᱦᱩᱢ ᱨᱮᱭᱟᱜ ᱵᱩᱥᱩᱵ ᱚᱲᱟᱜ ᱨᱮᱱ ᱠᱟᱰᱟ ᱰᱟᱝᱨᱟ ᱟᱜ ᱡᱚᱢᱟᱜ ᱞᱮᱠᱟᱛᱮ ᱵᱮᱣᱦᱟᱨ ᱦᱩᱭᱩᱜ ᱜᱮᱭᱟ ᱾ ᱟᱨ ᱦᱚᱸ ᱚᱲᱟᱜ ᱫᱟᱞᱚᱵ ᱞᱟᱹᱜᱤᱫ ᱛᱮᱦᱚᱸ ᱵᱮᱣᱦᱟᱨ ᱜᱮᱭᱟ ᱠᱚ ᱾

==ᱵᱟᱨᱦᱮ ᱡᱚᱱᱚᱲ==
* [http://www.hort.purdue.edu/newcrop/crops/wheat.html Triticum species] at Purdue University.
* [http://www.geochembio.com/biology/organisms/wheat/ '''Triticum aestivum''': facts, developmental stages, and inflorescence at GeoChemBio]
* [http://www.agintheclassroom.org/TeacherResources/TerraNova/clr_wheatnews.pdf What is Wheat?] USDA Classroom handout

[[Category:!Main category]]
[[ᱛᱷᱚᱠ:ᱫᱟᱨᱮ]]
