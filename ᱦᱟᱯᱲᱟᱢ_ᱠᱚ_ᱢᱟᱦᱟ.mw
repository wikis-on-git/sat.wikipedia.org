== ᱩᱭᱦᱟᱹᱨ ᱢᱟᱦᱟ == 
ᱢᱛᱹ ᱓᱐ ᱡᱟᱱᱩᱣᱟᱨᱤ ᱢᱟᱦᱟᱱ ᱦᱟᱯᱲᱟᱢ ᱠᱚ ᱩᱭᱦᱟᱹᱨ ᱠᱚ ᱨᱮᱱᱟᱜ ᱢᱟᱦᱟ ᱾ ᱤᱱᱟ ᱦᱤᱞᱚᱜ ᱫᱚ ᱫᱤᱥᱚᱢ ᱞᱟ.ᱜᱤᱫ,ᱡᱟᱹᱛᱤ ᱞᱟᱹᱜᱤᱫ ᱠᱟᱹᱢᱤ ᱠᱟᱛᱮ ᱵᱚᱝ ᱛᱟᱞᱟ ᱟᱠᱟᱱ ᱦᱟᱯᱲᱟᱢ ᱠᱚ ᱢᱟᱹᱱ ᱯᱮᱨᱮᱡ ᱵᱚ ᱩᱭᱦᱟᱹᱨ ᱠᱚᱣᱟ ᱾ ᱟᱠᱚᱣᱟᱜ ᱦᱚᱨ ᱰᱟᱦᱟᱨ ᱵᱚ ᱯᱟᱸᱡᱟᱭᱟ ᱟᱨ ᱜᱟᱬᱟ ᱠᱚ ᱯᱟᱸᱡᱟᱭ ᱞᱟᱹᱜᱤᱫ ᱫᱤᱥᱟᱹᱵᱚ ᱩᱫᱩᱜ ᱟᱠᱚᱣᱟ ᱾ ᱮᱱᱠᱷᱟᱱ ᱨᱟᱠᱟᱵᱚᱜ ᱦᱚᱨ ᱨᱮ ᱫᱟᱲᱮ ᱧᱟᱢᱚᱜ-ᱟ ᱾ ᱫᱤᱞ ᱠᱩᱲᱟᱣᱜ-ᱟ ᱾ ᱵᱟᱹᱭᱨᱤ ᱠᱚ ᱥᱟᱦᱟᱜ-ᱟ ᱾ ᱡᱤᱣᱤ,ᱡᱟᱹᱛᱤ,ᱥᱟᱶᱛᱟ,ᱫᱷᱚᱨᱚᱢ,ᱞᱟᱠᱪᱟᱨ ᱨᱚᱯᱷᱟᱜ-ᱟ ᱾ ᱨᱟᱹᱥᱠᱟᱹ ᱨᱮᱱᱟᱜ ᱨᱟᱦᱞᱟ ᱥᱮᱨᱢᱟ ᱨᱮ ᱢᱟᱰᱨᱟᱣᱜ-ᱟ ᱾ ᱦᱮᱸᱫᱮ ᱨᱤᱢᱤᱞ ᱥᱟᱦᱟᱜ-ᱟ ᱾ ᱨᱟᱞᱟᱜ ᱥᱮᱨᱢᱟ ᱠᱷᱚᱱ ᱵᱚᱝᱜᱟ ᱵᱳᱨᱳ ᱠᱚ ᱥᱟᱶ ᱦᱟᱯᱲᱟᱢ ᱠᱚ ᱵᱟᱦᱟ ᱫᱟᱜ ᱠᱚ ᱡᱟᱹᱲᱤ ᱟᱵᱚᱱᱟ ᱾ ᱨᱟᱹᱥᱠᱟᱹᱛᱮ ᱢᱚᱱᱮ ᱡᱤᱣᱤ ᱦᱚᱲᱢᱚ ᱪᱷᱤᱞᱠᱟᱣᱜ-ᱟ ᱾
