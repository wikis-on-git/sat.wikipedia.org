{{Infobox settlement
| name                    = ᱠᱮᱱᱫᱩᱡᱷᱚᱨ
| native_name             = <!-- Please do not add any Indic script in this infobox, per WP:INDICSCRIPT policy. -->
| native_name_lang        = 
| other_name              =
| settlement_type         = ᱵᱟᱡᱟᱨ
| image_skyline           =
| image_alt               =
| image_caption           =
| nickname                =
| pushpin_map             = India Odisha#India
| pushpin_label_position  =
| pushpin_map_alt         =
| pushpin_map_caption     = Location in Odisha, India
| coordinates             = {{coord|21.63|N|85.58|E|display=inline,title}}
| subdivision_type        = ᱫᱤᱥᱚᱢ
| subdivision_name        = {{flag|ᱥᱤᱧᱚᱛ}}
| subdivision_type1       = [[States and territories of India|ᱯᱚᱱᱚᱛ]]
| subdivision_type2       = [[List of districts of India|ᱦᱚᱱᱚᱛ]]
| subdivision_name1       = [[ᱳᱰᱤᱥᱟ]]
| subdivision_name2       = [[Keonjhar district|ᱠᱮᱶᱡᱷᱚᱨ]]
| established_title       = <!-- ᱛᱷᱟᱯᱚᱱ -->
| established_date        =
| founder                 =
| named_for               =
| government_type         =
| governing_body          =
| unit_pref               = Metric
| area_footnotes          =
| area_total_km2          =96.4
| area_rank               =
| elevation_footnotes     =
| elevation_m             = 596
| population_total        = 90590
| population_as_of        = 2011
| population_footnotes    =
| population_density_km2  = 2295
| population_rank         =
| population_demonym      =
| timezone1               = [[Indian Standard Time|IST]]
| utc_offset1             = +5:30
| postal_code_type        = [[Postal Index Number|PIN]]
| postal_code             = 758001, 758002, 758013
| registration_plate      = OR-09, OD-09
| website                 = {{URL|http://kendujhar.nic.in/}}
| footnotes               =
| demographics_type1      = ᱯᱟ.ᱨᱥᱤ
| demographics1_title1    = ᱟ.ᱢᱟ.ᱞᱮᱛ
| demographics1_info1     = [[Odia language|ᱳᱰᱤᱭᱟ.]]

}}

'''ᱠᱮᱱᱫᱩᱡᱷᱚᱨ''' ᱫᱚ [[ᱳᱰᱤᱥᱟ]] ᱨᱮᱱᱟᱜ ᱠᱮᱱᱫᱩᱡᱷᱚᱨ ᱯᱚᱱᱚᱛ ᱨᱮᱭᱟᱜ ᱥᱚᱫᱚᱨ ᱢᱚᱦᱠᱩᱢᱟ ᱟᱨ ᱢᱤᱫ ᱢᱩᱠᱷᱤᱭᱟᱹ ᱵᱟᱡᱟᱨ ᱠᱟᱱᱟ ᱾ ᱱᱚᱣᱟ ᱵᱟᱡᱟᱨ ᱫᱚ ᱳᱰᱤᱥᱟ ᱨᱮᱭᱟᱜ ᱨᱟᱡᱽᱜᱟᱲ [[ᱵᱷᱩᱵᱽᱱᱮᱥᱚᱨ]] ᱠᱷᱚᱱ ᱒᱔᱐ ᱠᱤᱹ ᱢᱤᱹ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱠᱮᱱᱫᱩᱡᱷᱚᱨ ᱵᱟᱡᱟᱨ ᱫᱚ ᱯᱚᱱᱚᱛ ᱨᱮᱭᱟᱜ ᱯᱨᱚᱥᱟᱥᱚᱱᱤᱠ ᱢᱩᱠᱷᱤᱭᱟᱹ ᱴᱚᱴᱷᱟ ᱠᱟᱱᱟ ᱾ ᱠᱮᱱᱫᱩᱡᱷᱚᱨ ᱨᱮᱫᱚ ᱵᱚᱲᱚᱫᱮᱵᱽᱡᱤᱣᱩ ᱢᱩᱫᱽᱨᱤ, ᱨᱟᱡᱚᱩᱣᱟᱥ, ᱥᱟᱱᱚᱜᱷᱟᱜᱽᱨᱟ ᱡᱷᱟᱨᱱᱟ, ᱵᱚᱰᱚ ᱜᱷᱟᱜᱽᱨᱟ ᱡᱷᱟᱨᱱᱟ, ᱥᱤᱫᱷᱚ ᱢᱚᱴᱷᱚ ᱮᱢᱟᱱ ᱧᱮᱢᱧᱞ ᱴᱚᱴᱷᱟ ᱠᱚ ᱢᱮᱱᱟᱜ-ᱟ ᱾ 

==ᱱᱟᱜᱟᱢ==

ᱮᱛᱚᱦᱚᱵ ᱠᱷᱚᱱ ᱜᱮ ᱠᱮᱱᱫᱩᱡᱷᱚᱨ ᱵᱟᱡᱟᱨ ᱜᱮ ᱯᱚᱱᱚᱛ ᱨᱮᱭᱟᱜ ᱢᱩᱠᱷᱤᱭᱟᱹ ᱯᱨᱚᱥᱟᱥᱚᱱᱤᱠ ᱛᱟᱞᱢᱟ ᱞᱮᱠᱟᱛᱮ ᱴᱟᱦᱮᱸ ᱟᱹᱜᱩ ᱟᱠᱟᱱᱟ ᱾ ᱜᱮᱵᱟᱨ ᱥᱟᱭ ᱥᱚᱛᱟᱵᱽᱫᱷᱤ ᱨᱮᱭᱟᱜ ᱛᱟᱞᱟ ᱠᱷᱚᱱ ᱠᱷᱤᱪᱤᱝ ᱠᱷᱚᱱ ᱵᱷᱮᱜᱟᱨ ᱮᱱ ᱴᱟᱭᱚᱢ ᱠᱷᱚᱱ ᱵᱷᱚᱸᱡᱽ ᱵᱚᱝᱥᱚ ᱨᱤᱱ ᱨᱟᱡᱟ ᱠᱚᱫᱚ ᱱᱚᱰᱮ ᱠᱷᱚᱱ ᱜᱮ ᱯᱚᱱᱚᱛ ᱨᱮᱭᱟᱜ ᱥᱟᱥᱚᱱ ᱠᱟᱹᱢᱤ ᱠᱚ ᱪᱟᱞᱟᱣ ᱟᱹᱜᱩ ᱮᱫ ᱛᱟᱦᱮᱸᱫ ᱾ ᱠᱷᱤᱪᱤᱝ ᱠᱷᱚᱱ ᱵᱷᱮᱜᱟᱨ ᱮᱱ ᱛᱟᱭᱚᱢ ᱨᱟᱡᱟ ᱥᱨᱤ ᱡᱭᱚᱛᱤ ᱵᱷᱚᱸᱡᱽ ᱱᱚᱣᱟ ᱨᱮᱭᱟᱜ ᱥᱟᱥᱚᱱ ᱟᱺᱜᱤᱵᱷᱟᱨ ᱮ ᱟᱯᱱᱟᱨᱟ ᱾ ᱚᱠᱛᱚ ᱡᱟᱹᱱᱤ ᱡᱟᱦᱟᱸᱭ ᱡᱟᱦᱟᱸᱭ ᱨᱟᱡᱟ ᱠᱚ ᱠᱮᱱᱫᱩᱡᱷᱚᱨ ᱨᱤᱱ ᱥᱟᱥᱚᱱᱤᱭᱟᱹ ᱠᱚ ᱦᱩᱭ ᱞᱮᱱᱟ ᱞᱟᱛᱟᱨ ᱨᱮ ᱩᱱᱠᱩᱣᱟᱜ ᱛᱟᱹᱞᱠᱟᱹ ᱮᱢ ᱮᱱᱟ ᱾ 

* ᱢᱟᱱᱚᱛᱟᱱ ᱡᱚᱜᱚᱱᱱᱟᱛᱷ ᱵᱷᱚᱸᱡᱽ (᱑᱖᱘᱘-᱑᱗᱐᱐)
* ᱢᱟᱱᱚᱛᱟᱱ ᱨᱚᱜᱷᱩᱱᱟᱛᱷ ᱵᱷᱚᱸᱡᱽ (᱑᱗᱐᱐-᱑᱗᱑᱙)
* ᱢᱟᱱᱚᱛᱟᱱ ᱜᱳᱯᱤᱱᱟᱛᱷ ᱵᱷᱚᱸᱡᱽ (᱑᱗᱑᱙-᱑᱗᱓᱖)
* ᱢᱟᱱᱚᱛᱟᱱ ᱱᱚᱨᱚᱥᱤᱝᱦᱚ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱓᱖-᱑᱗᱕᱗)
* ᱢᱟᱱᱚᱛᱟᱱ ᱫᱷᱚᱱᱮᱥᱣᱚᱨ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱕᱗-᱑᱗᱕᱘)
* ᱢᱟᱱᱚᱛᱟᱱ ᱡᱚᱜᱚᱛᱮᱥᱣᱚᱨ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱕᱘-᱑᱗᱖᱒)
* ᱢᱟᱱᱚᱛᱟᱱ ᱯᱨᱚᱛᱟᱯ ᱵᱚᱲᱚᱵᱷᱚᱫᱽᱨᱚ ᱵᱷᱚᱸᱡᱽ (᱑᱗᱖᱔-᱑᱗᱙᱒) ᱟᱨᱵᱟᱝ (᱑᱗᱖᱒-᱑᱗᱙᱗)
* ᱢᱟᱱᱚᱛᱟᱱ ᱡᱚᱱᱟᱨᱫᱷᱚᱱ ᱵᱷᱚᱸᱡᱽ (᱑᱗᱙᱔-᱑᱘᱒᱕) ᱟᱨᱵᱟᱝ (᱑᱗᱙᱗-᱑᱘᱓᱒)
* ᱢᱟᱱᱚᱛᱟᱱ ᱜᱚᱫᱟᱫᱷᱚᱨ ᱱᱟᱨᱟᱭᱚᱬ ᱵᱷᱚᱸᱡᱽᱫᱮᱣ (᱑᱘᱒᱕-᱑᱘᱖᱑) ᱟᱨᱵᱟᱝ (᱑᱘᱓᱒-᱑᱘᱖᱑)
* ᱢᱟᱱᱚᱛᱟᱱ ᱫᱷᱚᱱᱩᱨᱡᱚᱭ ᱱᱟᱨᱟᱭᱚᱬ ᱵᱷᱚᱸᱡᱽᱫᱮᱣ (᱑᱘᱖᱑-᱑᱙᱐᱕)
* ᱢᱟᱱᱚᱛᱟᱱ ᱜᱳᱯᱤᱱᱟᱛᱷᱟ ᱱᱟᱨᱟᱭᱚᱬ ᱵᱷᱚᱸᱡᱽᱫᱮᱣ (᱑᱙᱐᱕-᱑᱙᱒᱖)
* ᱢᱟᱱᱚᱛᱟᱱ ᱵᱚᱲᱚᱵᱷᱚᱫᱽᱨᱚ ᱱᱟᱨᱟᱭᱚᱬ ᱵᱷᱚᱸᱡᱽᱫᱮᱣ (᱑᱙᱒᱖-᱑᱙᱔᱘)

==ᱚᱛᱱᱚᱜ==

ᱠᱮᱱᱫᱩᱡᱷᱚᱨ ᱨᱮᱭᱟᱜ ᱚᱛᱱᱮᱛ ᱛᱷᱤᱛᱤ ᱫᱚ ᱦᱩᱭᱩᱜ ᱠᱟᱱᱟ ᱒᱑ᱹ᱖᱕ ᱩᱛᱚᱨ ᱘᱕ᱹ᱖᱐ ᱯᱩᱨᱩᱵᱽ ᱾ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱱᱚᱣᱟ ᱨᱮᱭᱟᱜ ᱩᱥᱩᱞ ᱫᱚ ᱕᱙᱖ ᱢᱤᱴᱚᱨ ᱾ ᱠᱮᱱᱫᱩᱡᱷᱚᱨ, ᱵᱤᱨ-ᱵᱩᱨᱩ ᱛᱮ ᱜᱷᱮᱨᱟᱣ ᱮᱥᱮᱫ ᱠᱟᱛᱮ ᱥᱤᱨᱡᱚᱱ ᱛᱮ ᱥᱟᱡᱟᱣ ᱟᱠᱟᱱ ᱢᱤᱫ ᱵᱟᱡᱟᱨ ᱠᱟᱱᱟ ᱾ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱦᱚᱭ ᱦᱤᱥᱤᱫ ᱫᱚ ᱥᱤᱛᱩᱝ ᱫᱤᱱ ᱞᱚᱞᱚ ᱟᱨ ᱚᱫᱟ ᱟᱨ ᱨᱟᱵᱟᱝ ᱫᱤᱱ ᱨᱮᱭᱟᱲ ᱟᱨ ᱨᱚᱦᱚᱲ ᱟᱹᱭᱠᱟᱹᱣᱜ-ᱟ ᱾ ᱱᱚᱣᱟ ᱵᱟᱡᱟᱨ ᱨᱮᱫᱚ ᱥᱤᱛᱩᱝ ᱨᱮᱭᱟᱜ ᱚᱨᱥᱚᱝ ᱦᱚᱸ ᱟᱹᱰᱤ ᱵᱟᱹᱲᱛᱤ ᱜᱮᱭ ᱧᱟᱢᱟ ᱟᱨ ᱜᱚᱴᱟᱯᱟᱲᱟ ᱜᱮ ᱵᱤᱨ ᱵᱩᱨᱩ ᱢᱮᱱᱟᱜ ᱠᱷᱟᱹᱛᱤᱨ ᱨᱟᱵᱟᱝ ᱨᱮᱭᱟᱜ ᱚᱨᱥᱚᱝ ᱦᱚᱸ ᱟᱹᱰᱤ ᱵᱟᱹᱲᱛᱤ ᱜᱮᱭᱟ ᱾

==ᱦᱚᱲ ᱮᱞᱮᱞ ᱟᱨ ᱥᱮᱪᱮᱫ==

᱒᱐᱑᱑ ᱥᱟᱞᱮ ᱨᱮᱭᱟᱜ ᱥᱤᱧᱚᱛᱤᱭᱟᱹ ᱦᱚᱲ ᱞᱮᱠᱷᱟ ᱞᱮᱠᱟᱛᱮ , ᱠᱮᱱᱫᱩᱡᱷᱚᱨ ᱵᱟᱡᱟᱨ ᱨᱤᱱ ᱡᱚᱛᱚ ᱛᱮ ᱦᱚᱲ ᱮᱞᱮᱞ ᱫᱚ ᱓᱕᱐᱔᱓ ᱢᱮᱱᱟᱜ ᱠᱚᱣᱟ ᱾ <ref name=sens>{{cite web|title=way back machine - ᱥᱮᱱᱥᱚᱥ ᱳᱯᱷ ᱤᱱᱰᱤᱭᱟ|url=http://web.archive.org/web/20040616075334/http://www.censusindia.net/results/town.php?stad=A&state5=999|accessdate=24 September 2015}}</ref>  ᱩᱱᱠᱩ ᱠᱚ ᱵᱷᱤᱛᱨᱤ ᱠᱷᱚᱱ ᱕᱑ᱹ᱒᱔% ᱫᱚ ᱠᱚᱲᱟ ᱦᱚᱯᱚᱱ ᱠᱚ ᱦᱩᱭᱩᱜ ᱵᱮᱲᱟᱨᱮ ᱔᱘ᱹ᱗᱖% ᱫᱚ ᱠᱩᱲᱤ ᱦᱚᱯᱚᱱ ᱢᱮᱱᱟᱜ ᱠᱚᱣᱟ ᱾ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱥᱮᱪᱮᱫ ᱫᱚᱨ ᱫᱚ ᱗᱒ᱹ᱐᱘% ᱢᱮᱱᱟᱜ-ᱟ ᱾ ᱱᱚᱣᱟ ᱡᱟᱹᱛᱤᱭᱟᱹᱨᱤ ᱫᱚᱨ ᱠᱷᱚᱱ ᱫᱚ -᱗ᱹ᱒᱔% ᱠᱚᱢ ᱜᱮᱭᱟ ᱾ ᱚᱸᱰᱮ ᱠᱷᱚᱱ ᱔᱐ᱹ᱘᱗% ᱫᱚ ᱠᱚᱲᱟ ᱦᱚᱯᱚᱱ ᱟᱨ ᱓᱑ᱹ᱒᱒% ᱫᱚ ᱠᱩᱲᱤ ᱦᱚᱯᱚᱱ ᱢᱮᱱᱟᱜ ᱠᱚᱣᱟ ᱾ ᱑᱑ᱹ᱖᱑% ᱦᱚᱲ ᱫᱚ ᱚᱸᱰᱮ ᱖ ᱵᱚᱨᱥᱚ ᱵᱚᱭᱚᱥ ᱠᱷᱚ ᱠᱚᱢ ᱵᱚᱭᱚᱥ ᱦᱚᱲ ᱢᱮᱱᱟᱜ ᱠᱚᱣᱟ ᱾<ref name=sens/>

==ᱯᱟᱹᱨᱥᱤ==

ᱠᱮᱱᱫᱩᱡᱷᱚᱨ ᱨᱮᱭᱟᱜ ᱥᱚᱨᱠᱟᱨᱤᱭᱟᱹ ᱯᱟᱹᱨᱥᱤ ᱫᱚ ᱳᱰᱤᱭᱟᱹ ᱠᱟᱱᱟ ᱾ 

==ᱥᱟᱶᱛᱟᱨᱤ ᱟᱨ ᱞᱟᱠᱪᱟᱨᱤᱭᱟᱹ ᱜᱟᱶᱛᱟ==

* '''ᱦᱚᱱᱚᱛ ᱢᱩᱠᱷᱤᱭᱟᱹ ᱯᱚᱛᱚᱵ ᱢᱩᱨᱟᱹᱭ'''
ᱠᱮᱱᱫᱩᱡᱷᱚᱨ ᱨᱮᱭᱟᱜ ᱵᱟᱡᱟᱨ ᱨᱮ ᱱᱚᱣᱟ ᱯᱚᱛᱚᱵ ᱢᱩᱨᱟᱹᱭ ᱫᱚ ᱑᱙᱗᱗ ᱥᱟᱞᱮ ᱠᱷᱚᱱ ᱮ ᱠᱟ,ᱢᱤ ᱟᱹᱜᱩ ᱮᱫ-ᱟ ᱾ ᱢᱮᱱᱟᱜ ᱯᱩᱛᱷᱤ ᱯᱩᱸᱡᱤ ᱞᱮᱠᱟᱛᱮ ᱱᱚᱣᱟ ᱯᱚᱛᱚᱵ ᱢᱩᱨᱟᱹᱭ ᱨᱮᱫᱚ ᱡᱚᱛᱚᱛᱮ ᱑᱐᱘᱗᱐ ᱜᱚᱴᱟᱝ ᱯᱩᱛᱷᱤ ᱢᱮᱱᱟᱜ-ᱟ ᱾ ᱱᱚᱣᱟ ᱯᱚᱛᱚᱵ ᱢᱩᱨᱟᱹᱭ ᱫᱚ ᱚᱛᱮ ᱢᱟᱦᱟᱸ ᱵᱷᱮᱜᱮᱫ ᱮᱴᱟᱜ ᱡᱚᱛᱚ ᱫᱤᱱ ᱜᱮ ᱫᱤᱱ ᱵᱮᱲᱟ ᱑᱑ ᱴᱟᱲᱟᱝ ᱠᱷᱚᱱ ᱖ ᱴᱟᱲᱟᱝ ᱫᱷᱟᱹᱵᱤᱡ ᱡᱷᱤᱡ ᱛᱟᱦᱮᱸᱱᱟ ᱾

* '''ᱦᱚᱱᱚᱛ ᱢᱩᱣᱡᱤᱭᱚᱢ'''

ᱱᱚᱣᱟ ᱫᱚ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱢᱟᱨᱮ ᱵᱟᱡᱟᱨ ᱨᱮ ᱢᱮᱱᱟᱜ ᱥᱨᱤ ᱵᱚᱲᱚᱫᱮᱵᱽᱡᱤᱣ ᱟᱜ ᱥᱩᱨ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱢᱤᱣᱡᱤᱭᱚᱢ ᱨᱮᱭᱟᱜ ᱢᱤᱫ ᱪᱟᱸᱜᱟ ᱫᱚ [[ᱢᱚᱭᱩᱨᱵᱷᱚᱸᱡᱽ]] ᱦᱚᱱᱚᱛ ᱨᱮᱭᱟᱜ ᱠᱷᱤᱪᱤᱝ ᱨᱮᱦᱚᱸ ᱢᱮᱱᱟᱜ-ᱟ ᱾

==ᱧᱮᱢᱮᱞ ᱴᱚᱴᱷᱟ==

* '''ᱵᱚᱲᱚᱫᱮᱵᱽᱡᱤᱣ ᱢᱩᱫᱽᱨᱤ'''

ᱳᱰᱤᱥᱟ ᱨᱤᱱᱤᱡ ᱤᱥᱴ ᱫᱮᱵᱽᱛᱟ ᱢᱚᱦᱟᱯᱨᱚᱵᱷᱩ ᱡᱚᱜᱚᱱᱱᱟᱛᱷ ᱟᱜ ᱢᱤᱫ ᱢᱩᱫᱽᱨᱤ ᱫᱚ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱢᱟᱨᱮ ᱵᱟᱡᱟᱨ ᱴᱚᱴᱷᱟ ᱨᱮ ᱢᱮᱱᱟᱜ-ᱟ ᱾ ᱡᱚᱛᱚ ᱥᱮᱨᱢᱟ ᱜᱮ ᱱᱚᱰᱮ ᱫᱚ ᱟᱹᱰᱤ ᱨᱟᱹᱥᱠᱟᱹ ᱨᱚᱢᱚᱡᱽ ᱛᱮ ᱥᱨᱤ ᱡᱤᱣ ᱟᱜ ᱨᱟᱛ ᱡᱟᱛᱨᱟ ᱯᱟᱞᱚᱱ ᱦᱩᱭᱩᱜ-ᱟ ᱾ ᱱᱚᱣᱟ ᱢᱩᱫᱽᱨᱤ ᱨᱮᱭᱟᱜ ᱱᱟᱥᱮ ᱥᱟᱺᱜᱤᱧ ᱨᱮ ᱵᱤᱨ ᱵᱩᱨᱩ ᱛᱮ ᱜᱷᱮᱨᱟᱣ ᱟᱠᱟᱱ ᱥᱤᱫᱷᱚ ᱢᱚᱴᱷᱚᱨᱮ ᱥᱤᱫᱷᱷᱚ ᱠᱟᱲᱤᱭᱟᱜ ᱢᱩᱫᱽᱨᱤ ᱢᱮᱱᱟᱜ-ᱟ ᱾

* '''ᱥᱟᱱᱜᱷᱟᱜᱽᱨᱟ'''

ᱵᱟᱡᱟᱨ ᱠᱷᱚᱱ ᱥᱩᱢᱩᱝ ᱖ ᱠᱤᱹᱢᱤᱹ ᱥᱟᱺᱜᱤᱧ ᱨᱮ ᱢᱮᱱᱟᱜ ᱱᱚᱣᱟ ᱫᱟᱜ ᱡᱷᱟᱨᱱᱟ ᱫᱚ ᱟᱹᱰᱤ ᱢᱚᱱᱮ ᱵᱷᱩᱞᱟᱹᱣ ᱴᱚᱴᱷᱟ ᱠᱟᱱᱟ ᱾ ᱑᱐᱐ ᱯᱷᱩᱴ ᱩᱥᱩᱞ ᱨᱮ ᱢᱮᱱᱟᱜ ᱱᱚᱣᱟ ᱡᱷᱟᱨᱱᱟ ᱥᱩᱨ ᱨᱮᱫᱚ ᱥᱮᱨᱢᱟ ᱡᱟᱠ ᱦᱚᱲ ᱵᱷᱤᱲ ᱜᱮ ᱛᱟᱦᱮᱸᱱᱟ ᱾ ᱚᱸᱰᱮ ᱢᱮᱱᱟᱜ ᱢᱤᱫ ᱵᱟᱜᱟᱱ ᱨᱮ ᱞᱮᱠᱟᱱ ᱞᱮᱠᱟᱱ ᱵᱟᱦᱟ/ᱡᱚ ᱫᱟᱨᱮ ᱠᱚ ᱨᱚᱦᱚᱭ ᱦᱩᱭ ᱟᱠᱟᱱᱟ ᱾ 
* '''ᱵᱚᱰᱚᱜᱷᱟᱜᱽᱨᱟ'''

ᱵᱟᱡᱟᱨ ᱠᱷᱚᱱ ᱥᱩᱢᱩᱝ ᱙ ᱠᱤᱹᱢᱤᱹ ᱥᱟᱺᱜᱤᱧ ᱨᱮ ᱢᱮᱱᱟᱜ ᱱᱚᱣᱟ ᱫᱚ ᱟᱨ ᱢᱤᱫ ᱢᱚᱱ ᱵᱷᱩᱞᱟᱹᱣ ᱡᱷᱟᱨᱱᱟ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱩᱥᱩᱞ ᱫᱚ ᱒᱐᱐ ᱯᱷᱩᱴ ᱢᱮᱱᱟᱜ-ᱟ ᱾
