'''ᱦᱩᱢᱟᱭᱮᱱ ᱟᱦᱚᱢᱮᱫᱽ''' ([[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]:Humayun Ahmed ([ɦumaijun aɦmed]; ᱡᱟᱱᱟᱢ: ᱑᱓ ᱱᱚᱵᱷᱮᱢᱵᱚᱨ ᱑᱙᱔᱘ ᱵᱚᱝᱜᱟ ᱛᱟᱞᱟ: ᱑᱙ ᱡᱩᱞᱟᱭ ᱒᱐᱑᱒) ᱫᱚᱭᱮ ᱛᱟᱦᱮᱸ ᱠᱟᱱᱟ [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ ᱨᱮᱱ]] ᱢᱤᱫ [[ᱩᱯᱱᱱᱟᱥ ᱯᱚᱛᱷᱤ|ᱩᱯᱚᱱᱱᱥᱟ]], [[ᱠᱟᱹᱴᱤᱡᱽ ᱡᱟᱹᱲ]], [[ᱱᱟᱴᱚᱠ ᱠᱷᱤᱞᱟᱹᱰᱤᱭᱟᱹ]] ᱥᱟᱨ [[ᱥᱩᱨᱚᱠᱟᱨ]] ᱥᱟᱶ ᱟᱨᱦᱚᱸ ᱥᱤᱱᱮᱢᱟᱠᱚ ᱦᱚᱸᱭ ᱛᱮᱭᱟᱨᱮᱜ ᱠᱟᱱ ᱨᱟᱦᱮᱱᱟ᱾ ᱩᱱᱤ ᱫᱚ ᱜᱮᱞ ᱵᱟᱨ ᱡᱩᱜᱽ ᱨᱮᱱ ᱢᱤᱫ ᱠᱩᱥᱤᱭᱟᱱ [[ᱵᱟᱝᱜᱟᱞᱤ]] ᱮᱭ ᱛᱟᱦᱮᱸ ᱠᱟᱱᱟ᱾ ᱩᱱᱤ ᱫᱚ [[ᱵᱟᱝᱞᱟᱫᱮᱥ]] ᱥᱟᱹᱫᱷᱤᱱᱮᱱ ᱛᱟᱭᱚᱢ ᱵᱟᱝᱞᱟᱨᱮᱱ ᱢᱤᱫ ᱥᱚᱨᱮᱥᱟᱱ ᱢᱟᱱᱚᱛᱟᱱ ᱚᱱᱚᱞᱤᱭᱟᱹ ᱢᱮᱱᱟᱛ ᱠᱚ ᱢᱟᱱᱟᱣ ᱦᱟᱠᱟᱫᱤᱭᱟ᱾ ᱩᱱᱤ ᱫᱚ  ᱵᱟᱝᱞᱟ ᱟᱲᱟᱝ ᱯᱩᱛᱷᱤ ᱨᱮᱱ ᱯᱩᱭᱞᱩ ᱥᱳᱣᱞᱤᱨᱮᱱ ᱡᱚᱱᱚᱠ (ᱵᱮᱱᱟᱣᱤᱭᱟᱹ) ᱠᱟᱱᱟᱭ᱾ ᱟᱨᱦᱚᱸ ᱩᱱᱤ ᱫᱚ ᱟᱫᱷᱚᱱᱤᱠ ᱵᱟᱝᱞᱟ ᱨᱮᱱ (ᱵᱚᱭᱜᱟᱱᱤᱠ) ᱦᱚᱸᱭ ᱛᱟᱦᱮ ᱠᱟᱱᱟ᱾ 
==ᱠᱟᱱᱟᱢ ᱠᱟᱛᱷᱟ==
ᱦᱩᱢᱟᱭᱮᱱ ᱟᱦᱚᱢᱮᱫᱽ ᱑᱙᱔᱘ ᱥᱮᱨᱢᱟ ᱨᱮᱱᱟᱜ ᱑᱓ ᱱᱚᱵᱷᱮᱢᱵᱚᱨ ᱨᱮᱭ ᱠᱟᱱᱟᱢ ᱦᱟᱠᱟᱱᱟ᱾ ᱚᱱᱟ ᱚᱠᱛᱚ ᱨᱮᱱᱟᱜ [[ᱯᱩᱨᱩᱵᱽ ᱯᱟᱠᱤᱥᱛᱟᱱ]] [[ᱢᱚᱭᱢᱚᱱᱥᱤᱝᱦᱚ ᱠᱷᱚᱸᱰ]] ᱨᱮᱱᱟᱜ [[ᱱᱮᱛᱨᱚᱠᱚᱱᱟ ᱦᱚᱱᱚᱛ]] ᱨᱮ ᱢᱮᱱᱟᱜ [[ᱢᱚᱦᱚᱱᱜᱚᱸᱡᱽ ᱩᱯᱚᱡᱮᱞᱟ]] ᱟᱡᱽ ᱜᱚᱜᱚᱣᱟᱜ ᱚᱲᱟᱜ ᱡᱮᱜᱮᱭ ᱡᱟᱱᱟᱢ ᱦᱟᱠᱟᱱ ᱛᱟᱦᱮᱱᱟ᱾ ᱟᱡᱽ ᱵᱟᱵᱟ ᱫᱚ ᱥᱚᱦᱤᱫ ᱯᱷᱚᱭᱡᱩᱨᱩᱨ ᱨᱚᱦᱚᱢᱟᱱ ᱟᱦᱚᱢᱮᱫᱽ ᱟᱨ ᱟᱡᱽ ᱜᱚᱜᱚ ᱫᱚ ᱟᱭᱥᱟ ᱯᱷᱚᱭᱮᱡᱽ᱾ 
==ᱥᱤᱠᱱᱟᱸᱛ ᱦᱟᱢᱮᱴ ᱠᱟᱛᱷᱟ==
ᱟᱡᱽ ᱵᱟᱵᱟ ᱫᱚ ᱪᱟᱹᱠᱨᱤ ᱠᱷᱟᱹᱛᱤᱨᱟᱜ ᱛᱮ ᱫᱤᱥᱚᱢ ᱨᱮᱱᱟᱜ ᱟᱹᱰᱤ ᱜᱟᱱ ᱡᱟᱜᱟ ᱜᱮᱭ ᱥᱮᱱ ᱛᱟᱦᱮᱭᱟᱠᱟᱱ ᱠᱷᱟᱹᱛᱤᱨ, ᱦᱩᱢᱟᱭᱮᱱ ᱟᱦᱚᱢᱮᱫᱽ ᱦᱚᱸ ᱟᱹᱰᱤ ᱜᱟᱱ ᱩᱥᱠᱩᱞ ᱠᱷᱚᱱ ᱥᱤᱠᱱᱟᱸᱛ ᱦᱟᱢᱮᱴ ᱨᱮᱱᱟᱜ ᱥᱩᱡᱩᱜᱽ-ᱮ ᱧᱟᱢ ᱦᱟᱠᱟᱫᱟ᱾ ᱩᱱᱤᱭᱟᱜ ᱯᱩᱭᱞᱩ ᱥᱤᱠᱱᱟᱸᱛ ᱡᱤᱭᱚᱱ ᱫᱚ ᱑᱙᱕᱕ ᱥᱮᱨᱢᱟ ᱠᱷᱚᱱ ᱮᱛᱚᱦᱚᱵᱽ ᱦᱟᱠᱟᱱ ᱛᱟᱭᱟ᱾ [[ᱥᱤᱞᱮᱴ]] ᱨᱮᱱᱟᱜ ᱠᱤᱥᱳᱨ ᱢᱚᱦᱚᱱ ᱯᱟᱴᱥᱟᱞᱟ ᱠᱷᱚᱱ᱾ ᱡᱟᱦᱟ ᱫᱚ ᱱᱤᱭᱟᱸ ᱚᱠᱛᱨᱮ (ᱠᱤᱥᱚᱨᱤ ᱢᱚᱦᱚᱱ (ᱵᱟᱞᱚᱠ) ᱥᱚᱨᱠᱟᱨᱤ ᱯᱨᱟᱛᱷᱚᱠᱤ ᱩᱥᱠᱩᱞ) ᱧᱩᱛᱩᱢ ᱛᱮᱠᱚ ᱵᱟᱰᱟᱭᱟ᱾ ᱚᱸᱰᱮ ᱫᱚ ᱩᱱᱤ ᱑᱙᱕᱙ ᱥᱮᱨᱢᱟ ᱫᱷᱟᱹᱵᱤᱡᱽ-ᱮ ᱯᱟᱲᱦᱟᱣ ᱦᱟᱠᱟᱱᱟ᱾ ᱚᱸᱰᱮ ᱠᱷᱚᱱ ᱩᱱᱤ ᱫᱚ ᱑᱙᱖᱓ ᱥᱮᱨᱢᱟ ᱨᱮ [[ᱵᱚᱜᱩᱲᱟ ᱡᱤᱞᱟ ᱤᱮᱥᱠᱩᱞ]] ᱨᱮᱭ ᱥᱮᱞᱮᱫ ᱦᱟᱠᱟᱱᱟ᱾ ᱑᱙᱖᱕ ᱥᱮᱨᱢᱟ ᱨᱮ ᱚᱱᱟ ᱤᱥᱠᱩᱞ ᱠᱷᱚᱱ ᱜᱮ ᱨᱟᱡᱽᱥᱟᱦᱤ ᱥᱤᱠᱷᱟ ᱵᱚᱨᱰ ᱠᱷᱚᱱ ᱵᱟᱨ ᱟᱱᱟᱝ ᱛᱮ [[ᱢᱮᱴᱨᱤᱠ]] ᱮᱭ ᱯᱟᱥ ᱦᱟᱠᱟᱫᱟ᱾ ᱚᱱᱟ ᱛᱟᱭᱚᱢ [[ᱰᱷᱟᱠᱟ]] ᱨᱮᱱᱟᱜ ᱢᱤᱫᱴᱟᱝ ᱠᱚᱞᱮᱡᱽ ᱨᱮᱭ ᱥᱮᱞᱮᱫ ᱮᱱᱟ᱾ ᱚᱸᱰᱮ ᱜᱮ ᱠᱚᱞᱮᱡᱽ ᱡᱤᱭᱚᱱ ᱛᱟᱟᱭ ᱫᱚ᱾ ᱟᱨ ᱵᱤᱜᱜᱟᱱ ᱥᱟᱠᱷᱟ ᱛᱮ ᱤᱱᱴᱟᱨᱮ ᱯᱟᱥ ᱠᱮᱫᱟ᱾ ᱚᱱᱟ ᱛᱟᱭᱚᱢ ᱰᱷᱟᱠᱟ ᱵᱤᱥᱥᱚᱵᱤᱫᱫᱟᱞᱚᱭ ᱨᱮ [[ᱨᱚᱥᱟᱭᱚᱱ]] ᱥᱟᱥᱛᱨᱚᱛᱮ ᱵᱤ-ᱮᱥ-ᱥᱤ ᱯᱷᱟᱥᱴ ᱰᱮᱵᱤᱥᱚᱱ ᱛᱮᱭ ᱯᱟᱥ ᱦᱟᱠᱟᱫᱟ᱾ ᱟᱨᱦᱚᱸ ᱮᱢ-ᱮᱥ-ᱥᱤ ᱰᱤᱜᱨᱤ ᱦᱚᱸᱭ ᱦᱟᱢᱮᱴ ᱦᱟᱠᱟᱫᱟ᱾
==᱑᱙᱗᱐ ᱥᱮᱨᱢᱟ==
===ᱱᱚᱱᱫᱤᱱᱤ ᱱᱚᱨᱚᱠᱮ===
[[ᱰᱷᱟᱠᱟ ᱵᱤᱥᱥᱚᱵᱤᱫᱫᱟᱞᱚᱭ]] ᱨᱮᱭ ᱯᱟᱲᱦᱟᱣ ᱚᱠᱛᱚ ᱠᱷᱚᱱ ᱜᱮ ᱥᱭᱟᱭᱜ ᱚᱱᱚᱞᱤᱭᱟᱹ ᱡᱤᱭᱚᱱ ᱫᱚᱭ ᱥᱟᱹᱫᱤᱣᱟᱠᱟᱫ ᱛᱟᱭᱟ᱾ ᱩᱱᱤ ᱚᱸᱰᱮᱭ ᱚᱞ ᱞᱮᱫᱟ ᱦᱟᱷᱟᱸ ᱩᱯᱚᱱᱱᱟᱥ ᱯᱤᱛᱷᱤ ᱚᱱᱟᱫᱚ [[ᱱᱚᱱᱛᱤᱛᱚ ᱱᱚᱨᱚᱜᱮ]] ᱧᱩᱛᱩᱢᱟᱱ ᱢᱤᱫ ᱯᱩᱛᱷᱤ᱾ ᱑᱙᱗᱑ ᱥᱮᱨᱢᱟ ᱨᱮ ᱫᱤᱥᱟᱹᱢ ᱨᱮ ᱥᱟᱹᱫᱷᱤᱱᱚᱛᱟ ᱦᱩᱭ ᱠᱷᱟᱹᱛᱤᱨ ᱛᱮ ᱚᱱᱚ ᱯᱩᱛᱷᱤ ᱫᱚ ᱯᱟᱹᱵᱞᱩᱥ ᱵᱟᱝ ᱦᱩᱭᱞᱮᱱᱟ᱾ ᱑᱙᱗᱒ ᱥᱮᱨᱢᱟ ᱨᱮ ᱠᱚᱵᱤ ᱥᱟᱦᱤᱛᱤᱠ ᱟᱦᱚᱢᱮᱫᱽ ᱪᱷᱚᱯᱟᱨ ᱥᱟᱶ ᱦᱚᱲᱦᱟ ᱠᱟᱛᱮᱜ ᱚᱱᱟ ᱩᱯᱱᱱᱟᱥ ᱠᱷᱟᱱ ᱵᱨᱟᱫᱟᱨᱥ ᱥᱟᱶ ᱥᱮᱞᱮᱫ ᱛᱟᱭᱚᱢᱮ ᱯᱟᱵᱞᱤᱥ ᱫᱟᱲᱮᱭᱟᱫᱟ᱾
