ᱵᱤᱯᱞᱚᱵᱽ ᱠᱩᱢᱟᱨ ᱫᱮᱵᱽ (ᱡᱟᱱᱟᱢᱺ ᱒᱕ ᱱᱚᱵᱮᱢᱵᱚᱨ ᱑᱙᱗᱑) ᱫᱚ [[ᱥᱤᱧᱚᱛ]] ᱫᱤᱥᱚᱢ ᱨᱮᱱ ᱢᱤᱫᱴᱮᱱ ᱨᱟᱡᱟᱨᱤᱭᱟᱹ ᱠᱟᱱᱟᱭ ᱟᱨ ᱱᱟᱦᱟᱜ [[ᱛᱨᱤᱯᱩᱨᱟ]] ᱯᱚᱱᱚᱛ ᱨᱮᱱ ᱢᱩᱠᱷᱭᱟᱹ ᱢᱚᱱᱛᱨᱤ ᱠᱟᱱᱟᱭ|ᱩᱱᱤ ᱫᱚ ᱗ ᱡᱟᱱᱩᱣᱟᱨᱤ ᱒᱐᱑᱖ ᱢᱟᱹᱦᱤᱛ ᱠᱷᱚᱱ [[ᱛᱨᱤᱯᱩᱨᱟ]] ᱯᱚᱱᱚᱛ ᱨᱮ ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ ᱨᱮᱱ ᱯᱟᱨᱥᱮᱛ ᱠᱟᱱᱟᱭ| ᱩᱱᱤᱭᱟᱜ ᱟᱹᱭᱩᱨ ᱛᱮ ᱒᱐᱑᱘ ᱮᱨᱢᱟ ᱨᱮᱭᱟᱜ ᱛᱨᱤᱯᱩᱨᱟ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱱᱟᱣ ᱨᱮ, ᱒᱕ ᱥᱮᱨᱢᱟ ᱠᱷᱚᱱ ᱥᱟᱥᱚᱱ ᱨᱮ ᱛᱟᱸᱦᱮᱸ ᱠᱟᱱ ᱥᱤᱧᱚᱛ ᱠᱚᱢᱩᱱᱤᱥᱴ ᱯᱟᱨᱴᱤ (ᱢᱟᱨᱠᱥ ᱵᱟᱫᱤ) ᱥᱚᱨᱠᱟᱨ ᱠᱚ ᱦᱟᱨᱟᱣ ᱠᱮᱫᱮᱭᱟ| ᱩᱱᱤ ᱫᱚ ᱙ ᱢᱟᱨᱪ ᱒᱐᱑᱘ ᱦᱤᱞᱚᱜ [[ᱛᱨᱤᱯᱩᱨᱟ]] ᱯᱚᱱᱚᱛ ᱨᱮᱱ ᱱᱟᱣᱟ ᱢᱩᱠᱷᱭᱟᱹ ᱢᱚᱱᱛᱨᱤ ᱞᱮᱠᱟ ᱛᱮ ᱠᱤᱨᱭᱟᱹᱭ ᱦᱟᱛᱟᱣ ᱠᱮᱫᱟ| 
==ᱮᱛᱚᱦᱚᱵ ᱡᱤᱭᱚᱱ==
᱒᱕ ᱱᱚᱵᱮᱢᱵᱚᱨ ᱑᱙᱗᱑ ᱢᱟᱹᱦᱤᱛ ᱨᱮ ᱵᱤᱯᱞᱚᱵᱽ ᱠᱩᱢᱟᱨ ᱫᱮᱵᱽ ᱫᱳ ᱨᱟᱡᱽ ᱫᱷᱚᱨ ᱱᱚᱜᱚᱨ, ᱜᱚᱢᱟᱛᱤ ᱦᱚᱱᱚᱛ, [[ᱛᱨᱤᱯᱩᱨᱟ]] ᱯᱚᱱᱚᱛ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤᱭᱟᱜ ᱡᱟᱱᱟᱢ ᱢᱟᱲᱟᱝ ᱩᱱᱤ ᱨᱮᱱ ᱮᱝᱜᱟᱛ ᱟᱯᱟᱛ ᱫᱚ ᱥᱟᱝᱟᱝ ᱯᱟᱠᱤᱥᱛᱟᱱ ᱱᱟᱦᱟᱜ ᱵᱟᱝᱞᱟᱫᱮᱥ ᱠᱷᱚᱱ ᱠᱤᱱ ᱦᱮᱡ ᱞᱮᱱᱟ, ᱨᱤᱯᱷᱩᱡᱤ ᱨᱩᱯ ᱛᱮ| ᱩᱱᱤ ᱨᱮᱱ ᱟᱯᱟᱛ ᱫᱚ ᱒᱗ ᱡᱩᱱ ᱑᱙᱖᱗ ᱥᱮᱨᱢᱟ ᱠᱷᱚᱱ ᱥᱤᱧᱚᱛ ᱨᱮᱱ ᱱᱟᱜᱟᱨᱤᱭᱟᱹ ᱠᱟᱱᱟᱭ|ᱩᱱᱤ ᱫᱚ ᱟᱡᱟᱜ ᱜᱤᱫᱽᱨᱟᱹ ᱡᱤᱭᱚᱱ ᱟᱨ ᱥᱠᱩᱞ [[ᱛᱨᱤᱯᱩᱨᱟ]] ᱨᱮ ᱵᱤᱛᱟᱹᱣ ᱞᱮᱫᱟ, ᱛᱨᱤᱯᱩᱨᱟ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱵᱮᱪᱞᱚᱨ ᱰᱤᱜᱽᱨᱤ ᱦᱟᱛᱟᱣ ᱛᱟᱭᱱᱚᱢ ᱨᱟᱥᱴᱨᱤᱭᱚ ᱥᱣᱚᱝ ᱥᱮᱵᱚᱠ ᱥᱚᱝᱜᱷᱚ ᱨᱮ ᱠᱟᱹᱢᱤ ᱞᱟᱹᱜᱤᱫ ᱫᱤᱞᱞᱤ ᱛᱮᱭᱮ ᱥᱮᱱ ᱮᱱᱟ| ᱑᱕ ᱥᱮᱨᱢᱟ ᱛᱟᱭᱱᱚᱢ ᱟᱨᱦᱚᱸ ᱩᱱᱤ ᱫᱚ ᱛᱨᱤᱯᱩᱨᱟ ᱛᱮᱭᱮ ᱨᱩᱣᱟᱹᱲ ᱦᱮᱡ ᱮᱱᱟ|
