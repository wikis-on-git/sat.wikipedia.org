ᱠᱟᱨᱱᱟᱴᱟᱠ ᱫᱚ ᱮᱛᱚᱢ ᱥᱤᱧᱚᱴ ᱨᱮᱱ ᱢᱮᱫᱴᱮᱱ ᱯᱚᱱᱚᱛ ᱠᱟᱱᱟ|ᱯᱚᱱᱚᱛ ᱵᱮᱱᱟᱣ ᱟᱹᱨᱩ ᱟᱹᱱ ᱞᱮᱠᱟ ᱛᱮ ᱱᱤᱭᱟᱹ ᱯᱚᱱᱚᱛ ᱫᱚ ᱑ ᱱᱚᱵᱷᱮᱢᱵᱚᱨ ᱑᱙᱕᱖ ᱥᱮᱨᱢᱟ ᱨᱮ ᱠᱚ ᱵᱮᱨᱮᱫ ᱞᱮᱫᱟ|ᱱᱤᱭᱟᱹ ᱯᱚᱱᱚᱛ ᱨᱮᱭᱟᱜ ᱯᱟᱪᱷᱮ ᱱᱟᱠᱷᱟ ᱨᱮ ᱫᱚ ᱟᱨᱟᱵᱤᱭᱟᱱ ᱫᱚᱨᱭᱟ ᱨᱮ ᱡᱟᱯᱟᱜ ᱟᱠᱟᱱᱟ,ᱠᱚᱸᱭᱮᱸ-ᱯᱟᱪᱷᱮ ᱱᱟᱠᱷᱟ ᱨᱮ ᱫᱚ ᱜᱚᱣᱟ ᱯᱚᱱᱚᱛ ᱨᱮ ᱡᱯᱟᱜ ᱟᱠᱟᱱᱟ, ᱠᱚᱸᱭᱮᱱ ᱱᱟᱠᱷᱟ ᱨᱮ ᱫᱚ ᱢᱚᱦᱟᱨᱟᱥᱴᱨᱚ, ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱴᱮᱞᱮᱝᱜᱟᱱᱟ ᱟᱨ ᱟᱱᱫᱷᱨᱟ ᱯᱨᱚᱫᱮᱥ ᱯᱚᱱᱚᱛ, ᱮᱛᱚᱢ- ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱛᱟᱢᱤᱞ ᱱᱟᱰᱩ ᱟᱨ ᱮᱴᱳᱢ ᱯᱟᱪᱷᱮ ᱱᱟᱠᱷᱟ ᱨᱮ ᱫᱚ ᱠᱮᱨᱟᱞᱟ ᱯᱚᱱᱚᱛ ᱢᱮᱱᱟᱜ ᱟᱠᱟᱫᱟ|ᱱᱤᱭᱟᱹ ᱦᱚᱱᱚᱛ ᱫᱚ ᱗᱔,᱑᱒᱒ ᱪᱟᱹᱣᱠᱟᱹ ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ|ᱱᱚᱣᱟ ᱯᱚᱱᱚᱛ ᱨᱮ ᱫᱚ ᱓᱐ ᱜᱚᱴᱟᱝ ᱦᱚᱱᱚᱛ ᱠᱚ ,ᱢᱮᱱᱟᱜ ᱟᱠᱟᱫᱟ|ᱠᱟᱱᱱᱟᱲᱟ ᱫᱚ ᱱᱤᱭᱟᱹ ᱯᱚᱱᱚᱛ ᱨᱮᱭᱟᱜ ᱨᱟᱡᱽ ᱯᱟᱹᱨᱥᱤ ᱠᱟᱱᱟ|ᱱᱤᱭᱟᱹ ᱯᱚᱱᱚᱛ ᱨᱮ ᱖᱕% ᱦᱤᱸᱥ ᱦᱚᱲ ᱜᱮ ᱠᱟᱱᱱᱟᱲᱟ ᱯᱟᱹᱨᱥᱤ ᱠᱚ ᱞᱟᱲᱪᱟᱲᱮᱰ ᱠᱟᱱᱟ|ᱱᱤᱭᱟᱹ ᱯᱚᱱᱚᱛ ᱨᱮ ᱟᱹᱰᱤ ᱟᱭᱢᱟ ᱡᱟᱹᱛᱤ ᱠᱚ ᱢᱮᱱᱟᱜ ᱠᱚᱣᱟ,ᱚᱠᱭ ᱠᱚᱣᱟᱜ ᱚᱱᱚᱱ ᱫᱚ ᱧᱤᱥᱚᱛ ᱨᱮᱭᱟᱜ ᱮᱴᱟᱜ ᱮᱴᱟᱜ ᱴᱚᱴᱷᱟ ᱨᱮ ᱦᱩᱭ ᱟᱠᱟᱱ, ᱡᱩᱫᱟᱹ ᱯᱟᱹᱨᱥᱤ ᱟᱨ ᱟᱹᱨᱤ ᱪᱟᱹᱞᱤ ᱢᱮᱱᱟᱜ ᱛᱟᱠᱚᱣᱟ ᱱᱤᱭᱟᱹ ᱱᱤᱭᱟᱹ ᱦᱚᱱᱚᱛ ᱨᱮ ᱦᱚᱸ ᱟᱠᱚᱟᱜ ᱜᱚᱜᱚ ᱯᱟᱹᱨᱥᱤ ᱜᱮ ᱠᱚ ᱞᱟᱲᱪᱟᱲᱮᱰ ᱠᱟᱱᱟ|᱑᱙᱙᱑ ᱨᱮᱭᱟᱜ ᱞᱮᱠᱷᱟ ᱡᱚᱠᱷᱟ ᱞᱮᱠᱟ ᱛᱮ ᱱᱩᱠᱩ ᱡᱟᱹᱛᱤ ᱠᱚᱣᱟᱦ ᱞᱮᱠᱷᱟ ᱡᱚᱠᱷᱟ ᱫᱚ ᱱᱚᱝᱠᱟ ᱞᱮᱠᱟ- ᱛᱮᱞᱜᱩ ᱦᱚᱲ (᱘%), ᱛᱟᱢᱤᱞ ᱦᱚᱲ (᱓ᱹ᱘%) ᱢᱟᱨᱟᱴᱷᱤ ᱦᱚᱲ (᱓ᱹ᱙᱕%) ᱛᱩᱞᱩᱣᱟᱥ ᱦᱚᱲ (᱓ᱹ᱓᱘%) ᱦᱤᱱᱫᱤ ᱵᱷᱟᱥᱤᱠ ᱦᱚᱲ (᱑ᱹ᱘᱗%) ᱠᱚᱱᱠᱟᱱᱤ ᱦᱚᱲ (᱑ᱹ᱗᱘%), ᱢᱟᱞᱟᱭᱟᱞᱤ ᱦᱚᱲ (᱑ᱹ᱖᱙%), ᱠᱚᱰᱟᱣᱟᱥ ᱦᱚᱲ (᱐ᱹ᱒᱕%) ᱟᱨ ᱜᱩᱡᱽᱨᱟᱴ᱾ ᱦᱚᱲ (᱐ᱹ᱑᱐%)|
==ᱠᱟᱱᱟᱲᱤᱜᱟ==
ᱠᱟᱱᱟᱲᱤᱜᱟ ᱡᱟᱹᱛᱤ ᱱᱤᱭᱟᱹ ᱯᱚᱱᱚᱛ ᱨᱴᱮᱱ ᱡᱚᱛᱚ ᱠᱷᱚᱱ ᱥᱟᱝᱜᱮ ᱩᱛᱟᱹᱨ ᱡᱟᱹᱛᱤ ᱠᱟᱱᱟ ᱠᱚ, ᱱᱩᱠᱚᱣᱟᱜ ᱞᱮᱠᱷᱟ ᱡᱚᱠᱷᱟ ᱫᱚ ᱗᱒% ᱦᱤᱸᱥ ᱢᱮᱱᱟᱜ ᱟᱠᱟᱫᱟ|ᱩᱱᱠᱩ ᱣᱟᱜ ᱜᱚᱜᱚ ᱯᱟᱹᱨᱥᱤ ᱫᱚ ᱠᱟᱱᱱᱟᱲᱟ ᱠᱟᱱ ᱜᱮᱭᱟ| ᱠᱟᱱᱱᱟᱲᱟ ᱯᱟᱹᱨᱥᱤ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱤᱨᱟᱹᱞ ᱟᱜ ᱫᱷᱟᱯ ᱨᱮᱭᱟᱜ ᱒᱒ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫᱴᱮᱱ ᱠᱟᱱᱟ ᱟᱨ ᱠᱟᱨᱱᱟᱴᱟᱠᱟ ᱯᱚᱱᱚᱛ ᱨᱮᱭᱟᱜ ᱨᱟᱡᱽ ᱯᱟᱹᱨᱥᱤ ᱠᱟᱱᱟ|
