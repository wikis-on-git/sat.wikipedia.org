[[File:Akbar, Todarmal, Tansen and Abul Fazal, Faizi and Abdur Rahim Khan-i-Khana in a court scene (16th Century A.D.).jpg|thumb|Akbar, Todarmal, Tansen and Abul Fazal, Faizi and Abdur Rahim Khan-i-Khana in a court scene (16th Century A.D.)]]
ᱥᱤᱧᱚᱛ ᱨᱮᱱ ᱢᱟᱨᱟᱝ ᱵᱟᱫᱽᱥᱟ ᱟᱠᱵᱚᱨ ᱟᱡ ᱟᱞᱵᱩᱫᱟᱦᱟ ᱜᱮ ᱛᱟᱦᱮᱸ ᱠᱟᱱ ᱨᱮ ᱦᱚᱸ ᱱᱟᱜᱟᱢᱤᱭᱟ., ᱪᱤᱛᱟ.ᱨᱤᱭᱟ., ᱵᱤᱜ-ᱪᱟ.ᱨᱠᱚ, ᱫᱷᱚᱨᱚᱢ ᱜᱩᱨᱩ, ᱠᱟᱨᱤᱜᱚᱞ ᱛᱟᱦᱟ ᱦᱩᱜ-ᱫᱤᱥᱤᱭᱟ. ᱜᱟ.ᱠᱩᱲᱤᱭᱟ. ᱠᱚᱭᱤᱡ ᱵᱟ.ᱥᱩᱛᱤᱭᱟ.ᱭ ᱛᱟᱦᱮᱸ ᱦᱚᱸᱭ ᱛᱟᱦᱮᱸ ᱠᱟᱱᱟ |  ᱞᱟ.ᱭ ᱟᱠᱚ ᱵᱟᱝᱢᱟ ᱟᱠᱵᱚᱨ ᱟᱜ ᱨᱟᱡᱽ ᱫᱚᱨᱵᱟᱨ ᱨᱮ ᱱᱚᱝᱠᱟᱱ ᱟᱨᱮ ᱡᱚᱱᱟ ᱜᱟ.ᱠᱩᱲᱤᱭᱟ. ᱠᱚ ᱛᱟᱦᱮᱸ ᱠᱟᱱᱟ ᱛᱟᱭᱚᱢ ᱫᱟᱨᱟᱢ ᱩᱱᱠᱩ ᱜᱮ ᱟᱠᱵᱚᱨ ᱨᱮᱱ ᱟᱨᱮ ᱨᱚᱛᱱᱱᱚ ᱢᱮᱱᱛᱮ ᱠᱚ ᱵᱤᱠᱟᱹᱣ ᱮᱱᱟ ।

==ᱟ.ᱵᱩᱞ ᱯᱷᱚᱚᱞ==
ᱱᱟᱜᱟᱢᱤᱭᱟ. ᱟ.ᱵᱩᱞ ᱯᱷᱚᱡᱚᱞ ᱜᱮ ᱟᱠᱵᱚᱨ ᱟᱜ ᱥᱟᱥᱚᱱ ᱚᱠᱛᱚ ᱨᱮ ᱟᱥᱚᱞ ᱜᱷᱚᱴᱱᱟ ᱠᱚᱭ ᱚᱞ ᱫᱚᱦᱚ ᱞᱮᱫᱼᱟ| ᱱᱩᱭ ᱜᱮ ᱟᱠᱵᱚᱨᱱᱟᱢᱟ ᱟᱨ ᱟᱭᱤᱱ-ᱤ-ᱟᱠᱵᱚᱨᱤ ᱫᱚᱭ ᱚᱞ ᱞᱮᱫᱼᱟ| ᱱᱩᱭ ᱟᱜ ᱡᱟᱱᱟᱢ ᱫᱚ ᱟᱜᱜᱽᱨᱟ ᱨᱮ ᱦᱩᱭ ᱞᱮᱱᱟ|

==ᱯᱷᱟ.ᱭᱡᱤ==
ᱯᱷᱟ.ᱭᱡᱤ ᱫᱚᱭ ᱛᱟᱦᱮᱸ ᱠᱟᱱᱟ ᱟ.ᱵᱩᱞ ᱯᱷᱚᱡᱚᱞ ᱨᱮᱱ ᱵᱚᱭᱦᱟ ᱾ ᱱᱩᱭ ᱜᱮ ᱤᱨᱟᱱᱤ ᱯᱟ.ᱨᱥᱤ ᱛᱮ ᱚᱱᱚᱲᱦᱮ ᱚᱞ ᱮᱫ ᱠᱟᱱ ᱛᱟᱦᱮᱱᱟ ᱟᱨ ᱱᱩᱭ ᱜᱮ ᱟᱡ ᱨᱮᱱ  ᱜᱤᱫᱽᱨᱟ. ᱞᱟ.ᱜᱤᱫ ᱮᱞᱠᱷᱟ ᱢᱟᱪᱮᱛ ᱢᱮᱱᱛᱮ ᱵᱟᱦᱟᱞ ᱞᱮᱫᱮᱭᱟ| ᱥᱷᱮᱠ ᱟᱞ-ᱯᱷᱮᱡᱟ ᱟᱜ ᱦᱚᱦᱚ ᱧᱩᱭᱩᱢ ᱯᱷᱟ.ᱭᱡᱤ ᱫᱚ ᱛᱟᱞᱱᱟ ᱡᱩᱜᱽ ᱨᱮᱱ ᱤᱨᱟᱱᱤ ᱚᱱᱚᱲᱦᱤᱭᱟ.ᱭ ᱛᱟᱦᱮᱸ ᱠᱟᱱᱟ ।

==ᱟᱵᱽᱫᱩᱥ ᱨᱚᱦᱤᱢ ᱠᱷᱟᱱ-ᱤ-ᱠᱷᱟᱱ==
ᱨᱚᱦᱤᱢ ᱫᱚ ᱢᱤᱫᱴᱟᱹᱝ ᱜᱟ.ᱠᱩᱲ ᱚᱱᱚᱲᱦᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱟᱨ ᱟᱠᱵᱚᱨ ᱨᱮᱱ ᱫᱩᱜ ᱫᱟᱨᱟᱢᱤᱡ ᱵᱚᱭᱨᱟᱢ ᱠᱷᱟᱱ ᱨᱮᱱ ᱦᱚᱯᱚᱱ ᱮ ᱛᱟᱦᱮ ᱠᱟᱱᱟ ।

==ᱛᱟᱱ ᱥᱮᱱ==
ᱚᱱᱚᱲᱦᱤᱭᱟ. ᱛᱟᱱ ᱥᱮᱱ ᱟᱠᱵᱚᱨ ᱟᱜ ᱨᱟᱡᱽ ᱫᱚᱨᱵᱟᱨ ᱨᱤᱱᱤᱡ ᱥᱮᱨᱮᱧ ᱜᱟ.ᱠᱩᱲᱤᱭᱟ.ᱭ ᱛᱟᱦᱮᱸ ᱠᱟᱱᱟ | ᱥᱮᱨᱮᱧ ᱨᱮᱱ ᱯᱟᱨᱜᱟᱱᱟ ᱛᱟᱱ ᱥᱮᱱ ᱟᱜ ᱱᱟᱝᱜᱽᱨᱟᱦᱟ ᱜᱚᱣᱟᱞᱤᱭᱟᱨ  ᱨᱮ ᱞᱟ.ᱭ ᱟᱠᱚ ᱵᱟᱝᱢᱟ ᱜᱤᱫᱽᱨᱟ.ᱣᱟᱜ  ᱨᱟᱜ ᱨᱮ ᱦᱚᱸ ᱥᱮᱨᱮᱧ ᱨᱟᱦᱟ ᱨᱟᱣᱟᱜᱚᱜ-ᱟ |

==ᱵᱤᱨᱵᱚᱞ==
ᱡᱟᱭ ᱡᱩᱜᱽ ᱟ.ᱠᱤᱞᱟᱱ ᱨᱟᱡᱟ ᱵᱤᱨᱵᱚᱞ ᱫᱚ ᱟᱠᱵᱚᱨ ᱨᱮᱱ ᱥᱚᱥᱚᱞᱦᱟᱭᱤᱡ-ᱮ ᱛᱟᱦᱮ ᱠᱟᱱᱟ। ᱟᱠᱵᱚᱨ ᱥᱟᱶ ᱛᱮᱱᱟᱜ ᱞᱟᱱᱫᱟ ᱞᱟᱱᱫᱟ ᱠᱟ.ᱦᱱᱤ ᱠᱚ ᱛᱮᱦᱮᱧ ᱦᱚᱠᱚ ᱞᱟ.ᱭ ᱜᱮᱭᱟ। ᱵᱤᱨᱵᱚᱞ ᱢᱤᱫ ᱴᱮᱱ ᱚᱱᱚᱲᱦᱤᱭᱟ. ᱦᱚᱭ ᱛᱟᱦᱮ ᱠᱟᱱᱟ। ᱵᱨᱚᱦᱢᱚ ᱧᱩᱛᱩᱢ ᱛᱮ ᱱᱩᱭ ᱟ.ᱰᱤ ᱟᱭᱢᱟ ᱚᱱᱚᱲᱦᱮ ᱠᱚᱭ ᱚᱞ ᱞᱮᱫᱟ ᱡᱟᱦᱟ ᱫᱚ ᱱᱤᱛᱚᱜ ᱨᱟᱡᱟᱥᱛᱷᱟᱱ ᱨᱮᱱᱟᱜ ᱵᱷᱚᱨᱚᱛ ᱯᱩᱨ ᱨᱟᱠᱷᱟ ᱫᱚᱦᱚ ᱟᱠᱟᱱᱟ।
==ᱴᱚᱰᱟᱨᱢᱚᱞ==
ᱴᱚᱪᱟᱨᱢᱚᱞ ᱟᱠᱵᱚᱨ ᱨᱮᱱ ᱜᱩᱱᱰᱤ ᱟᱨ ᱠᱟ.ᱣᱰᱤ ᱢᱚᱱᱛᱨᱤᱭᱮ ᱛᱟᱦᱮ ᱠᱟᱱᱟ। ᱱᱩᱭᱜᱮ ᱦᱟᱥᱟ ᱡᱚᱠᱷᱟᱭ ᱞᱟ.ᱜᱤᱫ ᱡᱚᱠᱷᱟ ᱦᱚᱨᱟᱭ ᱛᱮᱭᱟᱨ ᱞᱮᱫᱟ। ᱟᱠᱵᱚᱨ ᱟᱜ ᱨᱟᱡᱚᱥᱴᱷᱤ ᱨᱮᱫᱚ ᱱᱩᱭ ᱜᱮ ᱡᱚᱠᱷᱟᱭᱮᱫ ᱛᱟᱦᱮᱱᱟ । ᱩᱛᱛᱚᱨ ᱯᱨᱚᱫᱮᱥᱷ ᱨᱮᱱᱟᱜ ᱢᱤᱫ ᱮᱥᱠᱟᱨ ᱜᱩᱱᱰᱤ ᱪᱮᱪᱮᱫ ᱛᱟᱞᱢᱟ ᱫᱚ ᱱᱩᱭ ᱟᱜ ᱧᱩᱛᱩᱢ ᱨᱮᱜᱮ ᱫᱚᱦᱚ ᱟᱠᱟᱱᱟ ᱴᱚᱰᱟᱨᱢᱚᱞ ᱵᱷᱩᱞᱮᱠᱷ  ᱪᱮᱪᱮᱫ ᱛᱟᱞᱢᱟ ᱢᱮᱱᱛᱮ , ᱚᱠᱟ ᱨᱮᱫᱚ ᱟᱭ.ᱮ.ᱮᱥ , ᱟᱭ.ᱤ.ᱮᱥ ᱮᱢᱟᱱ ᱮᱴᱟᱜ  ᱜᱩᱱᱰᱤ ᱠᱟ.ᱢᱭᱟ. ᱥᱤᱠᱷᱱᱟ.ᱛ ᱠᱚ ᱦᱟᱛᱟᱣ ᱡᱚᱝ ᱠᱟᱱ।
==ᱨᱟᱡᱟ ᱢᱟᱱᱥᱤᱝ==
ᱟᱠᱵᱚᱨ ᱟᱜ ᱯᱷᱟ.ᱫᱽ ᱨᱮᱱ ᱢᱥᱨᱟᱝ ᱥᱮᱱᱥᱯᱚᱛᱤ (ᱡᱚᱭᱯᱩᱨ) ᱨᱮᱱ ᱨᱟᱡᱽᱯᱩᱛ ᱨᱟᱡᱟᱭ ᱛᱟᱦᱮ ᱠᱟᱱᱟ , ᱱᱩᱭ ᱨᱮᱱ ᱢᱤᱥᱨᱟ ᱡᱚᱫᱷᱟᱵᱟᱭ ᱜᱮ ᱟᱠᱵᱚᱨ ᱨᱮᱱ ᱯᱟᱴ ᱨᱟ.ᱱᱤᱭᱮ ᱛᱟᱦᱮ ᱠᱟᱱᱟ।
==ᱯᱷᱚᱠᱤᱨ ᱟᱡᱤᱣᱩᱫᱽ ᱫᱤᱱ==
ᱟᱡᱤᱣᱩᱫᱽ ᱫᱤᱱ ᱫᱚ ᱟᱠᱵᱚᱨ ᱵᱟᱫᱽᱥᱟ ᱨᱮᱱ ᱥᱚᱥᱚᱞᱦᱟᱭᱤᱡ-ᱮ ᱛᱟᱦᱮ ᱠᱟᱱᱟ|
==ᱢᱚᱞᱞᱟ ᱫᱚ ᱯᱤᱣᱡᱟ==
ᱢᱚᱞᱞᱟ ᱫᱚ ᱯᱤᱣᱡᱟ ᱦᱚ ᱟᱠᱵᱚᱨ ᱵᱟᱫᱽᱥᱟ ᱨᱮᱱ ᱥᱚᱥᱚᱞᱦᱟᱭᱤᱡ-ᱮ ᱛᱟᱦᱮ ᱠᱟᱱᱟ |
[[ᱛᱷᱚᱠ:ᱱᱟᱜᱟᱢ]]
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
