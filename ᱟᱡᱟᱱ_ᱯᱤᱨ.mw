{{Infobox writer <!-- for more information see [[:Template:Infobox writer/doc]] -->
| name       =ᱟᱡᱟᱱ ᱯᱤᱨ
| image =Zikir.jpg
| caption     =ᱡᱤᱠᱤᱨ ᱥᱮᱨᱮᱧ ᱩᱫᱩᱜ ᱚᱠᱛᱮ ᱢᱤᱫᱴᱮᱱ ᱪᱤᱛᱟᱹᱨ
| pseudonym    =ᱟᱡᱟᱱ ᱯᱷᱚᱠᱤᱨ
| birth_date    =
| birth_place    =ᱵᱟᱜᱽᱫᱟᱫᱽ
| death_date    = 
| occupation    = [[ᱜᱟᱹᱠᱷᱩᱲ ᱜᱚᱢᱠᱮ]], [[ᱚᱱᱚᱬᱦᱤᱭᱟᱹ]], [[ᱚᱱᱚᱞᱤᱭᱟᱹ]],ᱫᱷᱚᱨᱚᱢ ᱯᱚᱯᱚᱨᱪᱟᱨᱤᱡ,ᱫᱤᱥᱚᱢ ᱥᱟᱝᱜᱷᱟᱨᱤᱭᱟᱹ,ᱥᱟᱶᱴᱟ ᱥᱩᱥᱟᱹᱨᱤᱭᱟᱹ
| ethnicity    =ᱤᱨᱟᱠᱤ ᱢᱩᱥᱞᱟᱟ
| nationality   =ᱤᱨᱟᱠᱤ
| movement   = [[ᱚᱞ ᱪᱤᱠᱤ]] ᱨᱮᱱᱟᱜ ᱜᱚᱲᱦᱚᱱ
| notableworks   =ᱡᱤᱠᱤᱨ ᱟᱨ ᱡᱟᱨᱤ
| subject     = [[ᱥᱟᱶᱦᱮᱫ]],[[ᱫᱷᱚᱨᱚᱢ]]
}}
ᱟᱡᱟᱱ ᱯᱤᱨ ᱥᱮ ᱟᱡᱟᱱ ᱯᱷᱚᱠᱤᱨ, ᱡᱟᱱᱟᱢ ᱧᱩᱛᱩᱢ ᱥᱟᱦ ᱢᱤᱨᱚᱱ ᱟᱨᱦᱚᱱ ᱦᱟᱡᱟᱨᱟᱛ ᱥᱟᱦ ᱢᱤᱨᱚᱱ ᱟᱨ ᱥᱟᱦ ᱢᱤᱞᱚᱱ, ᱫᱚ ᱢᱤᱫᱴᱮᱱ ᱥᱩᱯᱷᱤ ᱥᱭᱮᱫᱮ ᱛᱟᱸᱦᱟᱸ ᱠᱟᱱᱟ|ᱤᱱᱟᱹ ᱵᱮᱜᱚᱨ ᱦᱚᱸ ᱢᱤᱰᱴᱮᱱ ᱚᱱᱚᱲᱦᱤᱭᱟᱹ ᱟᱨ [[ᱤᱥᱞᱟᱢ]] ᱫᱦᱚᱨᱚᱢ ᱯᱚᱯᱚᱨᱪᱟᱨᱤᱡ-ᱮ ᱠᱟᱱᱟ|ᱚᱠᱚᱭ ᱫᱚ ᱑᱗ ᱥᱟᱭ ᱟᱱᱟᱜ ᱥᱮᱨᱢᱟ ᱨᱮ ᱥᱟᱹᱝᱜᱤᱧ ᱵᱟᱜᱽᱫᱟᱫᱽ ᱠᱷᱚᱱ ᱠᱚᱸᱭᱮᱱ ᱥᱟᱢᱟᱝ ᱥᱤᱧᱚᱛ [[ᱟᱥᱟᱢ]] ᱨᱮᱭᱟᱜ ᱥᱤᱵᱽ ᱥᱟᱜᱚᱨ ᱴᱚᱴᱷᱟ ᱨᱮᱭᱟᱜ ᱵᱮᱨᱮᱞ ᱞᱮᱱᱟ, ᱚᱠᱟ ᱨᱮ ᱩᱱᱤ ᱫᱚ ᱵᱨᱚᱦᱢᱚᱯᱩᱛᱨᱚ ᱵᱮᱰᱟ ᱨᱮᱱ ᱦᱚᱲ ᱠᱚ ᱢᱤᱰᱡᱩᱢ ᱠᱮᱫ ᱠᱚᱣᱟ, ᱟᱨ ᱥᱟᱶᱛᱮ ᱟᱹᱨᱤ ᱟᱹᱨᱩ ᱯᱷᱮᱨᱟᱣ ᱠᱮᱫᱟ ᱟᱨ [[ᱟᱥᱟᱢ]] ᱨᱮ [[ᱤᱥᱞᱟᱢ]] ᱫᱷᱚᱨᱚᱢᱮ ᱯᱚᱨᱪᱟᱨ ᱞᱮᱫᱟ|ᱩᱱᱤᱭᱟᱜ ᱵᱟᱦᱟᱱᱟ ᱧᱩᱛᱩᱢ ᱟᱡᱟᱱ ᱫᱚ ᱩᱱᱤᱭᱟᱜ ᱠᱟᱹᱢᱤ ᱠᱟᱹᱥᱱᱤ ᱟᱡᱟᱱ ᱠᱷᱚᱱ ᱜᱮ ᱦᱮᱡ ᱟᱠᱟᱱᱟ| ᱩᱱᱤ ᱫᱚ ᱑᱖᱓᱐ ᱥᱮᱨᱢᱟ ᱨᱮ ᱤᱨᱟᱠ ᱠᱷᱚᱱ ᱵᱟᱜᱲᱫᱟᱫᱮ ᱦᱮᱡ ᱞᱮᱱᱟ, ᱥᱚᱝᱠᱚᱨ ᱫᱮᱵᱽ ᱠᱟᱱᱟᱢ ᱠᱷᱚᱱ ᱒᱐᱐ ᱥᱮᱨᱢᱟ ᱛᱟᱭᱱᱚᱢ|

ᱢᱤᱫᱴᱮᱱ ᱩᱪᱷᱟᱹ ᱠᱷᱚᱱ ᱩᱱᱤᱭᱟᱜ ᱧᱩᱛᱩᱢ ᱫᱚ ᱛᱟᱸᱦᱮᱸ ᱠᱟᱱᱟ ''ᱦᱟᱡᱟᱨᱟᱛ ᱥᱟᱦ ᱥᱭᱮᱫᱽ ᱢᱚᱭᱱᱩᱫᱽᱫᱤᱱ"|ᱩᱱᱤ ᱫᱚ ᱟᱡᱟᱜ ᱡᱤᱠᱤᱨ ᱟᱨ ᱡᱟᱨᱤ ᱧᱩᱛᱩᱢ ᱛᱮᱭᱮ ᱵᱟᱰᱟᱭ ᱚᱪᱚᱜ ᱠᱟᱱᱟ, ᱚᱠᱟ ᱫᱚ ᱵᱟᱨ ᱞᱮᱠᱟᱱ ᱚᱬᱦᱮ ᱥᱮᱨᱮᱧ ᱠᱟᱱ,ᱚᱱᱟ ᱱᱚᱱᱰᱮᱱ ᱞᱚᱠᱟᱞ ᱥᱮᱨᱣᱟ ᱨᱩ-ᱚᱨᱚᱝ ᱥᱟᱶ ᱜᱟᱵᱟᱱ ᱟᱠᱟᱟᱱᱟ ᱟᱨ ᱚᱠᱟ ᱫᱚ ᱟᱥᱟᱢ ᱨᱮᱱ ᱑᱖ ᱥᱟᱭ ᱥᱮᱨᱢᱟ ᱠᱚ ᱨᱮᱱ ᱥᱚᱱᱚᱛ ᱜᱩᱨᱩ ᱥᱚᱝᱠᱚᱨ ᱫᱮᱵᱽ ᱟᱜ ᱵᱚᱨ ᱜᱤᱛ ᱥᱟᱶ ᱢᱤᱞᱟᱹᱣ ᱜᱮ|ᱤᱱᱟᱹ ᱵᱮᱜᱚᱨ ᱦᱚᱸ ᱥᱟᱦᱤᱛᱭᱚ ᱟᱠᱟᱫᱚᱢᱤ ᱥᱤᱨᱯᱟᱹ ᱦᱟᱢᱮᱴ ᱚᱱᱚᱞᱤᱭᱟᱹ ᱢᱟᱱᱚᱛᱟᱱ ᱥᱭᱚᱫᱽ ᱟᱵᱽᱫᱩᱞ ᱢᱟᱞᱤᱠ ᱫᱚ ᱢᱮᱱ ᱟᱠᱟᱫᱟ, ᱟᱡᱟᱱ ᱯᱤᱨ ᱫᱚ ᱟᱥᱟᱢ ᱫᱤᱥᱚᱢ ᱨᱮ ᱠᱩᱨᱟᱱ,ᱦᱟᱫᱤᱥ, ᱟᱨ ᱤᱥᱞᱟᱱ ᱯᱚᱯᱚᱨᱪᱟᱨᱤᱡ-ᱮ ᱛᱟᱸᱦᱮᱸ ᱠᱟᱱᱟ|
==ᱠᱟᱹᱢᱤ ᱠᱟᱹᱥᱱᱤ==
ᱟᱡᱟᱱ ᱯᱤᱨ ᱫᱚ ᱵᱟᱜᱽᱫᱟᱫᱽ ᱨᱮ ᱠᱷᱣᱟᱡᱟ ᱱᱤᱡᱟᱢᱩᱫᱽᱫᱤᱱ ᱟᱣᱞᱤᱭᱟ ᱨᱮᱱ ᱪᱤᱞᱟᱭ ᱛᱟᱸᱦᱮᱸ ᱠᱟᱱᱟ|ᱩᱱᱤ ᱫᱚ ᱟᱥᱟᱢ ᱛᱮ ᱟᱡ ᱵᱚᱭᱦᱟ ᱥᱟᱦ ᱱᱟᱵᱤ ᱥᱟᱶᱮ ᱦᱮᱡ ᱞᱮᱱᱟ|ᱩᱱᱤ ᱫᱚ ᱟᱦᱩᱢ ᱡᱟᱹᱛᱤ ᱨᱮᱱ ᱢᱤᱫᱴᱮᱱ ᱪᱮᱛᱟᱱ ᱫᱷᱟᱨᱡᱟ ᱨᱮᱱ ᱠᱩᱨᱤᱭᱮ ᱵᱟᱯᱞᱟ ᱞᱮᱫᱮᱭᱟ ᱟᱨ ᱜᱚᱲᱜᱟᱶ ᱨᱮᱭᱮ ᱜᱤᱨᱟᱹ ᱵᱟᱥᱟ ᱞᱮᱱᱟ, ᱚᱠᱟ ᱱᱟᱦᱟᱜ ᱥᱤᱵᱽ ᱥᱟᱜᱚᱨ ᱱᱟᱝᱜᱽᱨᱟᱦᱟ ᱥᱩᱨ ᱨᱮ ᱢᱮᱱᱟᱜ ᱟᱠᱟᱫ|

ᱢᱤᱫᱴᱮᱱ ᱯᱤᱨ ᱦᱩᱸᱭᱟᱹ ᱛᱮ ᱩᱱᱤ ᱫᱚ ᱡᱤᱠᱤᱨᱮ (ᱢᱤᱫ ᱞᱮᱠᱟᱱ ᱚᱬᱦᱮ ᱥᱮᱨᱮᱧ) ᱡᱚᱲᱟᱣ ᱞᱮᱫᱟ|ᱟᱥᱚᱠᱟᱭ ᱛᱮ ᱩᱱᱤ ᱫᱚ ᱟᱨᱟᱵᱤ ᱯᱟᱹᱨᱥᱤ ᱛᱮᱭᱮ ᱨᱚᱲᱮᱫ ᱛᱟᱸᱦᱮᱸ ᱠᱟᱱᱟ, ᱢᱮᱱ ᱠᱷᱟᱱ ᱛᱟᱭᱱᱚᱢ ᱛᱮ ᱩᱱᱤ ᱫᱚ ᱟᱥᱟᱢᱤᱥ ᱯᱟᱹᱨᱥᱤ ᱦᱚᱱ ᱟᱹᱰᱤ ᱱᱟᱭ ᱱᱟᱯᱟᱭ ᱛᱮᱭᱮ ᱪᱮᱫ ᱡᱟᱝᱟᱱ ᱛᱟᱸᱦᱮᱸ ᱠᱟᱱᱟ|ᱩᱱᱤᱭᱟᱜ ᱥᱮᱨᱮᱧ ᱠᱚ ᱫᱚ ᱩᱱ ᱚᱠᱛᱮ ᱨᱮᱱ ᱵᱚᱭᱥᱱᱚᱵᱽ ᱥᱮᱨᱮᱧ ᱥᱟᱟᱶ ᱡᱩᱨᱤᱜ ᱠᱟᱱ ᱛᱟᱸᱦᱮᱸ ᱠᱟᱱᱟ|
==ᱵᱤᱵᱟᱹᱰᱽ==
ᱛᱤᱱ ᱨᱮ ᱩᱱᱤ ᱫᱚ ᱟᱦᱩᱢ ᱨᱟᱡᱽ ᱥᱟᱶ ᱵᱷᱟᱜᱮ ᱥᱟᱹᱜᱟᱹᱭ ᱡᱚᱲᱟᱣᱚᱜ ᱠᱟᱱ ᱛᱟᱸᱦᱮᱱᱟ ᱩᱱ ᱚᱠᱛᱮ ᱢᱤᱫᱴᱮᱱ ᱤᱥᱞᱟᱢ ᱟᱫᱷᱤᱠᱨᱤ ᱨᱩᱯᱟᱭ ᱫᱷᱟᱫᱚᱨᱟ ᱟᱦᱩᱢ ᱨᱟᱡᱽ ᱥᱟᱶ ᱟᱡᱟᱱ ᱯᱤᱨ ᱟᱜ ᱵᱤᱵᱟᱹᱫᱮ ᱮᱛᱚᱦᱚᱵ ᱚᱪᱚ ᱞᱮᱫᱟ| ᱩᱱᱤ ᱫᱚ ᱟᱦᱩᱢ ᱨᱟᱡᱮ ᱞᱟᱹᱭ ᱟᱫᱮᱭᱟ ᱵᱟᱝᱢ ᱟᱡᱟᱱ ᱯᱤᱨ ᱫᱚ ᱢᱚᱜᱚᱞ ᱨᱮᱱ ᱠᱷᱚᱵᱚᱨᱤᱭᱟᱹ ᱠᱟᱱᱟᱭ ᱢᱮᱱᱛᱮ ᱟᱨ ᱩᱤᱭᱟᱜ ᱢᱮᱫ ᱠᱤᱱ ᱫᱚᱭ ᱦᱚᱴᱚᱨ ᱚᱰᱚᱠ ᱚᱪᱚ ᱞᱮᱫᱟ|ᱥᱮᱨᱮᱧ ᱞᱮᱠᱟ ᱛᱮ, ᱩᱱᱤ ᱰᱚ ᱵᱟᱨᱭᱟ ᱦᱟᱥᱟ ᱪᱮᱞᱟᱝᱮ ᱟᱹᱜᱩ ᱛᱚᱨᱟ ᱞᱮᱫᱟ, ᱚᱱᱟ ᱨᱮ ᱟᱡᱟᱜ ᱢᱮᱫ ᱠᱤᱱᱮ ᱫᱚᱦᱚ ᱚᱪᱚ ᱠᱮᱫ ᱠᱚᱣᱟ| ᱚᱱᱟ ᱫᱚ ᱨᱟᱡᱟ ᱩᱫᱩᱜ-ᱟᱭ ᱵᱚᱫᱚᱞ ᱛᱮ ᱫᱤᱠᱷᱳᱣ ᱜᱟᱰᱟ ᱨᱮᱭᱮ ᱜᱤᱰᱤ ᱚᱪᱚ ᱠᱮᱫ ᱠᱚᱣᱟ ᱟᱨ ᱚᱱᱟ ᱥᱟᱶ ᱥᱟᱶ ᱛᱮ ᱜᱟᱰᱟ ᱫᱚ ᱩᱞᱴᱟᱹ ᱛᱮ ᱟᱹᱛᱩᱜ ᱮᱛᱚᱦᱚᱵ ᱮᱱᱟ|
