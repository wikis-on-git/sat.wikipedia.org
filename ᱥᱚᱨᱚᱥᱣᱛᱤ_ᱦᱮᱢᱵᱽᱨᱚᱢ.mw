== '''ᱥᱚᱨᱚᱥᱣᱛᱤ ᱦᱮᱢᱵᱽᱨᱚᱢ''' ==

== '''ᱡᱟᱱᱟᱢ:''' ==
ᱳᱫᱤᱥᱟ ᱨᱤᱱᱤᱡ ᱯᱩᱭᱞᱩ ᱟᱹᱫᱤᱵᱟᱹᱥᱤ ᱛᱤᱨᱞᱟᱹ ᱢᱚᱱᱛᱨᱤ ᱦᱩᱭᱩᱜ ᱠᱟᱱᱟᱭ ᱥᱚᱨᱚᱥᱣᱚᱛᱤ ᱦᱮᱢᱵᱽᱨᱚᱢ। ᱟᱡ ᱑᱙᱔᱙ ᱥᱟᱞ ᱢᱮ ᱑᱐ ᱨᱮ ᱡᱟᱱᱟᱢ ᱞᱮᱱᱟᱭ । <ref>{{cite web|url=http://www.moodisha.com/Profile-of-Saraswati-Hembram-of-KHUNTA-constituency-167.html}}</ref>᱾ ᱟᱡ ᱵᱟᱵᱟ ᱦᱟᱜ ᱧᱩᱛᱩᱢ ᱟᱹᱱᱯᱟᱹ ᱢᱟᱡᱷᱤ ᱾ ᱟᱡ ᱢᱮᱴᱨᱤᱠ ᱫᱷᱟᱹᱵᱤᱡ ᱮ ᱯᱟᱲᱦᱟᱣ ᱞᱮᱱᱟᱭ ᱾ ᱟᱡ ᱢᱮᱴᱨᱤᱠ ᱫᱷᱟᱹᱵᱤᱡ ᱮ ᱯᱟᱲᱦᱟᱣ ᱞᱮᱱᱟᱭ ᱾ ᱟᱡ ᱡᱟᱶᱟᱭᱼᱟ ᱧᱩᱛᱩᱢ ᱦᱩᱭᱩᱜ ᱠᱟᱱᱟ ᱠᱷᱮᱛᱤ ᱪᱚᱨᱚᱬ ᱦᱮᱢᱵᱽᱨᱚᱢ ᱾

== '''ᱨᱟᱡᱟᱹᱨᱤ:''' ==
᱑᱙᱖᱔  ᱠᱷᱚᱱ ᱑᱙᱖᱗ ᱫᱷᱟᱹᱵᱤᱡ ᱟᱡ ᱢᱟᱭᱩᱨᱵᱷᱚᱸᱡ ᱯᱟᱹᱴᱷᱩᱣᱟᱹ ᱜᱟᱶᱛᱟ ᱨᱤᱱᱤᱡ ᱥᱚᱦᱚᱫᱤᱭᱟᱹᱭ ᱛᱟᱦᱮᱸ ᱠᱟᱱᱟᱭ ᱾᱑᱙᱗᱕ ᱜᱷᱚᱱ ᱑᱙᱘᱐ ᱫᱷᱟᱹᱵᱤᱡ ᱢᱳᱨᱰᱟ ᱵᱞᱚᱠ ᱨᱮᱱᱟᱜ ᱯᱚᱞᱟᱥᱢᱩᱱᱰᱚᱲᱤ ᱯᱚᱱᱪᱟᱭᱚᱛ ᱨᱤᱱᱤᱡ ᱥᱚᱨᱯᱚᱸᱪ ᱮ ᱛᱟᱦᱮᱸ ᱞᱮᱱᱟ ᱾ ᱜᱤᱫᱨᱟᱹ ᱚᱠᱛᱚ ᱠᱷᱚᱱ ᱟᱡ ᱠᱚᱸᱜᱨᱮᱥ ᱨᱮᱱᱟᱜ ᱩᱭᱦᱟᱹᱨ ᱟᱨ ᱫᱤᱥᱟᱹᱠᱚ ᱢᱟᱱᱟᱣ ᱯᱟᱹᱛᱭᱟᱹᱣ ᱞᱮᱫᱼᱟᱭ ᱾ ᱳᱫᱤᱥᱟ ᱨᱮᱱᱟᱜ ᱜᱮᱢᱤᱫ ᱟᱱᱟᱝ ᱵᱤᱫᱷᱟᱱ ᱥᱚᱵᱷᱟ ᱵᱟᱪᱷᱚᱱ ᱨᱮ ᱠᱷᱩᱱᱴᱟ ᱵᱟᱪᱷᱱᱟᱣ ᱢᱟᱰᱮᱨ ᱠᱷᱚᱱ ᱵᱟᱪᱷᱚᱱ ᱞᱮᱱᱟᱭ ᱾ ᱛᱤᱨᱞᱟᱹ ᱟᱨ ᱜᱤᱫᱨᱟᱹ ᱞᱟᱦᱟᱱᱛᱤ ᱵᱤᱵᱷᱟᱜ ᱨᱮ ᱟᱡ ᱠᱮᱵᱤᱱᱮᱴ ᱢᱚᱱᱛᱨᱤ ᱛᱟᱦᱮᱸ ᱞᱮᱱᱟᱭ ᱾ ᱒᱐᱐᱙ ᱥᱟᱞ ᱨᱮ ᱟᱡ ᱠᱚᱝᱜᱨᱮᱥ ᱵᱟᱹᱜᱤ ᱠᱟᱛᱮᱫ ᱵᱤᱡᱩ ᱡᱚᱱᱛᱟ ᱫᱚᱲ ᱨᱮ ᱥᱮᱞᱮᱫ ᱮᱱᱟᱭ ᱾

== '''ᱥᱟᱶᱛᱟᱨᱤ ᱟᱺᱜᱤᱵᱷᱟᱨ:''' ==
ᱟᱹᱫᱤᱵᱟᱹᱥᱤ ᱜᱤᱫᱨᱟᱹ ᱠᱚ ᱞᱟᱹᱜᱤᱫ ᱵᱟᱹᱨᱯᱟᱫᱟ ᱥᱟᱶ ᱟᱭᱢᱟ ᱴᱷᱟᱶ ᱨᱮ ᱥᱮᱪᱮᱫ ᱞᱟᱹᱜᱤᱫ ᱵᱤᱨᱫᱟᱹᱜᱟᱲ ᱮ ᱵᱮᱨᱮᱫ ᱦᱚᱴᱚ ᱞᱮᱫ ᱟᱭ ᱾ ᱒᱐᱑᱐ ᱥᱟᱞ ᱨᱮ  ᱟᱡ  ᱳᱫᱤᱥᱟ ᱥᱤᱥᱩ ᱚᱫᱷᱤᱠᱟᱨ ᱨᱩᱠᱷᱭᱟᱹ ᱟᱭᱳᱜ ᱨᱤᱱᱤᱡ ᱯᱩᱭᱞᱩ ᱪᱟᱭᱨᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱫᱟᱨᱮ ᱨᱚᱦᱚᱭ ᱥᱟᱶ ᱛᱮ ᱜᱤᱫᱨᱟᱹ ᱠᱚ ᱞᱟᱹᱜᱤᱫ ᱵᱷᱟᱹᱞᱟᱭ ᱠᱟᱹᱢᱤ ᱨᱮ ᱟᱡᱟᱜ ᱟᱹᱰᱤ ᱜᱮ ᱨᱟᱹᱥᱠᱟᱹ ᱢᱮᱱᱟᱜᱼᱟ ᱾ᱟᱡ ᱨᱚᱥᱤᱭᱟ ᱫᱤᱥᱚᱢ ᱦᱚᱸᱭ ᱫᱟᱲᱟᱸ ᱟᱹᱜᱩ ᱦᱟᱠᱟᱫ ᱟᱭ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱒᱐᱑᱙]]
