{{Infobox person
| name        = ᱟᱧᱡᱟᱞᱤ ᱜᱚᱯᱟᱞᱟᱱ
| image       = Anjali Gopalan.jpg
| caption     = ᱜᱚᱯᱟᱞᱟᱱ ᱥᱟᱨᱠᱟ ᱒᱐᱐᱙
| birth_date  = {{Birth date and age|1957|9|1|df=y}} <br>[[Madras]], [[Madras State]], [[India]]<ref name="world-citizenship.org">{{cite web|url=http://word.world-citizenship.org/wp-archive/1785|title=World People's Blog|accessdate=20 March 2015}}</ref>
| occupation  = LGBT rights activist,<ref>[http://news.bbc.co.uk/1/hi/8130052.stm Activists welcome India gay ruling] ''[[BBC]]''  3 July 2009 06:55 UK</ref> Executive Director of The [[Naz Foundation (India) Trust]]<ref>[http://www.nazindia.org/about.htm About Naz India ] {{Webarchive|url=https://archive.is/20120629205259/http://www.nazindia.org/about.htm |date=29 June 2012 }}'' [[Naz Foundation (India) Trust]]'' retrieved 14 May 2012</ref>
| awards      = Chevalier de la Legion d'Honneur 
| nationality = [[ᱥᱤᱧᱚᱛ]]n
| education   = 
| alma_mater  = 
}}
ᱟᱧᱡᱟᱞᱤ ᱜᱚᱯᱟᱞᱟᱱ (ᱡᱟᱱᱟᱢᱺ ᱑ ᱥᱮᱯᱴᱟᱢᱵᱚᱨ ᱑᱙᱕᱗) ᱫᱚ ᱢᱤᱫᱴᱮᱱ ᱥᱤᱧᱚᱛ ᱫᱤᱥᱚᱢ ᱨᱮᱱ ᱢᱟᱱᱣᱟ ᱟᱹᱭᱫᱟᱹᱨ ᱠᱟᱹᱢᱭᱟᱹ ᱟᱨ ᱡᱟᱱᱣᱟᱨ ᱟᱹᱭᱫᱟᱹᱨᱤ ᱠᱟᱹᱢᱭᱟᱹ ᱠᱟᱱᱟ| ᱩᱱᱤ ᱫᱚ ᱟᱥᱚᱠᱟᱭ ᱛᱮ ᱮᱞᱹᱡᱤᱹᱵᱤᱹᱴᱤ ᱜᱟᱛᱟᱠ ᱨᱮᱱ ᱦᱚᱲ ᱧᱩᱛᱩᱢ ᱛᱮᱭᱮ ᱠᱟᱹᱢᱤᱭᱟ| ᱩᱱᱤ ᱫᱚ ᱵᱮᱥᱚᱨᱠᱟᱨᱤ ᱱᱟᱡᱽ ᱯᱯᱷᱟᱣᱩᱱᱰᱮᱥᱚᱱ ᱨᱮᱱ ᱵᱟᱵᱟᱱᱫᱷᱟᱣᱤᱡ ᱠᱟᱱᱟᱭ ᱟᱨ ᱱᱟᱦᱟᱜ ᱢᱟᱨᱟᱝ ᱰᱟᱭᱨᱮᱠᱴᱚᱨ ᱠᱟᱱᱟᱭ| ᱱᱟᱡᱽ ᱯᱷᱟᱣᱩᱱᱰᱮᱥᱚᱱ ᱫᱚ ᱢᱟᱭᱡᱤᱣ, ᱜᱤᱫᱽᱨᱟᱹ, ᱛᱮᱥᱟᱨ ᱡᱟᱱᱟᱝ ᱟᱨ ᱮᱞᱹᱡᱤᱹᱵᱤᱹᱴᱤᱹ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱛᱟᱞᱟ ᱨᱮ ᱮᱭᱰᱥ ᱨᱮᱭᱟᱜ-ᱮ ᱮᱵᱷᱮᱱ ᱞᱮᱫ ᱠᱚᱣᱟ|
==ᱮᱛᱚᱦᱚᱵ ᱡᱤᱭᱚᱱ ᱟᱨ ᱥᱮᱪᱮᱫ==
ᱟᱧᱡᱟᱞᱤ ᱜᱚᱯᱟᱞᱟᱱ ᱫᱚ ᱑᱙᱕᱗ ᱥᱮᱨᱢᱟ ᱨᱮ ᱛᱟᱢᱤᱞ ᱱᱟᱰᱩ ᱯᱚᱱᱚᱛ ᱨᱮᱭᱟᱜ ᱪᱮᱱᱱᱟᱭ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛᱮᱫ ᱟᱜ ᱧᱩᱛᱩᱧ ᱫᱚ ᱰᱨᱹ ᱠᱮᱹ ᱟᱨᱹ ᱜᱚᱯᱟᱞᱟᱱ ᱛᱟᱦᱮᱸ ᱠᱟᱱᱟ, ᱩᱱᱤ ᱫᱚ ᱮᱭᱟᱨ ᱯᱷᱳᱨᱥ ᱨᱮᱱ ᱜᱽᱨᱩᱯ ᱠᱮᱯᱴᱮᱭᱱᱮ ᱛᱟᱦᱮᱸ ᱠᱟᱱᱟ ᱟᱨ ᱩᱱᱤ ᱨᱮᱱ ᱯᱟᱧᱡᱟᱵᱤ ᱮᱝᱜᱟᱛᱮᱫ ᱫᱚ ᱜᱽᱨᱤᱱᱤ ᱮᱨᱟᱭ ᱛᱟᱦᱮ ᱠᱟᱱᱟ| ᱟᱧᱡᱟᱞᱤ ᱫᱚ ᱟᱡᱟᱜ ᱮᱛᱚᱦᱚᱵ ᱥᱮᱪᱮᱫ ᱫᱚ ᱞᱟᱠᱷᱱᱟᱣ ᱨᱮᱭᱮ ᱦᱟᱛᱟᱣ ᱞᱮᱫᱟ|

ᱩᱱᱤ ᱫᱚ ᱵᱟᱨ ᱡᱟᱭᱜᱟ ᱨᱮᱭᱮ ᱯᱟᱲᱦᱟᱣ ᱞᱮᱫᱟ ᱥᱤᱧᱳᱴ ᱟᱨ ᱟᱢᱮᱨᱤᱠᱟᱱ ᱨᱮᱦᱚᱸ, ᱟᱨ ᱩᱱᱤ ᱫᱚ ᱞᱮᱰᱤ ᱥᱨᱤ ᱨᱟᱢ ᱠᱚᱞᱮᱡᱽ ᱯᱷᱚᱨ ᱣᱩᱢᱮᱱ ᱠᱷᱚᱱ ᱨᱟᱡᱟᱨᱤ ᱥᱟᱬᱮᱥ ᱨᱮ ᱰᱤᱜᱽᱨᱤᱭᱮ ᱦᱟᱢᱮᱴ ᱞᱮᱫᱟ| ᱟᱨ ᱡᱟᱣᱟᱦᱟᱨ ᱞᱟᱞ ᱱᱮᱦᱨᱩ ᱩᱱᱤᱵᱷᱟᱨᱥᱤᱴᱤ ᱠᱷᱚᱱ ᱡᱟᱨᱱᱟᱞᱤᱥᱚᱢ ᱨᱮ ᱯᱚᱥᱴ ᱜᱽᱨᱮᱡᱩᱣᱮᱴ ᱰᱤᱯᱞᱚᱢᱟᱭ ᱦᱟᱛᱟᱣ ᱞᱮᱫᱟ|

==ᱠᱟᱹᱢᱭᱟᱹ ᱡᱤᱭᱚᱱ==
ᱟᱧᱡᱟᱞᱤ ᱫᱚ ᱟᱢᱫᱟᱡᱽ ᱢᱤᱫ ᱜᱮᱞ ᱥᱮᱨᱢᱟ ᱱᱤᱣ ᱭᱚᱨᱠ ᱨᱮ  ᱢᱤᱫᱴᱮᱱ ᱜᱟᱶᱛᱟ ᱥᱟᱶᱮ ᱠᱟᱹᱢᱤ ᱞᱮᱫᱟ|  ᱱᱚᱣᱟ ᱜᱟᱶᱛᱟ ᱫᱚ ᱞᱟᱹᱠᱛᱤᱭᱟᱱ ᱵᱤᱱ-ᱥᱟᱠᱟᱢ ᱛᱮ ᱟᱢᱮᱨᱤᱠᱟ ᱛᱮᱠᱚ ᱥᱮᱱᱮᱛᱚᱢ ᱥᱟᱢᱟᱝ ᱮᱥᱤᱭᱟ ᱨᱮᱱ ᱦᱚᱲ ᱠᱚ ᱜᱚᱲᱚᱣᱟ ᱠᱚ ᱠᱟᱱ ᱛᱟᱦᱮᱸᱠᱟᱱᱟ| ᱛᱟᱭᱚᱢ ᱛᱮ ᱥᱤᱧᱳᱛ ᱫᱤᱥᱚᱢ ᱛᱮ ᱦᱮᱡ ᱠᱟᱛᱮ ᱱᱟᱡᱽ ᱯᱷᱟᱣᱩᱱᱰᱮᱥᱚᱱᱮ ᱵᱵᱟᱸᱫᱷᱟᱣ ᱠᱮᱫᱟ| ᱱᱟᱡᱽ ᱯᱷᱟᱣᱩᱱᱰᱮᱥᱚᱱ ᱫᱚ ᱮᱭᱰᱥ ᱛᱮ ᱡᱟᱹᱵᱽᱲᱤ ᱟᱠᱟᱱ ᱟᱭᱢᱟ ᱢᱟᱭᱡᱤᱣ, ᱜᱤᱫᱽᱨᱟᱹ ᱟᱨ ᱮᱞᱹᱡᱤᱹᱵᱤᱹᱴᱤᱹ ᱜᱟᱶᱛᱟ ᱨᱮᱱ ᱦᱚᱲᱠᱚ ᱱᱟᱣᱟ ᱡᱤᱭᱚᱱᱮ ᱮᱢᱟᱫ ᱠᱚᱣᱟ| ᱑᱙᱙᱔ ᱥᱮᱨᱢᱟ ᱨᱮ ᱩᱱᱤ ᱫᱚ ᱱᱟᱣᱟ ᱫᱤᱞᱞᱤ ᱨᱮ ᱯᱟᱹᱦᱤᱞ ᱮᱦᱹᱟᱭᱹᱵᱷᱤᱹ ᱠᱞᱤᱱᱤᱠ-ᱮ ᱵᱟᱱᱫᱷᱟᱣ ᱞᱮᱫᱟ|᱒᱐᱐᱐ ᱥᱮᱨᱢᱟ ᱨᱮ ᱫᱤᱥᱚᱢ ᱨᱮᱭᱟᱜ ᱯᱟᱹᱦᱤᱞ ᱩᱛᱟᱹᱨ ᱮᱦᱹᱟᱭᱹᱵᱷᱤᱹ ᱛᱮ ᱡᱟᱹᱵᱽᱲᱤ ᱟᱠᱟᱱ ᱢᱟᱭᱡᱤᱣ ᱟᱨ ᱜᱤᱫᱽᱨᱟᱹ ᱠᱚᱣᱟᱜ ᱵᱟᱠᱷᱚᱞᱮ ᱥᱟᱡᱟᱣ ᱠᱚ ᱛᱟᱦᱮᱱᱟ|

==ᱥᱤᱨᱯᱟᱹ ᱟᱨ ᱢᱟᱱᱚᱛ==
ᱟᱧᱡᱟᱞᱤ ᱜᱚᱯᱟᱞᱟᱱ ᱫᱚ ᱟᱹᱰᱤ ᱟᱭᱢᱟ ᱡᱟᱹᱛᱨᱤᱭᱟᱹ ᱟᱨ ᱡᱟᱹᱡᱟᱹᱛᱨᱤᱭᱟᱹ ᱥᱤᱨᱯᱟᱹ ᱠᱚᱭ ᱦᱟᱢᱮᱴ ᱟᱠᱫᱟ| ᱒᱐᱐᱑ ᱥᱮᱨᱢᱟ ᱨᱮ ᱩᱱᱤ ᱰᱚ ᱠᱚᱢᱚᱱ ᱣᱮᱞᱛᱷ ᱥᱤᱨᱯᱟᱹᱭ ᱦᱟᱢᱮᱴ ᱞᱮᱫᱟ| ᱒᱐᱐᱓ ᱥᱮᱨᱢᱟ ᱨᱮ ᱩᱱᱤ ᱫᱚ ᱮᱭᱰᱥ ᱛᱮᱠᱚ ᱡᱟᱹᱵᱽᱲᱤ ᱟᱠᱟᱱ ᱦᱚᱲ ᱠᱚ ᱧᱩᱛᱩᱢ ᱛᱮ ᱪᱮᱱᱱᱟᱭ ᱨᱮᱭᱟᱜ ᱢᱟᱱᱣᱟ ᱥᱮᱣᱟ ᱫᱷᱚᱨᱚᱢ ᱯᱟᱥᱴᱟ ᱠᱷᱚᱱ ᱥᱟᱫᱽ ᱜᱩᱨᱩ ᱜᱽᱭᱟᱱᱟᱱᱫᱟᱱ ᱥᱤᱨᱯᱟᱹ ᱛᱮᱠᱚ ᱢᱟᱱᱚᱛ ᱞᱮᱫᱮᱭᱟ| ᱒᱐᱐᱗ ᱥᱮᱨᱢᱟ ᱨᱮ ᱩᱱᱤ ᱫᱚ ᱥᱤᱧᱚᱴ ᱥᱟᱨᱠᱟᱨ ᱟᱜ ᱢᱟᱭᱡᱤᱣ ᱟᱨ ᱜᱤᱫᱽᱨᱟᱹ ᱩᱛᱱᱟᱹᱣ ᱢᱚᱱᱛᱨᱚᱱᱟᱭᱚᱭ ᱯᱟᱥᱴᱟ ᱠᱷᱚᱱ ᱢᱟᱱᱚᱛ ᱞᱮᱫᱮᱭᱟ| ᱒᱐᱑᱒ ᱥᱮᱨᱢᱟ ᱨᱮ ᱮᱥᱤᱭᱟ ᱨᱮᱱ ᱯᱟᱹᱦᱤᱞ ᱡᱮᱱᱰᱟᱨ ᱠᱩᱭᱟᱨ ᱯᱨᱟᱭᱰ ᱮᱞᱟᱱ ᱴᱩᱨᱤ ᱨᱟᱢᱵᱷᱮᱱᱩ ᱯᱚᱨᱚᱵᱮ ᱩᱰᱦᱟᱹᱣ ᱞᱮᱫᱟ|

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱥᱤᱧᱚᱛ ᱨᱮᱱ ᱦᱚᱲ]]
[[ᱛᱷᱚᱠ:ᱥᱟᱶᱛᱟ ᱥᱩᱥᱟᱹᱨᱤᱭᱟᱹ]]
