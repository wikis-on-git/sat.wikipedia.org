'''ᱱᱟᱜᱟᱨᱦᱚᱲᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ'''  ᱵᱟᱝᱢᱟ '''ᱨᱟᱡᱤᱵᱽᱜᱟᱺᱫᱷᱤ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ''' ᱫᱚ ᱥᱤᱧᱚᱛ ᱫᱤᱥᱚᱢ ᱠᱚᱨᱱᱟᱴᱚᱠ ᱯᱚᱱᱚᱛ ᱨᱮᱱᱟᱜ ᱠᱚᱰᱟᱜᱩ ᱦᱚᱱᱚᱛ ᱟᱨ ᱢᱚᱦᱤᱥᱩᱨ ᱦᱚᱱᱚᱛ ᱨᱮ ᱢᱮᱱᱟᱜᱼᱟ ᱾<ref>{{Cite web|url=https://nagarholenationalpark.org|title=Nagarhole National Park Complete Guide {{!}} Nagarhole National Park|website=Nagarhole National Park|language=en-US|access-date=2017-09-30}}</ref> ᱱᱚᱶᱟ ᱫᱚ ᱥᱤᱧᱚᱛ ᱨᱮᱱᱟᱜ ᱢᱟᱨᱟᱝ ᱪᱮᱴᱨᱟ ᱨᱟᱠᱷᱟᱵᱤᱨ ᱢᱩᱸᱫᱽ ᱠᱷᱚᱱ ᱢᱤᱫ ᱵᱟᱜᱟᱱ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱟᱜᱟᱨᱦᱚᱲᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱵᱷᱤᱲᱟᱹᱣ ᱨᱮ ᱜᱮ [[ᱵᱟᱱᱫᱤᱯᱩᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ]] ᱢᱮᱱᱟᱜᱼᱟ ᱾  

᱑᱙᱙᱙ ᱨᱮ ᱱᱟᱜᱟᱨᱦᱚᱲᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱓᱗ ᱟᱱᱟᱜ ᱪᱮᱴᱨᱟ ᱨᱟᱠᱷᱟᱵᱤᱨ ᱨᱮᱱᱟᱜ ᱢᱟᱹᱱ ᱮ ᱧᱟᱢ ᱠᱮᱫᱼᱟ ᱾ ᱱᱚᱶᱟ ᱨᱟᱠᱷᱟᱵᱤᱨ ᱫᱚ ᱱᱤᱞᱜᱤᱨᱤ ᱡᱤᱣᱤᱜᱩᱞᱟᱹᱴᱚᱢ (Nilgiri Biosphere Reserve) ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱾ ᱖᱐᱐᱐ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱨᱤᱭᱟ ᱛᱮ ᱟᱴᱮᱫ ᱟᱠᱟᱱ ᱯᱚᱥᱪᱤᱢᱜᱷᱟᱴ ᱵᱩᱨᱩᱢᱟᱞᱟ ᱨᱮᱱᱟᱜ ᱱᱤᱞᱜᱤᱨᱤ ᱪᱟᱸᱜᱟ ᱟᱨ ᱱᱟᱜᱟᱨᱦᱚᱲᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ UNESCO ᱢᱤᱫ ᱡᱮᱜᱮᱛ ᱦᱮᱨᱤᱴᱟᱡᱽ ᱴᱷᱟᱶ ᱞᱮᱠᱟᱛᱮ ᱢᱟᱱᱚᱛ ᱞᱟᱹᱜᱤᱫ ᱮ ᱵᱤᱪᱟᱹᱨᱮᱫ ᱛᱟᱦᱮᱸᱫ ᱾<ref name="UNESCO" >{{cite web
|title=World Heritage sites, Tentative lists, Western Ghats sub cluster, Nilgiris |author=UNESCO, |accessdate=20 April 2007 |url=http://whc.unesco.org/en/tentativelists/2103/ World Heritage sites, Tentative lists}}</ref>

ᱱᱚᱶᱟ ᱡᱟᱹᱛᱤᱟᱹᱨᱤ ᱵᱟᱜᱟᱱ ᱫᱚ ᱜᱟᱡᱟᱲ ᱵᱤᱨ ᱫᱟᱨᱮ ᱱᱟᱹᱬᱤ, ᱦᱩᱰᱤᱧ ᱢᱟᱨᱟᱝ ᱜᱟᱰᱟ ᱡᱷᱟᱨᱱᱟ, ᱵᱩᱨᱩ, ᱢᱟᱸᱡᱲᱟ ᱟᱨ ᱡᱷᱚᱨᱚᱱ ᱮᱢᱟᱱ ᱛᱮ ᱥᱟᱡᱟᱣ ᱟᱠᱟᱱ ᱾ ᱪᱮᱴᱨᱟ, ᱵᱤᱨ ᱠᱟᱰᱟ, [[ᱦᱟᱹᱛᱤ]] ᱮᱢᱟᱱ ᱠᱚᱣᱟᱜ ᱵᱟᱥᱟ ᱛᱷᱟᱱ ᱠᱟᱱᱟ ᱾


==ᱚᱛᱱᱚ==
[[File:NagerholeMap.jpg|thumb|250px|ᱱᱟᱜᱟᱨᱦᱚᱲᱮ ᱮᱞᱟᱠᱟ ᱨᱮᱵᱟᱜ ᱱᱚᱠᱥᱟ]]
[[File:2010-kabini-dhole.jpg|thumb|left|ᱯᱚᱝᱠᱩᱫᱽᱠᱚᱴᱮ ᱦᱟᱹᱛᱤ ᱵᱟᱥᱟ ᱥᱩᱨ ᱨᱮ ᱢᱤᱫ ᱟᱹᱥᱩᱞ ᱥᱮᱛᱟ]]
 
ᱵᱽᱨᱚᱢᱦᱚ ᱜᱤᱨᱤ ᱵᱩᱨᱩ ᱠᱷᱚᱱ ᱠᱚᱧᱮ ᱥᱮᱦᱮᱫ ᱠᱮᱨᱟᱞᱟ ᱦᱟᱹᱵᱤᱡ ᱢᱮᱱᱟᱜ ᱯᱚᱥᱪᱤᱢᱜᱷᱟᱴ ᱵᱩᱨᱩᱢᱟᱞᱟ ᱨᱮᱱᱟᱜ ᱵᱷᱤᱲᱟᱹᱣ ᱨᱮ ᱱᱟᱜᱟᱨᱦᱚᱲᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱢᱮᱱᱟᱜᱼᱟ ᱾ ᱱᱚᱶᱟ ᱵᱟᱜᱟᱱ ᱫᱚ  ᱞᱟᱴᱤᱪᱩᱰ (latitudes) 12°15'37.69"N ᱟᱨ ᱞᱚᱝᱜᱤᱪᱩᱰ (longitudes) 76°17'34.4"E ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱖᱔᱓ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱨᱤᱭᱟ ᱛᱮ ᱟᱴᱮᱫ ᱟᱠᱟᱱᱟ ᱟᱨ ᱵᱟᱱᱫᱤᱯᱩᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱮᱛᱚᱢ-ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾ ᱠᱚᱵᱤᱱᱤ ᱜᱟᱰᱟ ᱪᱮᱛᱟᱱ ᱨᱮ ᱢᱮᱱᱟᱜ ᱰᱮᱢ ᱫᱟᱜ ᱱᱚᱶᱟ ᱵᱟᱨᱭᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚᱭ ᱵᱟᱨ ᱦᱟᱹᱴᱤᱧ ᱟᱠᱟᱫᱼᱟ ᱾ ᱥᱟᱹᱢᱩᱫᱽᱼᱚᱛ ᱠᱷᱚᱱ ᱱᱚᱶᱟ ᱵᱟᱜᱟᱱ ᱫᱚ ᱖᱘᱗ ᱢᱤᱴᱚᱨ ᱠᱷᱚᱱ ᱙᱖᱐ ᱢᱤᱴᱚᱨ ᱩᱥᱩᱞ ᱨᱮ ᱢᱮᱱᱜᱼᱟ ᱾ ᱢᱚᱦᱤᱥᱩᱨ ᱱᱟᱜᱟᱨ ᱠᱷᱚᱱ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱕᱐ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱟᱨ ᱠᱚᱨᱱᱟᱴᱚᱠ ᱨᱮᱱᱟᱜ ᱨᱟᱡᱽᱜᱟᱲ ᱵᱮᱜᱟᱞᱩᱨᱩ ᱠᱷᱚᱱ ᱫᱚ ᱒᱒᱐ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱱᱚᱶᱟ ᱨᱟᱠᱷᱟᱵᱤᱨ ᱢᱮᱱᱟᱜᱼᱟ ᱾<ref>{{Cite web|url=http://www.holidayiq.com/How-To-Reach/From-Bangalore-To-Nagarhole-293-476|title=Bangalore to Nagarhole - distance, journey time & traveller reviews {{!}} HolidayIQ|last=HolidayIQ.com|website=www.holidayiq.com|language=en|access-date=2018-02-04}}</ref>
