ᱡᱚᱦᱟᱱ ᱯᱷᱨᱭᱮᱰᱨᱤᱪᱷ ᱟᱰᱟᱢ ᱟᱨ ᱵᱟᱝᱠᱷᱟᱱ ᱢᱟᱭᱠᱟᱹᱞ ᱯᱷᱨᱭᱰᱨᱤᱪ ᱮᱰᱟᱢᱥ (᱑᱗᱘᱐ – ᱑᱘᱓᱘) ᱫᱚ ᱮᱥᱹᱴᱤ ᱯᱤᱴᱚᱨᱥᱵᱟᱹᱨᱜ, ᱨᱟᱹᱥᱤᱭᱟ (St Petersburg, Russia) ᱨᱤᱱᱤᱡ ᱵᱚᱱᱚᱥᱯᱚᱛᱤ ᱣᱚᱭᱜᱭᱟᱱᱤᱠ ( Botanist) ᱮ ᱛᱟᱦᱮᱸ ᱠᱟᱱᱟᱭ ᱾

ᱩᱱᱤ ᱫᱚ ᱑᱗᱙᱕-᱑᱗᱙᱖ ᱦᱟᱹᱵᱤᱡ ᱢᱤᱰᱤᱠᱟᱞ ᱥᱠᱩᱞ ᱚᱯᱦ ᱥᱹᱴᱤ ᱯᱤᱴᱚᱥᱵᱟᱹᱨᱜ ( Medical school of St Petersburg) ᱨᱮ ᱯᱟᱲᱦᱟᱣᱼᱜ ᱠᱟᱱ ᱛᱟᱦᱮᱸᱡ ᱾ ᱑᱘᱐᱐-᱑᱘᱐᱒ ᱦᱟᱵᱤᱡ ᱛᱮ ᱴᱨᱟᱱᱥᱠᱟᱣᱠᱟᱥᱤᱭᱟ (Transcaucasia) ᱥᱮᱫ ᱮ ᱫᱟᱬᱟ ᱯᱩᱨᱟᱹᱩ ᱞᱮᱫᱟᱭ ᱾ ᱑᱘᱐᱕ ᱨᱮ ᱩᱱᱤ ᱢᱤᱫᱴᱟᱹᱝ ᱥᱟᱭᱮᱱᱴᱤᱯᱷᱤᱠ (scientific) ᱴᱤᱢ ᱨᱮᱭᱟᱜ ᱥᱚᱫᱚᱥᱭᱚ ᱮ ᱛᱟᱦᱮᱸᱟᱭ ᱾ ᱦᱮᱞᱮ ᱚᱱᱟ ᱫᱚ ᱢᱤᱴᱟᱝ ᱠᱷᱟᱨᱟᱯ ᱰᱤᱯᱞᱚᱢᱟᱴᱤᱠ ᱢᱤᱥᱚᱱ ᱛᱟᱦᱮᱸᱼᱟ ᱾ ᱚᱱᱟ ᱢᱤᱥᱚᱱ ᱫᱚ ᱠᱚᱴ ᱣᱩᱨᱤ ᱜᱚᱞᱚᱵᱷᱠᱤᱱ ᱠᱷᱚᱱ ᱪᱟᱭᱱᱟ ᱾

ᱚᱱᱟ ᱢᱤᱥᱚᱱ ᱚᱱᱟ ᱠᱟᱨᱚᱬ ᱞᱟᱹᱜᱤᱫ ᱰᱤᱜᱟᱣ ᱮᱱᱟ, ᱩᱱᱤ ᱟᱨ ᱟᱡ ᱥᱟᱞᱟᱜ ᱛᱮ ᱟᱨᱦᱚᱸ ᱣᱚᱭᱜᱭᱟᱱᱤᱠ ᱠᱚ ᱥᱟᱭᱵᱮᱨᱤᱭᱟ ᱴᱷᱮᱱ ᱛᱟᱦᱮᱸ ᱛᱮ ᱦᱩᱭ ᱠᱮᱫ ᱠᱚᱣᱟ ᱾ ᱑᱘᱐᱖ ᱨᱮ, ᱭᱟᱠᱩᱛᱥ ᱴᱷᱮᱱ ᱛᱟᱦᱮᱸ ᱡᱚᱷᱟᱜ ᱩᱱᱤ ᱢᱤᱫᱴᱟᱝ ᱵᱟᱝᱦᱤᱞᱟᱣᱼᱤᱡ ᱢᱮᱢᱚᱛᱷ ᱨᱮᱭᱟᱜ ᱜᱚᱡ ᱦᱚᱲᱢᱚ ᱵᱤᱥᱚᱭᱨᱮ ᱵᱟᱲᱟᱭ ᱞᱮᱫᱼᱟᱭ ᱾ ᱚᱱᱟ ᱜᱚᱡ ᱦᱚᱲᱢᱚ ᱫᱚ ᱞᱮᱱᱟ ᱜᱟᱰᱟ ᱴᱷᱮᱱ ᱛᱟᱦᱮᱸᱱ ᱨᱮᱭᱟᱜ ᱢᱚᱪᱟ ᱯᱟᱦᱴᱟ ᱨᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱚᱱᱟ ᱡᱟᱭᱜᱟ ᱨᱮ ᱚᱵᱷᱤᱭᱟᱱ ᱛᱮ ᱪᱟᱞᱟᱣ ᱮᱱᱟᱭ ᱾ ᱚᱱᱟ ᱡᱟᱭᱜᱟ ᱨᱮ ᱩᱱᱤ ᱢᱟᱢᱚᱛᱷ ᱨᱮᱭᱟᱜ ᱠᱷᱟᱯᱨᱤ, ᱪᱚᱢᱲᱟ ᱟᱨ ᱔᱐ ᱯᱟᱩᱸᱰ ᱩᱵᱽ ᱮ ᱧᱟᱢ ᱚᱲᱚᱠ ᱞᱮᱜᱼᱟᱭ ᱾ ᱚᱱᱟ ᱡᱟᱭᱜᱟ ᱨᱮ ᱢᱟᱢᱚᱛᱷ ᱨᱮᱭᱟᱜ ᱜᱚᱡᱽ ᱦᱚᱲᱢᱚ ᱵᱮᱥ ᱜᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱥᱚᱢᱚᱭ ᱨᱮ ᱟᱨᱦᱚᱸ ᱫᱚᱥᱚᱠ ᱪᱟᱞᱟᱣᱮᱱ ᱠᱷᱚᱱ ᱱᱤᱛ ᱦᱟᱹᱵᱤᱡ ᱛᱮ ᱚᱱᱟ ᱣᱤᱞᱩᱛᱷ ᱦᱩᱭ ᱟ ᱠᱟᱱ ᱢᱮᱢᱚᱛᱷ ᱨᱮᱭᱟᱜ ᱯᱩᱨᱟ ᱠᱚᱝᱠᱟᱲ ᱵᱮᱥ ᱦᱟᱞᱚᱛ ᱨᱮ ᱛᱟᱦᱮᱸ ᱠᱟᱱᱟ ᱾
ᱚᱱᱰᱮ ᱠᱷᱟᱱ ᱦᱮᱡ ᱠᱟᱛᱮ ᱩᱱᱤ ᱟᱡᱟᱜ ᱠᱟᱹᱢᱤ ᱞᱟᱜᱤᱫ ᱥᱤᱨᱯᱷᱟ ᱠᱚ ᱮᱢᱟ ᱠᱮᱫᱮᱭᱟ ᱾ ᱱᱤᱛᱚᱜ ᱫᱚ ᱚᱱᱟ ᱠᱷᱟᱯᱨᱤ ᱢᱤᱭᱩᱡᱤᱭᱚᱢ ᱚᱯᱷ ᱡᱩᱻᱞᱚᱡᱤ (Museum of Zoology), ᱚᱠᱟ ᱫᱚ ᱥᱮᱸᱴ ᱯᱮᱴᱟᱹᱛᱥᱵᱟᱹᱨᱜ ᱨᱮ ᱢᱮᱱᱟᱜᱼᱟ ᱚᱱᱰᱮ ᱫᱚᱦᱚ ᱠᱟᱱᱟ ᱾ ᱚᱱᱟ ᱢᱟᱢᱚᱛᱷ ᱨᱮᱭᱟᱜ ᱠᱷᱟᱯᱨᱤ ᱫᱚ ᱮᱰᱟᱢᱥ ᱢᱟᱢᱚᱛᱷ ᱠᱚ ᱢᱮᱛᱟᱜᱼᱟ ᱾ 
ᱯᱚᱨᱮ ᱟᱡᱟᱜ ᱡᱤᱣᱚᱱ ᱨᱮ ᱩᱱᱤ ᱢᱮᱰᱤᱠᱚᱼᱥᱟᱹᱨᱡᱤᱠᱟᱹᱞ ᱮᱠᱟᱰᱢᱤ ᱨᱮ ᱟᱥᱤᱥᱴᱟᱸᱱᱴ ᱯᱨᱚᱯᱷᱮᱥᱚᱨ ᱨᱟᱭᱟᱜ ᱠᱟᱹᱢᱤᱱᱠᱚᱨᱟᱣ ᱠᱮᱫᱟᱭ ᱚᱱᱰᱮ ᱩᱱᱤ ᱵᱚᱱᱚᱥᱯᱚᱛᱤ ᱣᱤᱜᱭᱟᱱ ᱨᱮ ᱯᱟᱲᱦᱟᱣ ᱠᱚ ᱠᱟᱱ ᱛᱟᱦᱮᱸᱡ ᱾

==ᱟᱫᱚᱞ==
*''Decades quinque novarum specierum plantarum'', [[Tiflis]], 10 November 1802
==ᱥᱟᱹᱠᱷᱭᱟᱹᱛ==
* ''Allgemeine Deutsche Biographie'' - [[s:de:ADB:Adam, Joh. Friedr.|online version]] at [[Wikisource]]
{{ᱥᱟᱹᱠᱷᱭᱟᱹᱛ}}
