ᱟᱨᱣᱟᱞ ᱦᱚᱱᱚᱛ ᱫᱚ ᱥᱟᱢᱟᱝ ᱥᱤᱧᱚᱛ ᱨᱮᱱᱟᱜ ᱵᱤᱦᱟᱨ ᱯᱚᱱᱚᱛ ᱨᱮᱭᱟᱜ ᱯᱮ-ᱜᱮ ᱤᱨᱟ.ᱞ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱢᱤᱫᱴᱟᱹᱝ ᱦᱚᱱᱚᱛ ᱠᱟᱱᱟ ᱟᱨ ᱟᱨᱣᱟᱞ ᱱᱟᱝᱜᱽᱨᱟᱦᱟ  ᱜᱮ ᱦᱚᱱᱚᱛ ᱨᱮᱱᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟᱶ ᱠᱟᱱᱟ ᱾ ᱯᱟ.ᱦᱤᱞ ᱫᱚ ᱡᱮᱦᱟᱱᱟᱵᱟᱫᱽ ᱦᱚᱱᱚᱛ ᱨᱮᱭᱟᱜ ᱢᱤᱫ ᱦᱤᱸᱥ ᱛᱟᱦᱮᱸ ᱠᱟᱱᱟ ᱾ ᱟᱨᱣᱟᱞ ᱦᱚᱱᱚᱛ ᱫᱚ ᱢᱟᱜᱟᱫᱷ ᱰᱤᱵᱤᱡᱚᱱ ᱨᱮᱭᱟᱜ ᱢᱤᱫᱴᱟᱹᱝ ᱦᱟ.ᱴᱤᱧ ᱠᱟᱱᱟ ᱾ ᱜᱚᱴᱟ ᱦᱚᱱᱚᱛ ᱨᱮ ᱞᱮᱠᱷᱟ ᱜᱩᱴ ᱖᱓᱘ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱦᱚᱲ ᱞᱮᱠᱷᱟ ᱫᱚ ᱦᱩᱭᱩᱜ ᱠᱟᱱᱟ ᱞᱮᱠᱷᱟ ᱜᱩᱸᱴ : ᱗00,᱘᱔᱓ ᱡᱚᱱᱟ, ᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱾

==ᱱᱟᱜᱟᱢ==
᱑᱙᱙᱑ ᱥᱮᱨᱢᱟ ᱨᱮ ᱞᱟᱠᱥᱢᱟᱱ ᱯᱩᱨ ᱨᱮ ᱫᱟᱞᱤᱛ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱜᱩᱨ ᱚᱪᱚ ᱞᱮᱱᱟ, ᱚᱠᱚᱭ ᱫᱚ ᱨᱟᱱ ᱵᱤᱨ ᱯᱷᱟ.ᱫᱽ ᱢᱤᱫ ᱢᱩᱠᱷᱭᱟ. ᱵᱷᱩᱢᱤ ᱦᱟᱨ ᱡᱟ.ᱛᱤ ᱨᱮᱱ ᱱᱤᱡᱟ. ᱢᱤᱞᱤᱴᱟᱨᱤ ᱠᱚ ᱢᱟᱱᱟᱣᱮᱫ ᱠᱚ ᱛᱟᱦᱮᱸ ᱠᱟᱱᱟ ᱾ ᱱᱚᱣᱟ ᱫᱤᱥᱣᱟ. ᱜᱚᱜᱚᱡ ᱫᱚ ᱪᱮᱛᱟᱱ ᱫᱟᱨᱡᱟ ᱨᱮᱱ ᱦᱚᱲ ᱦᱚᱛᱮ ᱛᱮ ᱦᱟᱥᱟ ᱠᱟᱵᱽᱡᱟ ᱞᱟ.ᱜᱤᱫ ᱟᱨ ᱵᱷᱩᱢᱤᱦᱟᱨ ᱜᱚᱡ ᱨᱮᱭᱟᱜ ᱛᱮᱞᱟ ᱛᱟᱦᱮ ᱠᱟᱱᱟ ᱾ ᱫᱤᱥᱣᱟᱹ ᱜᱩᱨ ᱞᱮᱠᱟᱱ ᱫᱤᱥᱣᱟ. ᱜᱩᱨ, ᱱᱟᱠᱥᱟᱞᱤ ᱦᱚᱛᱮ ᱛᱮ ᱦᱩᱭ ᱞᱮᱱᱟ, ᱚᱱᱟ ᱨᱮ ᱫᱚ ᱰᱷᱮᱨ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ ᱾

==ᱯᱟ.ᱨᱥᱤ==
ᱥᱤᱧᱚᱛ ᱦᱚᱲ ᱞᱮᱠᱷᱟ ᱒᱐᱑᱑ ᱥᱮᱨᱢᱟ ᱨᱮᱭᱟᱜ, ᱞᱮᱠᱟᱛᱮ ᱦᱤᱱᱫᱤ ᱯᱟ.ᱨᱥᱤ ᱫᱚ ᱥᱟᱭ ᱠᱟᱲᱟ ᱙᱔.᱘᱙% ᱦᱤᱸᱥ ᱠᱚ ᱨᱚᱲᱟ ᱟᱨ ᱩᱨᱫᱩ ᱯᱟ.ᱨᱥᱤ ᱫᱚ ᱥᱟᱭ ᱠᱟᱲᱟ  ᱔.᱙᱖% ᱦᱤᱸᱥ ᱠᱚ ᱨᱚᱲᱼᱟ ᱾<ref>[http://www.censusindia.gov.in/2011census/C-16.html 2011 Census of India, Population By Mother Tongue]</ref>

ᱢᱟᱜᱟᱦᱤ ᱯᱟ.ᱨᱥᱤ ᱦᱚᱸ ᱱᱚᱣᱟ ᱯᱚᱱᱚᱛ ᱨᱮ ᱨᱚᱲᱚᱜᱚᱜ ᱠᱟᱱᱟ ᱾<ref>{{Cite web |url=http://arwal.bih.nic.in/about_district.htm |title=Archived copy |access-date=2016-10-13 |archive-url=https://web.archive.org/web/20160331234203/http://arwal.bih.nic.in/about_district.htm |archive-date=2016-03-31 |url-status=dead }}</ref>

==ᱚᱛᱱᱚᱛ==
ᱟᱨᱣᱟᱞ ᱦᱚᱱᱚᱛ ᱫᱚ ᱞᱮᱠᱷᱟ ᱜᱩᱸᱴ ᱖᱓᱘ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ (᱒᱔᱖ ᱪᱟ.ᱣᱠᱟ. ᱢᱟᱭᱤᱞ) ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ ᱾ ᱚᱛ ᱦᱟᱥᱟ ᱨᱮᱭᱟᱜ ᱞᱮᱠᱷᱟ ᱡᱚᱠᱷᱟ ᱦᱤᱥᱟ.ᱵᱽ ᱛᱮ ᱠᱟᱱᱟᱰᱟ ᱫᱤᱥᱚᱢ ᱨᱮᱭᱟᱜ ᱯᱷᱚᱞᱮ ᱴᱟ.ᱯᱩ ᱩᱱᱟ.ᱜ ᱢᱟᱨᱟᱝ ᱦᱩᱭᱩᱜᱼᱟ᱾ ᱟᱨᱣᱟᱞ ᱦᱚᱱᱚᱛ ᱨᱮᱭᱟᱜ ᱢᱮᱦᱟᱱᱫᱤᱭᱟ ᱧᱩᱛᱩᱢ ᱟᱱ ᱡᱟᱭᱜᱟ ᱨᱮ ᱥᱚᱨᱮᱥ '''ᱢᱟᱫᱷᱩᱥᱟᱨᱣᱟ ᱢᱮᱞᱟ''' ᱦᱩᱭᱩᱜᱼᱟ, ᱚᱠᱟ ᱫᱚ ᱥᱮᱫᱟᱭ ᱥᱤᱵᱽ ᱢᱩᱱᱫᱤᱨ ᱧᱩᱛᱩᱢ ᱛᱮ ᱜᱟ.ᱠᱷᱩᱲ ᱜᱮᱭᱟ ᱟᱨ ᱚᱱᱟ ᱨᱮᱱᱟᱜ ᱧᱩᱛᱩᱢ ᱫᱚ ᱢᱚᱦᱟᱵᱷᱟᱨᱚᱛ ᱠᱷᱚᱱ ᱦᱮᱡ ᱟᱠᱟᱱᱟ ᱢᱮᱱᱛᱮ ᱠᱚ ᱢᱮᱱᱼᱟ ᱾

==ᱠᱟ.ᱣᱰᱤ ᱟ.ᱨᱤ==
ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱠᱟ.ᱣᱰᱤ ᱟ.ᱨᱤ ᱫᱚᱪᱟᱥ ᱵᱟᱥ ᱪᱮᱛᱟᱱ ᱨᱮ  ᱴᱟᱦᱟᱱᱰ ᱟᱠᱟᱱᱟ, ᱢᱮᱱ ᱠᱷᱟᱱ ᱱᱚᱣᱟ ᱦᱚᱱᱚᱛ ᱨᱮ ᱫᱚ ᱡᱟᱦᱟᱱ ᱵᱤᱨᱤᱛ ᱠᱷᱟᱨᱠᱷᱟᱱᱟ ᱦᱚ ᱵᱟ.ᱱᱩᱜ-ᱟ᱾ ᱦᱩᱲᱩ, ᱜᱩᱦᱩᱢ ᱟᱨ ᱫᱟ.ᱞ ᱮᱢᱟᱱ ᱠᱚ ᱜᱮ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱟᱥᱚᱞ ᱪᱟᱥ ᱵᱟᱥ ᱫᱚ ᱠᱟᱱᱟ᱾ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱰᱷᱮᱨ ᱦᱤᱥ ᱜᱮ ᱜᱚᱵᱽᱨᱟ ᱦᱟᱥ ᱛᱮ ᱯᱮᱨᱮᱡ ᱯᱩᱨᱩᱱ ᱜᱮᱭᱟ, ᱢᱮᱱ ᱠᱷᱟᱱ ᱥᱚᱨᱡᱟᱨᱤ ᱥᱚᱵᱷᱤᱫᱟ ᱟᱨ  ᱵᱤᱡᱽᱞᱤ ᱨᱮᱭᱟᱜ ᱚᱠᱚᱞᱟ.ᱱ ᱠᱷᱟ.ᱛᱤᱨ ᱛᱮ ᱪᱟ.ᱥᱤ ᱠᱯᱣᱟᱜ ᱡᱟᱦᱟᱱ ᱞᱟᱵᱷ ᱵᱟᱝ ᱦᱩᱭ ᱟᱠᱟᱱᱟ।  ᱪᱟᱥ ᱨᱮ ᱴᱮᱦᱮᱱᱰ ᱟᱠᱟᱱᱟ ᱵᱤᱨᱤᱛ ᱛᱮᱦᱮᱧ ᱜᱟᱯᱟ ᱮᱛᱚᱦᱚᱵᱚᱜ ᱠᱟᱱᱟ।

==ᱦᱚᱲ ᱞᱮᱠᱷᱟ==
᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱟᱨᱣᱟᱞ ᱦᱚᱱᱚᱛ ᱨᱮᱭᱟᱜ ᱞᱮᱠᱷᱟ ᱫᱚ ᱞᱮᱠᱷᱟ ᱜᱩᱴ ᱗᱐᱐,᱘᱔᱓ ᱡᱚᱱᱟ, ᱦᱚᱲ ᱞᱮᱠᱷᱟ ᱦᱤᱥᱟ.ᱵᱽ ᱛᱮ ᱟᱢᱫᱟᱡᱽ ᱵᱷᱩᱴᱟᱱ ᱫᱤᱥᱚᱢ ᱥᱚᱢᱟᱱ ᱟᱨᱵᱟᱝ ᱟᱢᱮᱨᱤᱠᱟ ᱫᱤᱥᱚᱢ ᱨᱮᱭᱟᱜ ᱫᱚᱛᱚᱠᱟ ᱯᱚᱱᱚᱛ ᱩᱱᱟ.ᱜ ᱢᱟᱨᱟᱝ ᱦᱩᱭᱩᱜ-ᱟ᱾ ᱱᱤᱭᱟ. ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱖᱔᱐ ᱜᱚᱴᱟᱝ ᱦᱚᱱᱚᱛ ᱢᱩᱫᱽ ᱨᱮ ᱕᱐᱒ ᱮᱞᱟᱱ ᱦᱚᱱᱚᱛ ᱯᱟᱲᱟᱜ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱢᱤᱫ ᱪᱟ.ᱣᱠᱟ. ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱨᱮ ᱑,᱐᱙᱙ ᱡᱚᱱᱟ ᱦᱚᱲ ᱠᱚ ᱜᱤᱨᱟ.ᱵᱟᱥ ᱟᱠᱟᱱ ᱢᱮᱱᱟᱜ ᱠᱚᱣᱟ᱾ ᱯᱟᱨᱚᱢᱮᱱ ᱜᱮ-ᱥᱮᱨᱢᱟ ᱒᱐᱐᱑ - ᱒᱐᱑᱑ ᱦᱟ.ᱵᱤᱡ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱵᱟ.ᱰᱚᱜ ᱦᱟᱨ ᱫᱚ ᱛᱟᱦᱮ ᱠᱟᱱᱟ ᱑᱙.᱐᱑%᱾ ᱟᱨᱣᱟᱞ ᱦᱚᱱᱚᱛ ᱨᱮ ᱢᱤᱫ ᱜᱮ- ᱥᱟᱭ ᱦᱮᱨᱮᱞ ᱵᱚᱫᱚᱞ ᱛᱮ ᱙᱒᱗ ᱡᱚᱱᱟ ᱢᱟᱭᱡᱤᱣ ᱢᱮᱱᱟᱜ ᱠᱚᱣᱟ ᱾ᱟᱨ ᱥᱮᱪᱮᱜ ᱠᱚᱣᱟᱜ ᱦᱟᱨ ᱫᱚ ᱦᱩᱭᱩᱜ ᱠᱟᱱᱟ ᱖᱙.᱕᱔%᱾

==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
