[[File: Sequoiadendron giganteum at Kenilworth Castle.jpg|thumb|ᱫᱟᱨᱮ]]'''ᱫᱟᱨᱮ''' ᱫᱚ ᱢᱮᱱ ᱞᱮᱠᱷᱟᱱ ᱵᱩᱫᱟ., ᱯᱩᱨᱩ ᱦᱚᱸ ᱢᱤᱢᱤᱫᱴᱟ.ᱝ ᱫᱟᱨᱮ ᱜᱮ ᱾ ᱟᱫᱚ ᱵᱟ.ᱲᱛᱤ ᱞᱮᱠᱟ ᱛᱮᱫᱚ ᱫᱟᱨᱮ ᱢᱮᱱ ᱞᱮᱠᱷᱟᱱ ᱢᱟᱨᱟᱝ ᱢᱟᱨᱟᱝ ᱫᱟᱨᱮ ᱜᱮ ᱵᱩᱡᱷᱟ.ᱣᱜᱼᱟ ᱾ ᱫᱟᱨᱮ ᱫᱚ ᱚᱱᱟ, ᱡᱟᱦᱟᱸ ᱠᱷᱚᱱ ᱫᱚ ᱰᱟ.ᱨ ᱪᱟᱸᱜᱽᱲᱟ ᱚᱰᱚᱠ ᱠᱚᱜᱼᱟ, ᱠᱟ.ᱡ ᱠᱷᱚᱱ ᱠᱟ.ᱡ ᱵᱟᱨ ᱥᱮᱨᱢᱟ ᱫᱷᱟ.ᱵᱤᱡ ᱡᱤᱣᱤᱫ ᱛᱟᱦᱮᱸᱱᱟ, ᱟᱨ ᱡᱟᱦᱟᱸ ᱠᱷᱚᱱ ᱠᱟᱴ ᱧᱟᱢᱚᱜᱼᱟ ᱾

==ᱠᱟᱛᱷᱟ==
ᱫᱟᱨᱮ ᱨᱮᱭᱟᱜ ᱢᱤᱫ ᱨᱮᱦᱮᱫ, ᱡᱟᱦᱟᱸ ᱫᱚ ᱚᱛ ᱵᱷᱤᱛᱨᱤ ᱨᱮ ᱛᱟᱦᱮᱸᱱᱟ ᱾ ᱚᱛ ᱵᱷᱤᱛᱨᱤ ᱨᱮᱜᱮ ᱚᱱᱟ ᱫᱚ ᱜᱚᱴᱟ ᱯᱟᱲᱟ ᱟ.ᱛᱤᱧ ᱟᱛᱮ ᱯᱟᱥᱱᱟᱣ ᱠᱚᱜ-ᱟ ᱾ ᱟᱨ ᱚᱛ ᱠᱷᱚᱱ ᱪᱮᱛᱟᱱ ᱨᱮᱫᱚ ᱰᱟ.ᱨ ᱟᱨ ᱥᱟᱠᱟᱢ ᱛᱟᱦᱮᱸᱱᱟ, ᱡᱟᱦᱟᱸ ᱫᱚ ᱦᱚᱭ ᱨᱮ ᱛᱟᱦᱮᱸᱱᱟ ᱾ ᱡᱟᱦᱟᱸ ᱫᱚ ᱵᱟ.ᱲᱤᱡ ᱦᱚᱭ ᱦᱤᱥᱤᱫ ᱥᱟᱯᱷᱟᱭ ᱞᱟ.ᱜᱤᱫ ᱠᱟ.ᱢᱤ ᱨᱮ ᱛᱟᱦᱮᱸᱱᱟ ᱾ ᱤᱠᱷᱟ.ᱱ ᱠᱟᱴ ᱟᱨᱵᱟᱝ ᱚᱛ ᱦᱟᱥᱟ ᱨᱮᱭᱟᱜ ᱞᱟ.ᱠᱛᱤ ᱠᱷᱟ.ᱛᱤᱨ ᱜᱮ ᱦᱚᱲ ᱱᱚᱣᱟ ᱫᱚᱠᱚ ᱢᱟᱜ ᱪᱟᱵᱟᱭᱮᱜ-ᱟ ᱾ 

==ᱫᱟᱨᱮ ᱨᱮᱭᱟᱜ ᱞᱟ.ᱠᱛᱤ==
ᱥᱤᱨᱡᱚᱱ ᱨᱮᱭᱟᱜ ᱢᱤᱫ ᱟ.ᱰᱤ ᱜᱮ ᱫᱟᱢᱟᱱ ᱥᱤᱨᱯᱷᱟ. ᱠᱟᱱᱟ ᱫᱟᱨᱮ, ᱱᱟ.ᱬᱤ ᱫᱚ ᱟᱵᱚ ᱠᱚ ᱞᱟ.ᱜᱤᱫ ᱾ ᱱᱚᱣᱟ ᱫᱚ ᱟᱵᱚ ᱡᱚ, ᱵᱟᱦᱟ, ᱥᱟᱠᱟᱢ, ᱠᱟᱴ, ᱢᱟᱫ, ᱥᱟᱦᱟᱱ , ᱨᱟᱱ ᱥᱟᱶᱛᱮ ᱟ.ᱰᱤ ᱞᱮᱠᱟᱱ ᱡᱤᱱᱤᱥ ᱮ ᱮᱢᱟ ᱵᱚ ᱠᱟᱱᱟ ᱾ ᱫᱟᱨᱮ ᱱᱟ.ᱬᱤ ᱵᱮᱜᱚᱨ ᱢᱟᱱᱣᱟ, ᱡᱟᱱᱣᱟ ᱡᱤᱵᱚᱱ ᱫᱚ ᱚᱦᱚᱣᱟᱱ ᱜᱮᱭᱟ ᱾ ᱫᱟᱨᱮ, ᱱᱟ.ᱬᱤ ᱠᱷᱟ.ᱛᱤᱨ ᱜᱮ ᱪᱮᱦᱮᱧ ᱱᱚᱶᱟ ᱥᱚᱝᱥᱟᱨ ᱨᱮ ᱦᱟ.ᱨᱭᱟ.ᱲ ᱢᱮᱱᱟᱜ-ᱟ ᱾ ᱟᱨ ᱱᱚᱣᱟ ᱠᱷᱟ.ᱛᱤᱨ ᱜᱮ ᱟᱵᱚ ᱦᱚᱸ ᱡᱤᱣᱤᱜ ᱵᱚᱱ ᱛᱟᱦᱮᱸᱱ ᱠᱟᱱᱟ ᱾ ᱢᱟ.ᱱᱢᱤ ᱡᱤᱭᱚᱱ ᱥᱟᱶ ᱥᱟᱶᱛᱮ ᱡᱟᱱᱣᱟ, ᱪᱮᱬᱮ ᱪᱤᱯᱨᱩᱜ, ᱱᱩᱠᱩᱣᱟᱜ ᱡᱤᱭᱚᱱ ᱦᱚᱸ ᱫᱟᱨᱮ ᱱᱟ.ᱬᱤ ᱪᱮᱛᱟᱱ ᱨᱮᱜᱮ ᱞᱟᱫᱮ ᱛᱟᱦᱮᱸᱱ ᱠᱟᱱᱟ ᱾ ᱡᱟᱱᱣᱟ ᱛᱟᱥᱟᱫ ᱟᱨ ᱫᱟᱨᱮ ᱨᱮᱭᱟᱜ ᱥᱟᱠᱟᱢ ᱡᱚᱢ ᱠᱟᱛᱮ ᱜᱮ ᱡᱤᱭᱚᱱ ᱠᱚ ᱠᱷᱮᱢᱟᱣᱮᱜ-ᱟ ᱾ ᱢᱟ.ᱱᱢᱤ ᱞᱟ.ᱜᱤᱫ ᱡᱚᱢᱟᱜ ᱦᱚᱸ ᱱᱚᱣᱟ ᱠᱷᱚᱱ ᱜᱮ ᱡᱚᱜᱟᱲ ᱦᱩᱭᱩᱜ ᱠᱟᱱᱟ ᱾ ᱟᱨ ᱡᱚᱢᱟᱜ ᱵᱟᱝᱠᱷᱟᱱ  ᱟᱵᱚᱣᱟᱜ ᱡᱤᱭᱚᱱ ᱦᱚᱸ ᱚᱦᱚᱣᱟᱱ ᱜᱮᱭᱟ ᱾ 

ᱢᱮᱱᱮᱛ ᱫᱚ ᱱᱚᱣᱟ ᱠᱟᱱᱟ, ᱫᱟᱨᱮ, ᱱᱟ.ᱬᱤ ᱵᱮᱜᱚᱨ ᱟᱵᱚᱣᱟᱜ ᱡᱤᱭᱚᱱ ᱚᱦᱚᱣᱟᱱ ᱜᱮᱭᱟ ᱾ ᱫᱟᱨᱮ ᱜᱮ ᱟᱵᱚ ᱫᱚ ᱡᱤᱣᱤᱡᱤ ᱦᱚᱭ ᱮ ᱮᱢᱟ ᱵᱚᱱ ᱠᱟᱱᱟ ᱡᱟᱦᱟᱸ ᱫᱚ ᱟᱵᱚᱣᱟᱜ ᱡᱤᱭᱚᱱ ᱡᱤᱣᱤᱫᱚᱜ ᱨᱮ ᱞᱟ.ᱠᱛᱤ ᱢᱮᱱᱟᱜ-ᱟ ᱾ ᱚᱱᱟ ᱥᱟᱶᱛᱮ ᱟᱸᱜᱽᱨᱟ ᱜᱮᱥ ᱦᱚᱸ ᱟᱡ ᱜᱮᱭ ᱟᱯᱱᱟᱨᱮᱜ-ᱟ ᱾ ᱟ.ᱰᱤ ᱦᱚᱲ ᱟᱠᱚᱣᱟᱜ ᱡᱤᱭᱚᱱ ᱠᱷᱮᱢᱟᱣ ᱞᱟ.ᱜᱤᱫ ᱛᱮ ᱠᱟ.ᱣᱰᱤ ᱨᱩᱯᱛᱮ ᱫᱟᱨᱮ ᱱᱟ.ᱬᱤ ᱪᱮᱛᱟᱱ ᱨᱮᱜᱮ ᱞᱟᱫᱮ ᱢᱮᱱᱟᱜ ᱠᱚᱣᱟ ᱾ ᱫᱟ.ᱭᱠᱟ. ᱞᱮᱠᱟᱛᱮ ᱡᱩᱫᱤ ᱵᱚᱱ ᱧᱮᱞᱟ : ᱠᱟᱜᱚᱡᱽ, ᱫᱮᱭᱟᱥᱤᱞ ᱨᱮᱭᱟᱜ ᱵᱮᱱᱟᱣ ᱦᱚᱸ ᱫᱟᱨᱮ, ᱵᱩᱫᱟ. ᱪᱮᱛᱟᱱ ᱨᱮᱜᱮ ᱪᱟᱞᱟᱜ ᱠᱟᱱᱟ ᱾ ᱫᱟᱨᱮ, ᱱᱟ.ᱬᱤ ᱛᱮᱜᱮ ᱟᱵᱚ ᱵᱟ.ᱲᱤᱡ ᱥᱟᱰᱮ, ᱵᱟ.ᱲᱤᱡ ᱦᱚᱭ ᱦᱤᱥᱤᱫ ᱵᱚᱱ ᱟᱠᱚᱴ ᱫᱟᱨᱟᱢ ᱫᱟᱲᱮᱭᱟᱜ-ᱟ ᱾ ᱚᱱᱟ ᱥᱟᱶᱛᱮ ᱫᱟᱨᱮ ᱱᱟ.ᱬᱤ ᱦᱚᱛᱮᱛᱮ ᱜᱮ ᱫᱟᱜ ᱡᱟ.ᱲᱤ ᱦᱚᱸ ᱦᱩᱭᱩᱜ ᱠᱟᱱᱟ ᱾ ᱫᱟᱨᱮ ᱱᱟ.ᱬᱤ ᱟᱵᱚ ᱴᱷᱮᱱ ᱠᱷᱚᱱ ᱫᱚ ᱪᱮᱫ ᱦᱚᱸ ᱵᱟᱝ ᱠᱷᱚᱡᱽ ᱠᱟᱛᱮ ᱥᱮᱨᱢᱟ ᱥᱮᱨᱢᱟ ᱟᱵᱚᱣᱟᱜ ᱥᱮᱵᱟ ᱡᱚᱛᱚᱱ ᱨᱮᱭ ᱛᱟᱦᱮᱸᱱ ᱠᱟᱱᱟ ᱾ ᱱᱚᱣᱟ ᱫᱟᱨᱟᱭ ᱛᱮ ᱟᱵᱚ ᱴᱟᱴᱠᱟ ᱦᱟ.ᱡᱩᱜ ᱠᱟᱱ ᱵᱟᱱ ᱫᱟᱜ ᱠᱷᱚᱱ ᱵᱚᱱ ᱚᱣᱟᱨ ᱫᱩᱜ ᱫᱟᱲᱮᱭᱟᱜ ᱠᱟᱱᱟ ᱾ ᱵᱤᱨ ᱡᱟᱱᱣᱟ ᱠᱚ ᱞᱟ.ᱜᱤᱫ ᱦᱚᱸ ᱫᱟᱨᱮ ᱜᱟᱡᱟᱲ ᱫᱚ ᱟ.ᱰᱤ ᱜᱮ ᱞᱟ.ᱠᱛᱤ ᱢᱮᱱᱟᱜ-ᱟ ᱾ ᱵᱤᱨ ᱨᱮ ᱢᱮᱱᱟᱜ ᱠᱚ ᱡᱟᱱᱣᱟ ᱨᱟᱵᱟᱝ, ᱞᱚᱞᱚ, ᱡᱟ.ᱯᱩᱫ ᱠᱷᱚᱱ ᱫᱩᱜᱚᱜ ᱞᱟ.ᱜᱤᱫ ᱫᱟᱨᱮ ᱴᱷᱮᱱ ᱜᱮ ᱦᱤᱨᱞᱟ. ᱠᱚ ᱦᱟᱛᱟᱣᱟ ᱾ 

==ᱥᱟᱹᱠᱷᱭᱟᱹᱛ==
*https://en.m.wikipedia.org/wiki/Tree

[[Category:!Main category]]
