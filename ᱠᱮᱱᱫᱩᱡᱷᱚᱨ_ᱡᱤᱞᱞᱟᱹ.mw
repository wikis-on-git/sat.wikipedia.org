{{Infobox settlement
| name                            = ᱠᱮᱱᱫᱩᱡᱷᱚᱨ
| native_name                     = 
| native_name_lang                = or
| other_name                      = ᱠᱤᱸᱡᱷᱤᱨ
| nickname                        = 
| settlement_type                 = ᱦᱚᱱᱚᱛ
| image_skyline                   = 
| image_alt                       = 
| image_caption                   = 
| image_map                       = OrissaKendujhar.png
| coordinates                     = {{coord|21.633|N|85.6|E|display=inline,title}}
| map_caption                     = Location in Odisha, India
| subdivision_type                = ᱫᱤᱥᱚᱢ
| subdivision_name                = {{flag|ᱥᱤᱧᱚᱛ}}
| subdivision_type1               = [[States and territories of India|ᱯᱚᱱᱚᱛ]]
| subdivision_name1               = [[ᱳᱰᱤᱥᱟ]]
| established_title               = <!-- Established -->
| established_date                = 
| founder                         = 
| named_for                       = 
| seat_type                       = ᱦᱮᱰᱠᱣᱟᱴᱚᱨ
| seat                            = [[ᱠᱮᱱᱫᱩᱡᱷᱚᱨᱜᱚᱰ]]
| government_type                 = 
| governing_body                  = 
| leader_title1                   = [[District collector|ᱠᱚᱞᱮᱠᱴᱚᱨ ᱟᱨ ᱰᱤᱥᱴᱨᱤᱠᱴ ᱢᱟᱡᱤᱥᱴᱨᱮᱴ]]
| leader_name1                    = ᱟᱥᱤᱥ ᱴᱷᱟᱠᱟᱨᱮ, [[Indian Administrative Service|IAS]]
| leader_title2                   = [[Superintendent of Police (India)|ᱯᱩᱞᱤᱥ ᱥᱩᱯᱚᱨᱤᱱᱴᱮᱱᱰᱮᱸᱴ]]
| leader_name2                    = ᱡᱚᱭ ᱱᱟᱨᱟᱭᱚᱬ ᱯᱚᱝᱠᱚᱡᱽ, [[Indian Police Service|IPS]]
| unit_pref                       = Metric
| area_footnotes                  = 
| area_rank                       = 
| area_total_km2                  = 8240
| elevation_footnotes             = 
| elevation_m                     = ᱔᱘᱐
| population_total                = 1802777
| population_as_of                = 2011
| population_rank                 = 8
| population_density_km2          = 217
| population_demonym              = 
| population_footnotes            = 
| demographics_type1              = ᱯᱟ.ᱨᱥᱤ
| demographics1_title1            = ᱟ.ᱢᱟ.ᱞᱮᱛ
| demographics1_info1             = [[Odia language|ᱳᱰᱤᱭᱟ]]
| demographics1_title2            = ᱮᱴᱟᱜ ᱞᱳᱠᱟᱞ ᱯᱟ.ᱨᱥᱤ
| demographics1_info2             = [[ᱦᱳ ᱯᱟ.ᱨᱥᱤ]], [[Santali language|ᱥᱟᱱᱛᱟᱲᱤ]], [[juang language|ᱡᱩᱣᱟᱝ]]<ref> http://www.orissapost.com/tribals-seek-official-tag-for-ho-language/</ref>
| timezone1                       = [[Indian Standard Time|IST]]
| utc_offset1                     = +5:30
| postal_code_type                = [[Postal Index Number|PIN]]
| postal_code                     = 758 xxx
| registration_plate              = OD-09
| blank1_name_sec1                = [[Human sex ratio|ᱡᱟᱱᱟᱝ ᱡᱟ.ᱱᱤ]]
| blank1_info_sec1                = 0.987 [[male|♂]]/[[female|♀]]
| blank2_name_sec1                = ᱥᱮᱪᱮᱫ
| blank2_info_sec1                = ᱖᱙%
| blank3_name_sec1                =[[ᱞᱳᱠ ᱥᱚᱵᱷᱟ]] ᱵᱟᱪᱷᱱᱟᱣ ᱴᱚᱴᱷᱟ
| blank3_info_sec1                = [[Keonjhar (Lok Sabha constituency)|ᱠᱤᱸᱡᱷᱤᱨ(ST)]]
| blank4_name_sec1                = [[Odisha Legislative Assembly|ᱵᱤᱫᱷᱟᱱ ᱥᱚᱵᱷᱟ]] ᱵᱟᱪᱷᱱᱟᱣ ᱴᱚᱴᱷᱟ
| blank4_info_sec1                = ᱗ {{collapsible list|title={{nbsp}}|[[Telkoi|᱐᱒᱐-ᱛᱮᱞᱠᱚᱭᱤ(ST)]]<br> [[Ghasipura (Odisha Vidhan Sabha constituency)|᱐᱒᱑-ᱜᱷᱟᱥᱤᱯᱩᱨᱟ]]<br>[[Anandapur (Odisha Vidhan Sabha constituency)|᱐᱒᱒-ᱟᱱᱚᱱᱫᱚᱯᱩᱨ(SC)]]<br>[[Patna (Odisha Vidhan Sabha constituency)|᱐᱒᱓-ᱯᱟᱴᱱᱟ(ST)]]<br>[[Keonjhar (Odisha Vidhan Sabha constituency)|᱐᱒᱔-ᱠᱮᱶᱡᱷᱚᱨ(ST)]]<br>[[Champua (Odisha Vidhan Sabha constituency)|᱐᱒᱕-ᱪᱟᱢᱯᱩᱣᱟ]]<br>[[Karanjia (Odisha Vidhan Sabha constituency)|᱐᱓᱐-ᱠᱚᱨᱚᱧᱡᱤᱭᱟ]]}}
| blank1_name_sec2                = [[Climate of India|ᱦᱚᱭᱞᱚᱝ]]
| blank1_info_sec2                = [[Climatic regions of India|Aw]] <small>([[Köppen climate classification|Köppen]])</small>
| blank2_name_sec2                = [[Precipitation (meteorology)|Precipitation]]
| blank2_info_sec2                = {{convert|1535.5|mm|in}}
| website                         = {{URL|www.kendujhar.nic.in}}
| Famous Temple                   = Ghatagaon Maa Tarini
| official_name                   = 
}}

'''ᱠᱮᱱᱫᱩᱡᱷᱚᱨ''' ᱟᱨᱵᱟᱝ '''ᱠᱮᱶᱡᱷᱚᱨ''' ᱫᱚ ᱥᱤᱧᱚᱛ ᱫᱤᱥᱚᱢ ᱨᱮ ᱳᱰᱤᱥᱟ ᱯᱚᱱᱚᱛ ᱨᱮᱭᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱱᱚᱣᱟ ᱨᱮᱭᱟᱜ ᱦᱮᱰᱠᱣᱟᱴᱚᱨ ᱫᱚ ᱠᱮᱱᱫᱩᱡᱷᱚᱨ ᱟᱨᱵᱟᱝ ᱠᱮᱱᱫᱩᱡᱚᱷᱨᱜᱚᱰ ᱠᱟᱱᱟ ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱚᱛᱱᱚᱜᱮᱛ ᱮᱨᱤᱭᱟ ᱫᱚ ᱘᱒᱔᱐ ᱥᱠᱚᱭᱟᱨ ᱠᱤᱞᱚ ᱢᱤᱴᱚᱨ ᱾ ᱱᱚᱣᱟ  ᱦᱚᱱᱚᱛ ᱨᱮᱭᱟᱜ ᱩᱛᱚᱨ ᱥᱮᱦᱮᱫ ᱨᱮ ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱭᱟᱜ ᱯᱩᱨᱩᱵᱽ ᱥᱤᱝᱵᱷᱩᱢ ᱦᱚᱱᱚᱛ, ᱯᱩᱨᱩᱵᱽ ᱨᱮ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ, ᱟᱨ ᱵᱷᱚᱫᱽᱨᱚᱠ ᱦᱚᱱᱚᱛ, ᱫᱩᱠᱷᱤᱱ ᱨᱮ ᱡᱟᱡᱽᱯᱩᱨ ᱦᱚᱱᱚᱛ ᱟᱨ ᱯᱩᱪᱷᱤᱢ ᱨᱮ ᱰᱷᱮᱱᱠᱟᱱᱟᱲ ᱦᱚᱱᱚᱛ ᱟᱨ ᱥᱩᱱᱫᱚᱨᱜᱚᱰ ᱦᱚᱱᱚᱛ ᱢᱮᱱᱟᱜᱼᱟ ᱾<ref>"[https://books.google.com/books?id=1RBuAAAAMAAJ Orissa reference: glimpses of Orissa]," Sambit Prakash Dash, TechnoCAD Systems, 2001</ref><ref>"[https://books.google.com/books?id=8ukfNZsoNA4C The Orissa Gazette]," Orissa (India), 1964</ref><ref>"[https://books.google.com/books?id=yLU7DwAAQBAJ Lonely Planet India]," Abigail Blasi et al, Lonely Planet, 2017, ISBN 9781787011991</ref>

==ᱱᱟᱜᱟᱢ==

ᱳᱰᱤᱥᱟ ᱨᱮ ᱥᱮᱞᱮᱫᱚᱜ ᱢᱟᱬᱟᱝ ᱨᱮ ᱠᱮᱱᱫᱩᱡᱷᱚᱨ ᱢᱤᱫ ᱯᱨᱤᱱᱥᱞᱤ ᱦᱚᱱᱚᱛ ᱛᱟᱦᱮᱸ ᱠᱟᱱᱟ ᱾ ᱯᱚᱱᱚᱛ ᱨᱮᱭᱟᱜ ᱮᱛᱚᱦᱚᱵ ᱱᱟᱜᱟᱢ ᱫᱚ ᱴᱷᱟ.ᱣᱠᱟ. ᱥᱟᱺᱦᱤᱡ ᱵᱟᱰᱟᱭ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱱᱚᱣᱟ ᱫᱚ ᱯᱟᱞᱮ ᱯᱟ.ᱦᱤᱞ ᱠᱷᱤᱡᱡᱤᱝ ᱯᱚᱱᱚᱛ ᱨᱮᱭᱟᱜ ᱢᱤᱫ ᱚᱝᱜᱚᱥ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱨᱮᱭᱟᱜ ᱨᱟᱡᱽᱜᱟᱲ ᱫᱚ ᱠᱷᱤᱡᱡᱤᱝ ᱠᱳᱴᱟ ᱨᱮ ᱛᱟᱦᱮᱸ ᱠᱟᱱᱟ ᱾ ᱱᱤᱛᱚᱜ ᱚᱠᱛᱚ ᱨᱮ ᱠᱷᱤᱡᱡᱤᱝ ᱠᱳᱴᱟ ᱫᱤ ᱠᱷᱤᱪᱤᱝ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱᱟ ᱾ ᱑᱒ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮᱭᱟᱜ ᱯᱩᱭᱞᱩᱫᱷᱟ ᱨᱮ ᱨᱟᱡᱟ ᱡᱭᱚᱛᱤ ᱵᱷᱚᱸᱡᱽ ᱟᱜ ᱛᱟ.ᱨᱤ ᱨᱮ ᱱᱚᱣᱟ ᱫᱚ ᱢᱤᱫ ᱯᱷᱩᱨᱜᱟ.ᱞ ᱯᱚᱱᱚᱛ ᱵᱮᱱᱟᱣ ᱞᱮᱱᱟ ᱾ ᱡᱭᱚᱛᱤ ᱵᱷᱚᱸᱡᱽ ᱨᱟᱡᱟᱭ ᱵᱮᱱᱟᱣᱜ ᱨᱮᱭᱟᱜ ᱟ.ᱰᱤ ᱞᱟᱦᱟᱨᱮ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱥᱤᱢᱟ.ᱜᱟᱨ ᱫᱚ ᱱᱤᱛᱚᱜᱟᱜ ᱯᱚᱱᱚᱛ ᱨᱮᱭᱟᱜ ᱥᱩᱢᱩᱝ ᱩᱛᱚᱨ ᱵᱷᱟᱜᱽ ᱫᱷᱟ.ᱵᱤᱡ ᱜᱮ ᱛᱷᱩᱠᱟ.ᱢ ᱛᱟᱦᱮᱸ ᱠᱟᱱᱟ ᱾ ᱑᱕ ᱟᱱᱟᱜ ᱥᱚᱛᱟᱵᱽᱫᱷᱤ ᱨᱮᱭᱟᱜ ᱢᱩᱪᱟ.ᱫ ᱦᱟ.ᱴᱤᱧ ᱨᱮ ᱨᱟᱡᱟ ᱜᱳᱵᱤᱸᱫᱽ ᱵᱷᱚᱸᱡᱽ ᱫᱚ ᱫᱩᱠᱷᱤᱱ ᱯᱟᱦᱴᱟᱭ ᱦᱟᱛᱟᱣ ᱠᱮᱫᱼᱟ ᱾ ᱱᱩᱭᱟᱜ ᱥᱟᱥᱚᱱ ᱚᱠᱛᱚ ᱨᱮ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱥᱤᱢᱟ. ᱩᱛᱚᱨ ᱨᱮ ᱥᱤᱝᱵᱷᱩᱢ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱫᱤᱠᱷᱤᱱ ᱨᱮ ᱥᱩᱠᱤᱱᱫᱟ ᱟᱨ ᱯᱩᱨᱩᱵᱽ ᱨᱮ ᱢᱚᱭᱩᱨᱵᱷᱚᱸᱡᱽ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱫᱩᱠᱷᱤᱱ ᱨᱮ ᱵᱚᱬᱟᱭᱤ, ᱯᱟᱞᱚᱞᱦᱚᱰᱟ ᱟᱨ ᱚᱱᱩᱜᱩᱲ ᱫᱷᱟ.ᱵᱤᱡ ᱟᱴᱮᱫ ᱛᱟᱦᱮᱸ ᱠᱟᱱᱟ ᱾ ᱨᱟᱡᱟ ᱯᱨᱚᱛᱟᱯ ᱵᱚᱲᱚᱵᱷᱚᱫᱽᱨᱚ ᱵᱷᱚᱸᱡᱽ (᱑᱗᱖᱔ ᱥᱟᱞ ᱼ ᱑᱗᱙᱒ ᱥᱟᱞ) ᱨᱮᱭᱟᱜ ᱚᱠᱛᱚ ᱨᱮ ᱴᱤᱞᱞᱚ ᱟᱨ ᱡᱩᱡᱷᱯᱚᱰᱟ ᱧᱩᱛᱩᱢᱟᱱ ᱵᱟᱨᱭᱟ ᱠᱟ.ᱴᱤᱡ ᱴᱚᱴᱷᱟ ᱠᱚᱱᱴᱟᱡᱷᱚᱨᱤ ᱨᱤᱱᱤᱡ ᱡᱩᱢᱤᱫᱟᱨ ᱴᱷᱮᱱ ᱠᱷᱚᱱ ᱠᱤᱨᱤᱧ ᱠᱟᱛᱮ ᱠᱮᱱᱫᱩᱡᱷᱚᱨ ᱥᱟᱶ ᱥᱮᱞᱮᱫ ᱦᱩᱭ ᱞᱮᱱᱟ ᱾ ᱱᱚᱣᱟ ᱵᱟᱨᱭᱟ ᱡᱟᱭᱜᱟ ᱫᱚ ᱥᱟᱞ ᱑᱘᱐᱔ ᱨᱮ ᱤᱥᱴᱼᱤᱱᱰᱤᱭᱟ ᱠᱚᱢᱯᱟᱱᱤ ᱦᱚᱛᱮᱛᱮ ᱨᱟᱡᱟ ᱡᱚᱱᱟᱨᱫᱷᱚᱱ ᱵᱷᱚᱸᱡᱽ ᱠᱚ ᱮᱢᱟ ᱫᱮᱭᱟ ᱾ ᱤᱱᱟ. ᱛᱟᱭᱚᱢ ᱯᱷᱩᱨᱜᱟ.ᱞ ᱳᱰᱤᱥᱟ ᱯᱚᱱᱚᱛ ᱨᱮ ᱥᱮᱞᱮᱫᱚᱜ ᱫᱷᱟ.ᱵᱤᱡ ᱠᱮᱱᱫᱩᱡᱷᱚᱨ ᱨᱮᱭᱟᱜ ᱥᱤᱢᱟ. ᱨᱮ ᱪᱮᱫ ᱟ.ᱨᱩᱯᱷᱮᱨᱟᱣ ᱦᱚᱸ ᱵᱟᱝ ᱦᱩᱭ ᱞᱮᱱᱟ ᱾ ᱤᱠᱷᱟ.ᱱ ᱳᱰᱤᱥᱟ ᱨᱮ ᱥᱮᱞᱮᱫ ᱦᱩᱭ ᱮᱱ ᱛᱟᱭᱚᱢ ᱯᱨᱚᱥᱟᱥᱚᱱᱤᱭᱟ. ᱵᱮᱵᱚᱥᱛᱟ ᱨᱮᱭᱟᱜ ᱥᱩᱵᱤᱫᱷᱟ ᱠᱷᱟ.ᱛᱤᱨ ᱴᱤᱞᱞᱳ ᱟᱨ ᱡᱩᱡᱷᱯᱚᱰᱟ ᱫᱚ ᱵᱟᱞᱮᱥᱣᱚᱨ ᱟᱨ ᱠᱚᱴᱚᱠ ᱦᱚᱱᱚᱛ ᱦᱤᱨᱞᱟ. ᱨᱮ ᱫᱚᱦᱚ ᱮᱱᱟ ᱟᱨ ᱟᱢᱵᱳ ᱧᱩᱛᱩᱢ ᱛᱮ ᱵᱟᱞᱮᱥᱣᱚᱨ ᱦᱚᱱᱚᱛ ᱨᱮᱭᱟᱜ ᱢᱤᱫ ᱟ.ᱛᱩ ᱜᱩᱴ ᱫᱚ ᱠᱮᱱᱫᱩᱡᱷᱚᱨ ᱥᱟᱶ ᱥᱮᱞᱮᱫ ᱮᱱᱟ ᱾  

===ᱥᱟᱥᱚᱱᱤᱭᱟ. ᱠᱚᱣᱟᱜ ᱧᱩᱛᱩᱢ===

ᱚᱠᱛᱚ ᱨᱮᱭᱟᱜ ᱞᱟᱲᱟᱣᱱᱟ ᱞᱮᱠᱟᱛᱮ ᱠᱮᱱᱫᱩᱡᱷᱚᱨ ᱠᱚ ᱥᱟᱥᱚᱱ ᱞᱮᱫ ᱨᱟᱡᱟ ᱠᱚᱣᱟᱜ ᱧᱩᱛᱩᱢ ᱱᱚᱝᱠᱟ ᱢᱮᱱᱟᱜᱼᱟ ᱾ 

* ᱢᱟ.ᱱ ᱡᱚᱜᱚᱱᱱᱟᱛᱷ ᱵᱷᱚᱸᱡᱽ (᱑᱖᱘᱘ - ᱑᱗᱐᱐)

* ᱢᱟ.ᱱ ᱨᱚᱜᱷᱩᱱᱟᱛᱷ ᱵᱷᱚᱸᱡᱽ (᱑᱗᱐᱐-᱑᱗᱑᱙)

* ᱢᱟ.ᱱ ᱜᱳᱯᱤᱱᱟᱛᱷ ᱵᱷᱚᱸᱡᱽ (᱑᱗᱑᱙-᱑᱗᱓᱖)

* ᱢᱟ.ᱱ ᱱᱚᱨᱚᱥᱤᱢᱦᱟ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱓᱖-᱑᱗᱕᱗)

* ᱢᱟ.ᱱ ᱫᱷᱚᱱᱮᱥᱣᱚᱨ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱕᱗-᱑᱗᱕᱘)

* ᱢᱟ.ᱱ ᱡᱚᱜᱽᱛᱮᱥᱣᱚᱨ ᱱᱟᱨᱟᱭᱚᱬ ᱵᱷᱚᱸᱡᱽ (᱑᱗᱕᱘-᱑᱗᱖᱒)

* ᱢᱟ.ᱱ ᱯᱨᱚᱛᱟᱯ ᱵᱚᱲᱚᱵᱷᱚᱫᱽᱨᱚ ᱵᱷᱚᱸᱡᱽ (᱑᱗᱖᱒-᱑᱗᱙᱗ / ᱑᱗᱖᱔-᱑᱗᱙᱒)

* ᱢᱟ.ᱱ ᱡᱚᱱᱟᱨᱫᱷᱚᱱ ᱵᱷᱚᱸᱡᱽ (᱑᱗᱙᱔-᱑᱘᱒᱕ / ᱑᱗᱙᱗- ᱑᱘᱓᱒)

* ᱢᱟ.ᱱ ᱜᱚᱫᱟᱫᱷᱚᱨ ᱱᱟᱨᱟᱭᱚᱬ ᱵᱷᱚᱸᱡᱽ ᱫᱮᱣ (᱑᱘᱒᱕-᱑᱘᱖᱑/᱑᱘᱓᱒-᱑᱘᱖᱑)

* ᱢᱟ.ᱱ ᱫᱷᱚᱱᱚᱨᱟᱡᱚᱭ ᱱᱟᱨᱟᱭᱚᱬ ᱵᱷᱚᱸᱡᱽ ᱫᱮᱣ (᱑᱘᱖᱑-᱑᱙᱐᱕)

* ᱢᱟ.ᱱ ᱜᱚᱯᱤᱱᱟᱛᱷ ᱱᱟᱨᱟᱭᱚᱬ ᱵᱷᱚᱸᱡᱽ ᱫᱮᱣ (᱑᱙᱐᱕-᱑᱙᱒᱖)

* ᱢᱟ.ᱱ ᱵᱚᱲᱵᱷᱚᱫᱽᱨᱚ ᱱᱟᱨᱟᱭᱚᱬ ᱵᱷᱚᱸᱡᱽ ᱫᱮᱣ (᱑᱙᱒᱖-᱑᱙᱔᱘) ᱾

==ᱚᱛᱱᱚᱜ==

ᱜᱚᱴᱟᱯᱟᱲᱟ ᱠᱷᱚᱱ ᱚᱛᱮᱛ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱮᱨᱤᱭᱟ ᱫᱚ ᱘᱒᱔᱐ square kilometers ᱢᱮᱱᱟᱜᱼᱟ ᱾ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱫᱚ ᱳᱰᱤᱥᱟ ᱨᱮᱭᱟᱜ ᱩᱛᱚᱨ ᱯᱟᱦᱴᱟ ᱨᱮ ᱒᱑°᱑'-᱒᱒°᱑' latitude ᱟᱨ ᱘᱕°᱑᱑'-᱘᱖°᱑᱑' latitude ᱨᱮ ᱢᱮᱱᱟᱜᱼᱟ ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱡᱚᱛᱚ ᱠᱷᱚᱱ ᱡᱤᱞᱤᱧ ᱩᱛᱚᱨᱼᱫᱩᱠᱷᱤᱱ ᱥᱮᱦᱮᱫ ᱨᱮ ᱥᱩᱯᱩᱨ ᱑᱔᱕ ᱠᱤᱞᱚᱢᱤᱴᱚᱨ ᱟᱨ ᱚᱥᱟᱨ ᱫᱚ ᱯᱩᱨᱩᱵᱽᱼᱯᱩᱪᱷᱤᱢ ᱥᱮᱦᱮᱫ ᱨᱮ  ᱥᱩᱯᱩᱨ ᱖᱕ ᱠᱤᱞᱚᱢᱤᱴᱚᱨ ᱢᱮᱱᱟᱜᱼᱟ ᱾ ᱚᱛ ᱨᱮᱭᱟᱜ ᱮᱵᱷᱚᱨᱮᱡᱽ ᱩᱥᱩᱞ ᱫᱚ ᱔᱘᱐ ᱢᱤᱴᱚᱨ ᱟᱨ ᱱᱟᱥᱮ ᱫᱷᱟᱨᱟ ᱫᱟᱨᱥᱟᱬ ᱩᱛᱚᱨ ᱠᱷᱚᱱ ᱫᱩᱠᱷᱤᱱ ᱥᱮᱦᱮᱫ ᱥᱮᱫ ᱢᱮᱱᱟᱜᱼᱟ ᱾ 

ᱱᱮᱥᱱᱟᱞ ᱦᱟᱭᱣᱮ ᱒᱑᱕ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱫᱚ ᱩᱛᱚᱨ ᱠᱷᱚᱱ ᱫᱩᱠᱷᱤᱱ ᱫᱷᱟ.ᱵᱤᱡ ᱵᱟᱨᱭᱟ ᱱᱟᱪᱩᱨᱟᱞ ᱴᱚᱴᱷᱟ ᱨᱮ ᱦᱟ.ᱴᱤᱧ ᱢᱮᱱᱟᱜᱼᱟ ᱾ ᱱᱚᱣᱟ ᱨᱮᱭᱟᱜ ᱯᱩᱨᱩᱵᱽ ᱯᱟᱦᱴᱟ ᱨᱮ ᱟᱱᱚᱱᱫᱚᱯᱩᱨ ᱟᱨ ᱥᱚᱫᱚᱨ ᱥᱚᱵᱽᱰᱤᱵᱤᱡᱚᱱ ᱨᱮᱭᱟᱜ ᱛᱤᱱᱟ.ᱜ ᱦᱟ.ᱴᱤᱧ ᱨᱮᱭᱟᱜ ᱢᱟᱴ ᱴᱚᱴᱷᱟ ᱠᱟᱱᱟ ᱾ ᱟᱨ ᱱᱚᱣᱟ ᱦᱟᱭᱣᱮ ᱨᱮᱭᱟᱜ ᱯᱩᱪᱷᱤᱢ ᱴᱚᱴᱷᱟ ᱫᱚ ᱩᱛᱛᱚᱝ ᱵᱩᱨᱩ ᱛᱮ ᱯᱮᱨᱮᱡ ᱟᱠᱟᱱᱟ ᱡᱟᱦᱚᱸᱨᱮ ᱜᱚᱸᱫᱷᱢᱟᱱᱟᱥᱛᱚᱱ (᱓᱔᱗᱗ ᱯᱷᱩᱴ), ᱢᱩᱫᱚᱱᱠᱟᱱ (᱓᱖᱓᱙ ᱯᱷᱩᱴ), ᱜᱳᱱᱟᱥᱤᱠᱟ (᱓᱒᱑᱙ ᱯᱷᱩᱴ), ᱟᱨ ᱴᱷᱟᱠᱩᱨᱟᱬᱤ (᱓᱐᱐᱓ ᱯᱷᱩᱴ) ᱮᱢᱟᱱ ᱦᱚᱱᱚᱛ ᱨᱮᱭᱟᱜ ᱛᱤᱱᱟ.ᱝ ᱜᱟᱱ ᱵᱩᱨᱩ ᱞᱟᱯᱷᱟᱝ ᱦᱚᱸ ᱚᱱᱟ ᱵᱷᱤᱛᱨᱤ ᱨᱮ ᱢᱮᱱᱟᱜᱼᱟ ᱾ ᱦᱚᱱᱚᱛ ᱨᱮᱭᱟᱜ ᱮᱨᱤᱭᱟ ᱨᱮᱭᱟᱜ ᱟᱫᱷᱟ ᱜᱟᱱ ᱴᱚᱴᱷᱟ (᱔᱐᱔᱓ ᱥᱠᱚᱭᱟᱨ ᱠᱤᱞᱚᱢᱤᱴᱚᱨ) ᱫᱚ ᱵᱤᱨ ᱛᱮᱜᱮ ᱮᱥᱮᱫ ᱟᱠᱟᱱᱟ ᱾ ᱱᱚᱣᱟ ᱵᱤᱨ ᱫᱚ ᱟ.ᱰᱤ ᱞᱮᱠᱟᱱ ᱫᱟᱨᱮ ᱱᱟ.ᱬᱤ ᱛᱮ ᱯᱮᱨᱮᱡ ᱯᱩᱨᱩᱱ ᱟᱠᱟᱱᱟ ᱾ ᱚᱱᱟ ᱫᱟᱨᱮ ᱠᱚ ᱵᱷᱤᱛᱨᱤ ᱨᱮ ᱥᱟᱨᱡᱚᱢ, ᱢᱟᱛᱠᱚᱢ, ᱟᱥᱚᱱ ᱫᱟᱨᱮ ᱮᱢᱟᱱ ᱯᱩᱭᱞᱩ ᱴᱷᱟᱶ ᱮ ᱦᱟᱛᱟᱣᱟ ᱾ ᱵᱚᱭᱛᱚᱨᱚᱬᱤ ᱱᱟ.ᱭ ᱫᱚ ᱜᱳᱱᱟᱥᱤᱠᱟ ᱵᱩᱨᱩ ᱠᱷᱚᱱ ᱚᱰᱚᱠ ᱠᱟᱛᱮ ᱯᱩᱭᱞᱩ ᱫᱚ ᱩᱛᱚᱨ ᱥᱮᱦᱮᱫ ᱞᱤᱸᱜᱤ ᱠᱟᱛᱮ ᱥᱤᱝᱦᱚᱵᱷᱩᱢᱚ ᱨᱮ ᱛᱤᱱᱟ.ᱝ ᱥᱟᱺᱜᱤᱧ ᱜᱟᱱ ᱞᱤᱸᱜᱤ ᱮᱱ ᱛᱟᱭᱚᱢ ᱛᱤᱱᱟ.ᱝ ᱥᱟᱺᱜᱤᱧ ᱫᱚ ᱯᱩᱨᱩᱵᱽ ᱯᱟᱦᱴᱟ ᱥᱮᱫ ᱟᱨ ᱢᱩᱪᱟ.ᱫ ᱨᱮ ᱫᱩᱠᱷᱤᱱᱼᱯᱩᱨᱩᱵᱽ ᱥᱮᱫ ᱞᱤᱸᱜᱤ ᱠᱟᱛᱮ ᱟᱱᱟᱱᱫᱚᱯᱩᱨ ᱟᱨ ᱵᱷᱚᱫᱽᱨᱚᱠ ᱨᱮ ᱵᱚᱞᱚ ᱟᱠᱟᱱᱟ ᱾ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱨᱮ ᱟ.ᱰᱤ ᱵᱟ.ᱲᱛᱤ ᱯᱚᱨᱤᱢᱟᱬ ᱨᱮ ᱢᱮᱬᱦᱮᱫ ᱫᱷᱤᱨᱤ, ᱢᱟᱝᱜᱟᱱᱤᱡᱽ, ᱠᱨᱳᱢᱟᱭᱤᱴ, ᱮᱢᱟᱱ ᱠᱷᱚᱬᱤᱡᱽ (ᱢᱤᱱᱮᱨᱟᱞ) ᱧᱟᱢᱚᱜᱼᱟ ᱾ 

===ᱚᱛᱮᱛ===

ᱜᱚᱲᱦᱚᱱ ᱨᱮᱫᱚ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱩᱛᱚᱨ ᱠᱷᱚᱱ ᱫᱩᱠᱷᱤᱱ ᱥᱮᱫ ᱡᱤᱞᱤᱧ ᱛᱮ ᱢᱮᱱᱟᱜᱼᱟ ᱾ ᱩᱛᱚᱨ ᱠᱷᱚᱱ ᱫᱩᱠᱷᱤᱱ ᱫᱷᱟ.ᱵᱤᱡ ᱱᱚᱣᱟ ᱨᱮᱭᱟᱜ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱡᱤᱞᱤᱧ ᱫᱚ ᱦᱩᱭᱩᱜ ᱠᱟᱱᱟ ᱑᱔᱕ ᱠᱤᱞᱚᱢᱤᱴᱚᱨ ᱟᱨ ᱯᱩᱨᱩᱵᱽ ᱠᱷᱚᱱ ᱯᱩᱪᱷᱤᱢ ᱥᱮᱫ ᱫᱚ ᱱᱚᱣᱟ ᱨᱮᱭᱟᱜ ᱦᱟᱨᱟᱦᱟᱨᱤ ᱚᱥᱟᱨ ᱫᱚ ᱦᱩᱭᱩᱜ ᱠᱟᱱᱟ ᱖᱕ ᱠᱤᱞᱚᱢᱤᱴᱚᱨ ᱾ ᱚᱛᱱᱮᱛ ᱞᱮᱠᱟᱛᱮ ᱱᱚᱣᱟ ᱦᱚᱱᱚᱛ ᱫᱚ ᱢᱩᱬ ᱞᱮᱠᱟᱛᱮ ᱵᱟᱨ ᱦᱟ.ᱴᱤᱧ ᱨᱮ ᱦᱟ.ᱴᱤᱧ ᱦᱩᱭ ᱫᱟᱲᱮᱭᱟᱜᱼᱟ, ᱪᱮᱛᱟᱱ ᱠᱮᱱᱫᱩᱡᱷᱚᱨ ᱟᱨ ᱞᱟᱛᱟᱨ ᱠᱮᱱᱫᱩᱡᱷᱚᱨ ᱾ ᱞᱟᱛᱟᱨ ᱠᱮᱱᱫᱩᱡᱷᱚᱨ ᱫᱚ ᱥᱚᱢᱟᱱ ᱚᱛ ᱟᱨ ᱱᱟ.ᱭ ᱱᱟᱞᱟ ᱠᱚ ᱤᱫᱤ ᱠᱟᱛᱮ ᱜᱚᱲᱦᱚᱱ ᱟᱠᱟᱱ ᱵᱮᱲᱟᱨᱮ ᱪᱮᱛᱟᱱ ᱠᱮᱱᱫᱩᱡᱷᱚᱨ ᱫᱚ ᱵᱩᱨᱩ ᱛᱮ ᱯᱮᱨᱮᱡ ᱟᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱚᱛ ᱚᱲᱚᱝ ᱫᱚ ᱥᱟᱫᱷᱟᱨᱚᱱ ᱞᱮᱠᱟᱛᱮ  ᱩᱛᱚᱨ ᱠᱷᱚᱱ ᱫᱩᱠᱷᱤᱱ ᱥᱮᱫ ᱫᱚ ᱫᱟᱨᱥᱟᱬ ᱜᱮᱭᱟ ᱾ ᱞᱟᱛᱟᱨ ᱚᱛ ᱠᱷᱚᱱ ᱠᱷᱩᱵ ᱪᱮᱛᱟᱱ ᱟᱨ ᱫᱟᱨᱥᱟᱬ ᱟ.ᱭᱠᱟ.ᱣ ᱞᱮᱱ ᱨᱮᱦᱚᱸ ᱱᱚᱰᱮ ᱢᱮᱱᱟᱜ ᱵᱩᱨᱩ ᱨᱮᱭᱟᱜ ᱪᱮᱛᱟᱱ ᱯᱟᱦᱴᱟ ᱨᱮᱫᱚ ᱡᱤᱵᱽ ᱡᱟᱱᱣᱟ ᱟ.ᱛᱤᱧ ᱚᱛ ᱟᱨ ᱠᱟ.ᱴᱤᱡ ᱢᱟᱪᱷᱟ ᱪᱟᱥ ᱚᱛ ᱞᱟ.ᱜᱤᱫ ᱵᱮᱵᱷᱟᱨ ᱜᱟᱱᱚᱜ ᱞᱮᱠᱟᱱ ᱟ.ᱰᱤ ᱱᱟᱯᱟᱭ ᱥᱚᱢᱟᱱ ᱚᱛ ᱦᱚᱸ ᱢᱮᱱᱟᱜᱼᱟ ᱾ ᱦᱚᱱᱚᱛ ᱨᱮᱭᱟᱜ ᱛᱟᱞᱟ ᱵᱷᱟᱜᱽ ᱨᱮᱭᱟᱜ ᱩᱥᱩᱞ ᱫᱚ ᱫᱚᱨᱮᱭᱟ ᱞᱟᱛᱟᱨ ᱠᱷᱚᱱ ᱫᱚ ᱦᱟᱨᱟᱦᱟᱨᱤ ᱕᱐᱐ ᱢᱤᱴᱚᱨ ᱾ ᱛᱟᱞᱟᱨᱮ ᱛᱟᱞᱟᱨᱮ ᱢᱮᱱᱟᱜ ᱠᱟ.ᱴᱤᱡ ᱠᱟ.ᱴᱤᱡ ᱵᱩᱨᱩ ᱠᱚᱫᱚ ᱱᱚᱣᱟ ᱴᱚᱴᱷᱟ ᱨᱮ ᱫᱟᱜ ᱫᱚᱞ ᱫᱚᱦᱚ ᱞᱮᱠᱟᱭ ᱠᱟ.ᱢᱤᱭᱟ ᱾

===ᱦᱚᱭᱫᱟᱜ===

ᱦᱚᱱᱚᱛ ᱨᱮᱭᱟᱜ ᱦᱚᱭᱫᱟᱜ ᱫᱚ ᱚᱱᱠᱟ ᱥᱤᱛᱩᱝᱱᱟᱝ ᱨᱮ ᱵᱟ.ᱲᱛᱤ ᱞᱚᱞᱚ ᱟᱨ ᱨᱮᱭᱟᱲᱱᱟᱝ ᱨᱮᱫᱚ ᱟ.ᱰᱤ ᱵᱟ.ᱲᱛᱤ ᱜᱮ ᱨᱮᱭᱟᱜ ᱛᱟᱦᱮᱸᱱᱟ ᱾ ᱥᱤᱛᱩᱝ ᱚᱠᱛᱚ ᱨᱮ ᱦᱚᱱᱚᱛ ᱨᱮᱭᱟᱜ ᱦᱚᱭᱫᱟᱜ ᱫᱚ ᱥᱟᱫᱷᱟᱨᱚᱱ ᱞᱮᱠᱟᱛᱮ ᱚᱫᱟ ᱟᱨ ᱞᱚᱞᱚ ᱛᱟᱦᱮᱸᱱᱟ ᱾ ᱱᱚᱣᱟ ᱚᱠᱛᱚ ᱨᱮ ᱦᱚᱱᱚᱛ ᱨᱮᱭᱟᱜ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱞᱚᱞᱚᱥᱚᱝ ᱫᱚ ᱔᱕ ᱰᱤᱜᱨᱤ ᱥᱮᱞᱥᱤᱭᱚᱥ ᱮ ᱯᱟᱨᱚᱢ ᱠᱟᱜᱼᱟ ᱾ ᱚᱱᱠᱟ ᱫᱚ ᱢᱟᱨᱪ ᱵᱚᱸᱜᱟ ᱠᱷᱚᱱ ᱜᱮ ᱥᱤᱛᱩᱝ ᱨᱤᱛᱩ ᱞᱮᱠᱟ ᱟ.ᱭᱠᱟ.ᱣᱜᱼᱟ ᱾ ᱤᱠᱷᱟ.ᱱ ᱢᱮ ᱵᱚᱸᱜᱟ ᱨᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱵᱩᱡᱷᱟ.ᱣᱜᱼᱟ ᱾ ᱨᱟᱵᱟᱝᱱᱟᱝ ᱨᱮ ᱦᱚᱱᱚᱛ ᱨᱮᱭᱟᱜ ᱦᱚᱭᱫᱟᱜ ᱫᱚ ᱨᱮᱭᱟᱲ ᱟᱨ ᱨᱚᱦᱚᱲ ᱛᱟᱦᱮᱸᱱᱟ ᱾ ᱱᱤᱭᱟ. ᱚᱠᱛᱚ ᱨᱮ ᱡᱚᱛᱚ ᱠᱷᱚᱱ ᱠᱟ.ᱡ ᱞᱚᱞᱚᱥᱚᱝ ᱫᱚ ᱑᱑.᱗ ᱰᱤᱜᱨᱤ ᱥᱮᱞᱥᱤᱭᱚᱥ ᱛᱟᱦᱮᱸᱱᱟ ᱾ ᱚᱠᱟ ᱚᱠᱟ ᱡᱚᱦᱚᱜ ᱫᱚ ᱱᱚᱣᱟ ᱗ ᱰᱤᱜᱨᱤ ᱥᱮᱞᱥᱤᱭᱚᱥ ᱫᱷᱟ.ᱵᱤᱡ ᱧᱩᱨ ᱠᱚᱜᱼᱟ ᱾ ᱦᱚᱱᱚᱛ ᱨᱮ ᱥᱮᱨᱢᱟᱠᱤᱭᱟ. ᱦᱟᱨᱟᱦᱟᱨᱤ ᱑᱕᱓᱔.᱕ ᱢᱤ.ᱢᱤ. ᱡᱟ.ᱯᱩᱫ ᱦᱩᱭᱩᱜᱼᱟ ᱾

==ᱦᱚᱲᱞᱮᱠᱷᱟ==

᱒᱐᱑᱑ ᱦᱚᱲ ᱞᱮᱠᱷᱟ <ref>[http://www.censusindia.gov.in/2011-prov-results/data_files/orissa/Data%20Sheet-%20Orissa-Provisional.pdf Census 2011: Odisha: Provisional Population Totals]</ref> ᱞᱮᱠᱟᱛᱮ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱨᱮᱫᱚ ᱜᱩᱴ ᱦᱚᱲ ᱮᱞᱮᱞ ᱑᱘,᱐᱒,᱗᱗᱗ ᱾ ᱱᱚᱣᱟ ᱵᱷᱤᱛᱨᱤ ᱠᱷᱚᱱ ᱟ.ᱛᱩ ᱴᱚᱞᱟᱨᱮ ᱑᱕,᱔᱙,᱖᱗᱑ ᱟᱨ ᱵᱟᱡᱟᱨ ᱴᱚᱴᱷᱟ ᱨᱮᱫᱚ ᱒,᱕᱓,᱑᱐᱖ ᱦᱚᱲ ᱠᱚ ᱵᱟᱥᱟ ᱵᱚᱥᱠᱚᱫᱚᱜ ᱠᱟᱱᱟ ᱾<ref>[http://www.censusindia.gov.in/2011-prov-results/paper2/data_files/Orissa/Data-sheet-Orissa.pdf Census 2011: Odisha: Rural Urban Distribution]</ref>

* ᱠᱚᱲᱟ ᱦᱚᱯᱚᱱ ᱺ ᱙,᱐᱗,᱑᱓᱕ 
 
* ᱠᱩᱲᱤ ᱦᱚᱯᱚᱱ ᱺ ᱘,᱙᱕,᱖᱔᱒
° ᱛᱩᱨᱩᱭ ᱥᱮᱨᱢᱟ ᱠᱷᱚᱱ ᱠᱟ.ᱡ ᱺ ᱒,᱕᱓,᱔᱑᱘ 
     
* ᱥᱮᱪᱮᱫ ᱨᱮᱴ ᱺ ᱖᱙.᱐᱐%           ° ᱠᱚᱲᱟ ᱦᱚᱯᱚᱱ ᱺ ᱗᱙.᱒᱒%
° ᱠᱩᱲᱤ ᱦᱚᱯᱚᱱ ᱺ ᱕᱘.᱗᱐%

ᱡᱚᱛᱚ ᱦᱚᱲ ᱮᱞᱮᱞ ᱠᱷᱚᱱ ᱔᱔.᱕% ᱫᱚᱠᱚ ᱦᱩᱭᱩᱜ ᱠᱟᱱᱟ ᱟ.ᱫᱤᱢ ᱡᱟ.ᱛᱤ ᱟᱨ ᱑᱑.᱖᱒% ᱫᱚᱠᱚ ᱦᱩᱭᱩᱜ ᱠᱟᱱᱟ ᱦᱚᱨᱤᱡᱚᱱᱚ ᱾

===ᱟ.ᱫᱤᱢ===

᱑᱙᱘᱑ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱠᱮᱱᱫᱩᱡᱷᱚᱨ ᱦᱚᱱᱚᱛ ᱨᱤᱱ ᱟ.ᱫᱤᱢ ᱠᱚᱣᱟᱜ ᱦᱚᱲ ᱮᱞᱮᱞ ᱫᱚ ᱔,᱙᱙,᱖᱕᱗ ᱛᱟᱦᱮᱸ ᱠᱟᱱᱟ ᱟᱨ ᱑᱙᱙᱑ ᱦᱚᱲ ᱞᱮᱠᱷᱟ ᱚᱠᱛᱚ ᱛᱮᱫᱚ ᱚᱱᱟ ᱑᱑.᱙᱐% ᱵᱟᱰᱷᱟᱣ ᱠᱟᱛᱮ ᱕,᱙᱕,᱑᱘᱔ ᱨᱮ ᱥᱮᱴᱮᱨ ᱞᱮᱱᱟ ᱾ ᱑᱙᱙᱑ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱦᱚᱱᱚᱛ ᱨᱮ ᱡᱚᱛᱚ ᱛᱮ ᱔᱖ ᱞᱮᱠᱟᱱ ᱟ.ᱫᱤᱢ ᱡᱟ.ᱛᱤ ᱠᱚ ᱵᱟᱥᱟᱜᱼᱟ ᱾ ᱩᱱᱠᱩ ᱠᱚ ᱵᱷᱤᱛᱨᱤ ᱠᱷᱚᱱ ᱢᱩᱬ ᱡᱟ.ᱛᱤ ᱫᱚᱠᱚ ᱦᱩᱭᱩᱜ ᱠᱟᱱᱟ ᱵᱟ.ᱛᱷᱩᱲᱤ, ᱵᱷᱩᱭᱟᱺ, ᱵᱷᱩᱢᱤᱡᱽ, ᱜᱚᱱᱰᱚ, ᱦᱳ, ᱡᱩᱣᱟᱝ, ᱠᱷᱚᱨᱣᱟᱨ, ᱠᱤᱥᱟᱱ, ᱠᱳᱞᱦᱚ, ᱠᱳᱨᱟ, ᱢᱩᱸᱰᱟ., ᱩᱨᱟ.ᱝ, ᱥᱟᱱᱛᱟᱲ, ᱥᱟᱶᱨᱟ, ᱥᱚᱵᱚᱨ, ᱥᱟᱶᱛᱤ ᱮᱢᱟᱱ ᱢᱮᱱᱟᱜ ᱠᱚᱣᱟ ᱾ ᱱᱩᱠᱩ ᱑᱖ ᱜᱚᱴᱟᱝ ᱡᱟ.ᱛᱤ ᱡᱚᱛᱚ ᱟ.ᱫᱤᱢ ᱦᱚᱲ ᱮᱞᱮᱞ ᱠᱷᱚᱱ ᱙᱖.᱑᱒% ᱚᱫᱷᱤᱠᱟᱨ ᱟᱠᱚ ᱾ ᱱᱩᱠᱩ ᱠᱚ ᱵᱷᱤᱛᱨᱤ ᱨᱮ ᱢᱮᱱᱟᱜ ᱠᱚ ᱡᱩᱣᱟᱝ ᱡᱟ.ᱛᱤ ᱫᱚ ᱡᱚᱛᱚ ᱠᱷᱚᱱ ᱯᱩᱭᱞᱩ ᱟ.ᱫᱤᱢ ᱢᱮᱱᱛᱮ ᱠᱚ ᱫᱟ.ᱵᱤᱭᱟ ᱾ ᱟ.ᱫᱤᱢ ᱠᱚᱣᱟᱜ ᱵᱷᱤᱲ ᱠᱮᱱᱫᱩᱡᱷᱚᱨ ᱥᱚᱵᱽᱰᱤᱵᱷᱤᱡᱚᱱ ᱨᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱦᱩᱭ ᱠᱚᱜ ᱵᱮᱲᱟᱨᱮ ᱟᱱᱚᱱᱫᱚᱯᱩᱨ ᱨᱮ ᱫᱚ ᱡᱚᱛᱚ ᱠᱷᱚᱱ ᱠᱚᱢ ᱢᱮᱱᱟᱜ ᱠᱚᱣᱟ ᱾ ᱱᱩᱠᱩ ᱠᱚᱣᱟᱜ ᱢᱩᱬ ᱟ.ᱥᱩᱞᱚᱜ ᱦᱚᱨ ᱫᱚ ᱦᱩᱭᱩᱜ ᱠᱟᱱᱟ ᱪᱟᱥᱵᱟᱥ ᱾ ᱛᱮᱦᱮᱧ ᱜᱟᱯᱟ ᱱᱩᱠᱩ ᱠᱚ ᱵᱷᱤᱛᱨᱤ ᱠᱷᱚᱱ ᱟ.ᱰᱤᱜᱟᱱ ᱠᱷᱟᱬᱟ ᱠᱷᱟᱫᱟᱱ ᱨᱮᱠᱚ ᱠᱟ.ᱢᱤ ᱠᱟᱱᱟ ᱾  

===ᱯᱟ.ᱨᱥᱤ===

==ᱯᱨᱚᱥᱟᱥᱚᱱᱤᱭᱟ. ᱵᱮᱵᱚᱥᱛᱟ==

==ᱥᱟ.ᱠᱷᱭᱟ.ᱛ==
{{Reflist}}

==ᱵᱟᱦᱨᱮ ᱡᱚᱱᱚᱲ==

*{{Official website|http://kendujhar.nic.in/}}
*[https://web.archive.org/web/20100211023356/http://indiatravelite.com/orissa/otdcpanthanivaskeonjhar.htm indiatravelite.com]
*[https://web.archive.org/web/20100328111122/http://gis.ori.nic.in/ gis.ori.nic.in]
