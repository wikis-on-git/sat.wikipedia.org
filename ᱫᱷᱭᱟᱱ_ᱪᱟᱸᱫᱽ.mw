[[File:Dhyan Chand closeup.jpg|thumb|ᱫᱷᱭᱟᱱ ᱪᱟᱸᱫᱽ]]

'''ᱫᱷᱭᱟᱱ ᱪᱟᱸᱫᱽ''' ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱦᱚᱠᱤ ᱠᱷᱮᱞᱚᱸᱰᱤᱭᱟᱹ ᱠᱟᱱᱟᱭ, ᱡᱟᱦᱟᱸᱭ ᱫᱚ ᱠᱷᱮᱞᱚᱸᱰ ᱨᱮᱱᱟᱜ ᱱᱟᱜᱟᱢ ᱨᱮ ᱧᱩᱛᱩᱢᱟᱱ ᱦᱚᱠᱤ ᱠᱷᱮᱞᱚᱸᱰᱤᱭᱟᱹ ᱢᱮᱱᱛᱮ ᱵᱟᱰᱟᱭᱚᱜ ᱟᱭ ᱾<ref name=Brittanica>cite web |url=http://www.britannica.com/EBchecked/topic/105366/Dhyan-Chand |work=Encyclopædia Britannica |title=Dhyan Chand (Indian athlete)</ref> ᱩᱱᱤ ᱫᱚ ᱟᱹᱰᱤ ᱩᱥᱟᱹᱨᱟ ᱜᱮ ᱦᱚᱠᱤ ᱪᱤᱸᱰᱩᱭ ᱰᱷᱟᱠᱟ ᱠᱷᱟᱹᱲ ᱫᱟᱲᱮᱭᱟᱜ ᱠᱟᱱ ᱛᱟᱦᱮᱸᱫ, ᱚᱱᱟ ᱛᱮ ᱟᱹᱰᱤ ᱛᱮᱫ ᱠᱚ ᱵᱟᱰᱟᱭᱮᱭᱟ ᱾ ᱩᱱᱤ ᱫᱚ ᱯᱮ ᱫᱷᱟᱣ ᱛᱮ ᱦᱚᱠᱤ ᱨᱮ ᱚᱞᱤᱢᱯᱤᱠ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱟᱡ ᱮᱱᱮᱡ ᱠᱟᱱ ᱚᱠᱛᱚ ᱫᱚ ᱥᱤᱧᱚᱛ ᱡᱚᱛᱚ ᱠᱷᱚᱱ ᱵᱷᱟᱹᱜᱤ ᱦᱚᱠᱤ ᱠᱷᱮᱞᱚᱸᱰ ᱫᱚᱞ ᱞᱮᱟᱛᱮᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱩᱱ ᱥᱚᱨᱮᱥ ᱮᱱᱮᱡ ᱤᱫᱤ ᱛᱮ [[ᱥᱤᱧᱚᱛ]] ᱫᱚ ᱑᱙᱒᱘ ᱥᱟᱞᱮ ᱠᱷᱚᱱ ᱑᱙᱖᱔ ᱵᱷᱤᱛᱤᱨ ᱨᱮ ᱤᱨᱟᱹᱞ ᱜᱚᱴᱟᱝ ᱚᱞᱤᱢᱯᱤᱠ ᱠᱷᱚᱱ ᱮᱭᱟᱭ ᱜᱚᱴᱟᱝ ᱥᱚᱱᱟ ᱢᱮᱰᱟᱞ ᱮ ᱟᱢᱮᱴ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱑᱗ ᱵᱚᱪᱷᱚᱨ ᱵᱚᱭᱮᱥ ᱨᱮ ᱯᱚᱧᱡᱟᱵᱽ ᱨᱮᱡᱤᱢᱮᱸᱴ ᱨᱮ ᱥᱮᱞᱮᱫ ᱠᱟᱛᱮ ᱦᱚᱠᱤ ᱮᱱᱮᱡ ᱨᱮᱱᱟᱜ ᱥᱮᱱᱮᱪᱮᱫ ᱮ ᱧᱟᱢ ᱞᱮᱫᱼᱟ ᱾ ᱥᱤᱧᱚᱛᱤᱭᱟᱹ ᱯᱷᱟᱹᱫᱽ ᱞᱠᱟᱛᱮ ᱠᱟᱹᱢᱤᱠᱟᱱ ᱡᱷᱚᱜ ᱑᱙᱒᱖ ᱱᱤᱣᱡᱤᱞᱟᱸᱰ ᱥᱮᱱ ᱡᱚᱠᱷᱟᱜ ᱟᱡᱟᱜ ᱦᱚᱠᱤ ᱮᱱᱮᱡ ᱨᱮᱱᱟᱝ ᱜᱳᱞ (Goal) ᱥᱟᱭᱟᱝ ᱮ ᱥᱮᱴᱮᱨ ᱞᱮᱫᱼᱟ ᱾ 
== ᱜᱷᱟᱨᱚᱡᱽ ==
ᱫᱷᱭᱟᱱ ᱪᱟᱸᱫᱽ ᱫᱚ ᱑᱙᱐᱕ ᱥᱟᱞᱮ ᱚᱜᱚᱥᱴ ᱒᱙ ᱢᱟᱹᱦᱤᱛ ᱨᱮ ᱩᱛᱛᱚ ᱯᱨᱚᱫᱮᱥ ᱨᱮᱱᱟᱜ ᱟᱞᱟᱦᱟᱵᱟᱫᱽ ᱨᱮ ᱢᱤᱫ ᱨᱟᱡᱽᱯᱩᱛ ᱜᱷᱟᱨᱚᱡᱽ ᱨᱮᱭ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ ᱫᱚ ᱥᱚᱢᱮᱥᱚᱨ ᱫᱚᱛᱛᱚ ᱡᱟᱦᱟᱸᱭ ᱫᱚ ᱥᱤᱧᱚᱛᱤᱭᱟᱹ ᱨᱮ ᱠᱟᱹᱢᱤᱭᱟᱹᱭ ᱛᱟᱦᱮᱸᱠᱟᱱᱟ ᱾

== ᱠᱷᱮᱞᱚᱸᱰ ᱡᱤᱭᱚᱱ ==
ᱫᱷᱭᱟᱱ ᱪᱟᱸᱫᱽ ᱛᱟᱦᱮᱸ ᱠᱟᱱ ᱚᱠᱛᱚ ᱫᱚ ᱥᱤᱧᱚᱛᱤᱭᱟᱹ ᱦᱚᱠᱤ ᱨᱮᱱᱟᱜ ᱟᱹᱰᱤ ᱵᱷᱟᱹᱜᱤ ᱡᱩᱜᱽ ᱛᱟᱦᱮᱸ ᱠᱟᱱᱟ ᱾ ᱑᱙᱒᱘ ᱨᱮ ᱱᱮᱫᱚᱨᱞᱟᱸᱰ ᱦᱩᱭᱞᱮᱱ ᱚᱞᱤᱢᱯᱤᱠᱥ, ᱑᱙᱓᱒ ᱥᱟᱞᱮᱨᱮ ᱞᱚᱥ ᱮᱧᱡᱮᱞᱚᱥ ᱚᱞᱤᱢᱯᱤᱠᱥ ᱟᱨ ᱑᱙᱓᱖ ᱥᱟᱞᱮᱨᱮ ᱵᱚᱨᱞᱤᱱ ᱚᱞᱤᱢᱯᱤᱠᱥ ᱨᱮ ᱥᱚᱱᱟ ᱯᱚᱫᱚᱠ ᱟᱢᱮᱴ ᱨᱮ ᱟᱡᱟᱜ ᱟᱹᱰᱤ ᱢᱟᱨᱟᱝ ᱮᱱᱮᱢ ᱛᱟᱦᱮᱸ ᱠᱟᱱᱟ ᱾ ᱑᱙᱓᱖ ᱵᱚᱨᱞᱤᱱ ᱚᱞᱤᱢᱯᱤᱠᱥ ᱨᱮ ᱡᱚᱨᱢᱟᱱᱤ ᱦᱮᱨᱟᱣ ᱠᱟᱛᱮ ᱥᱚᱱᱟ ᱯᱚᱫᱚᱠ ᱠᱚ ᱟᱢᱮᱴ ᱠᱮᱫ ᱛᱟᱭᱚᱢ ᱟᱰᱞᱚᱯᱷ ᱦᱤᱴᱞᱚᱨ ᱡᱚᱨᱢᱟᱱᱤ ᱯᱷᱟᱹᱫᱽ ᱜᱚᱴ ᱨᱮ ᱫᱷᱭᱟᱱ ᱪᱟᱸᱫᱽ ᱫᱚ ᱯᱷᱤᱞᱰ ᱢᱟᱨᱥᱟᱞ ᱞᱮᱠᱟᱛᱮᱭ ᱫᱚᱦᱚᱭᱮᱭᱟ ᱢᱮᱱᱛᱮ ᱟᱨᱰᱟᱥ ᱮ ᱮᱢᱟᱫ ᱫᱮ ᱛᱟᱦᱮᱸᱫ, ᱢᱮᱱᱠᱷᱟᱱ ᱫᱷᱭᱟᱱ ᱪᱟᱸᱫ ᱥᱟᱨᱦᱟᱣ ᱮᱢ ᱥᱟᱶᱛᱮ ᱱᱚᱶᱟ ᱟᱹᱨᱡᱤ ᱫᱚᱭ ᱢᱟᱱᱟ ᱞᱮᱫ ᱛᱟᱦᱮᱸᱫ ᱾ ᱑᱙᱓᱖ ᱥᱟᱞᱮ ᱨᱮ ᱥᱤᱧᱚᱛ ᱤᱝᱞᱚᱸᱰ ᱜᱚᱵᱚᱞ ᱨᱮ ᱛᱟᱦᱮᱸ ᱞᱮᱱ ᱨᱮᱦᱚᱸ ᱵᱚᱨᱞᱤᱱ ᱚᱞᱤᱢᱯᱤᱠᱥ ᱨᱮ ᱤᱝᱞᱚᱸᱰ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱥᱮᱱᱮᱨᱮᱧ ᱥᱮᱨᱮᱧ ᱵᱤᱨᱩᱫᱽ ᱠᱟᱛᱮ ᱵᱚᱱᱫᱮ ᱢᱟᱛᱚᱨᱚᱢ ᱥᱮᱨᱮᱧ ᱟᱛᱮ ᱫᱤᱥᱚᱢ ᱫᱩᱞᱟᱹᱲ ᱨᱮᱱᱟᱜ ᱩᱯᱨᱩᱢ ᱮ ᱮᱢ ᱞᱮᱫ ᱛᱟᱦᱮᱸᱫ ᱾ <ref>http://www.britannica.com/EBchecked/topic/105366/Dhyan-Chand</ref><ref>http://books.google.co.in/books?id=Fq1wdzqhu6kC&pg=PA245&dq=major+dhyan+chand+rajput&hl=en&sa=X&ei=7_L6T-KZBpOKhQfBzvitDA&ved=0CDYQ6AEwAA#v=onepage&q=major%20dhyan%20chand%20rajput&f=false</ref> ᱑᱙᱒᱘ ᱥᱟᱞᱮᱨᱮ ᱟᱢᱥᱴᱚᱨᱰᱮᱢ ᱚᱞᱤᱢᱯᱤᱠ ᱨᱮ ᱥᱚᱧᱚᱛ ᱞᱮᱠᱷᱟᱜᱩᱴ ᱒᱙ ᱜᱚᱴᱟᱝ ᱮ ᱜᱳᱞ ᱞᱮᱫ ᱢᱩᱸᱫ ᱠᱷᱚᱱ ᱫᱷᱭᱟᱱ ᱪᱟᱸᱫ ᱫᱚ ᱑᱕ ᱜᱳᱞ ᱮ ᱮᱢ ᱞᱮᱫ ᱛᱟᱦᱮᱸᱫ ᱾ ᱚᱱᱠᱟ ᱜᱮ ᱑᱙᱓᱒ ᱞᱚᱥ ᱮᱧᱡᱮᱞᱚᱥ ᱚᱞᱤᱢᱯᱤᱠ ᱨᱮ ᱑᱒ ᱜᱚᱴᱟᱝ ᱟᱨ ᱵᱚᱨᱞᱤᱱ ᱚᱞᱤᱢᱯᱤᱠ ᱨᱮ ᱑᱑ ᱜᱚᱴᱟᱝ ᱜᱳᱞ ᱠᱟᱛᱮ ᱟᱡᱟᱜ ᱟᱹᱭᱩᱨ ᱛᱮ ᱥᱤᱧᱚᱛ ᱫᱚ ᱢᱤᱫ ᱫᱷᱟᱹᱲ ᱛᱮ ᱦᱟᱴᱨᱤᱠ ᱴᱟᱭᱴᱚᱞ ᱮ ᱡᱤᱛᱠᱟᱹᱨ ᱞᱮᱫ ᱛᱟᱦᱮᱸᱫ ᱾ ᱑᱙᱔᱗ ᱥᱟᱞᱮᱨᱮ ᱔᱒ ᱵᱚᱭᱮᱥ ᱚᱠᱛᱚ ᱨᱮ ᱯᱷᱩᱨᱜᱟᱹᱞ ᱥᱤᱧᱚᱛ ᱦᱚᱠᱤ ᱫᱚᱞ ᱨᱤᱱᱤᱡ ᱟᱹᱭᱩᱨᱤᱭᱟᱹ (captain)  ᱞᱮᱠᱟᱛᱮ ᱢᱤᱫ ᱡᱩᱣᱟᱹᱱ ᱫᱚᱞ ᱥᱟᱶᱛᱮ ᱥᱟᱢᱟᱝ ᱟᱯᱷᱨᱤᱠᱟᱭ ᱥᱮᱱ ᱞᱮᱱ ᱛᱟᱦᱮᱸᱫ ᱾ ᱚᱸᱰᱮ ᱥᱤᱧᱚᱛ ᱒᱒ ᱜᱚᱴᱟᱝ ᱢᱮᱪ ᱮ ᱮᱱᱮᱡ ᱞᱮᱫ ᱛᱟᱦᱮᱸᱫ ᱾ ᱮᱠᱞᱟ ᱛᱮ ᱫᱷᱭᱟᱱ ᱪᱟᱱᱫᱽ ᱖᱒ ᱜᱚᱴᱟᱝ ᱮ ᱜᱳᱞ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱑᱙᱔᱘ ᱥᱟᱞᱮ ᱨᱮ ᱦᱚᱠᱤ ᱠᱷᱚᱱᱮ ᱡᱤᱨᱟᱹᱣ ᱞᱮᱱ ᱛᱟᱦᱮᱸᱫ ᱾ ᱑᱙᱕᱗ ᱥᱟᱞᱮᱨᱮ ᱟᱨᱢᱤ ᱢᱮᱡᱚᱨ ᱠᱟᱹᱢᱤ ᱠᱷᱚᱱᱮ ᱡᱤᱨᱟᱹᱣ ᱞᱮᱱ ᱛᱟᱦᱮᱸᱫ ᱾ ᱑᱙᱒᱖ ᱥᱟᱞᱮ ᱠᱷᱚᱱ ᱮᱦᱚᱵ ᱠᱟᱛᱮ ᱑᱙᱔᱘ ᱡᱤᱨᱟᱹᱣᱮᱱ ᱚᱠᱛᱚ ᱛᱟᱞᱟᱨᱮ ᱑᱐᱐᱐ ᱠᱷᱚᱱ ᱦᱚᱸ ᱵᱟᱹᱲᱛᱤ ᱜᱳᱞ ᱮ ᱥᱠᱚᱨ ᱞᱮᱫ ᱛᱟᱦᱮᱸᱫ ᱾  ᱯᱮ ᱜᱚᱴᱟᱝ ᱚᱞᱤᱢᱯᱤᱠ ᱨᱮ ᱥᱤᱧᱚᱛ ᱨᱮᱱᱟᱜ ᱑᱐᱒ ᱜᱳᱞ ᱢᱩᱸᱫ ᱠᱷᱚᱱ ᱫᱷᱭᱟᱱ ᱪᱟᱸᱫ ᱫᱚ ᱓᱗ ᱜᱚᱴᱟᱝ ᱮ ᱜᱳᱞ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱠᱷᱟᱹᱛᱤᱨ ᱩᱢᱤ ᱫᱚ "ᱜᱳᱞ ᱢᱤᱥᱤᱱ" ᱢᱮᱱᱛᱮ ᱠᱚ ᱢᱮᱛᱟᱭ ᱠᱟᱱ ᱛᱟᱦᱮᱸᱫ ᱾ ᱑᱙᱗᱙ ᱥᱟᱞᱮ ᱰᱤᱥᱮᱢᱵᱚᱨ ᱓ ᱨᱮ ᱩᱱᱤ ᱫᱚ ᱱᱚᱶᱟ ᱫᱷᱩᱲᱤ ᱫᱦᱟᱹᱨᱛᱤᱭ ᱵᱟᱹᱜᱤ ᱥᱟᱹᱨᱤᱭᱟᱫ ᱛᱟᱦᱮᱸᱫ ᱾ ᱟᱡᱟᱜ ᱡᱟᱱᱟᱢ ᱢᱟᱦᱟᱸ ᱫᱚ ᱡᱟᱣ ᱥᱮᱨᱢᱟ ᱜᱮ ᱥᱤᱧᱚᱛ ᱨᱮ ᱡᱟᱹᱛᱤᱭᱟᱹᱨᱤ ᱠᱷᱮᱞ ᱢᱟᱦᱟᱸ ᱞᱮᱠᱟᱛᱮ ᱠᱚ ᱢᱟᱱᱟᱣᱮᱫᱼᱟ ᱾ 
᱾
== ᱢᱟᱹᱱ ᱟᱨ ᱥᱤᱨᱯᱷᱟᱹ ==
*᱑᱙᱕᱗ ᱥᱟᱞᱮᱨᱮ ᱩᱱᱤᱫᱚ ᱚᱫᱽᱢᱚ ᱵᱦᱩᱥᱚᱬ ᱢᱟᱹᱱ ᱛᱮ ᱠᱚ ᱥᱟᱨᱦᱟᱣ ᱞᱮᱫᱮ ᱛᱟᱦᱮᱸᱫ ᱾<ref name="pib.nic.in">http://pib.nic.in/feature/feyr2000/faug2000/f220820002.html</ref>
*ᱟᱡᱟᱜ ᱜᱩᱨ ᱨᱮᱱᱟᱜ ᱑᱖ ᱥᱮᱨᱢᱟ ᱛᱟᱭᱚᱢ ᱢᱮᱱᱫᱚ ᱑᱙᱙᱕ ᱥᱟᱞᱮᱨᱮ ᱚᱜᱚᱥᱴ ᱒᱙ ᱫᱚ ᱡᱟᱹᱛᱤᱭᱟᱹᱨᱤ ᱠᱷᱮᱱ ᱢᱟᱦᱟᱸ ᱞᱮᱠᱟᱛᱮ ᱢᱟᱱᱚᱛ ᱠᱚ ᱮᱢ ᱠᱮᱫᱼᱟ ᱾

==ᱵᱟᱨᱦᱮ ᱡᱚᱱᱚᱲ ==
* [http://www.peopleforever.org/ViewNFProfile.aspx?NFID=136 Dhyan Chand] at PeopleForever.org
* [http://www.rediff.com/sports/2001/aug/28dyan.htm The Indian who captivated even Hitler], Qaiser Mohammad Ali, Rediff.com
* [http://www.planetfieldhockey.com/PFH/Item-View-4635-64 Feature: Hockey's Genius - Dhyan Chand], Rohit Brijnath, PlanetFieldHockey.com
* Gulu Ezekiel and K. Arumugam, ''Great Indian Olympians''
* K. Arumugam, ''Dhyan Chand Centenary'', Hockey Yearbook 2006.
* [http://www.rediff.com/sports/dhyan.htm A tribute to Dhyan Chand], Rediff.com

==ᱥᱟᱹᱠᱷᱭᱟᱹᱛ==

[[Category:!Main category]]
