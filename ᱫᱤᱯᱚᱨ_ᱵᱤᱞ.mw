ᱫᱤᱯᱚᱨ ᱵᱤᱞ (ᱤᱝᱨᱟᱹᱡᱤ: Dipor Bil) ᱫᱚ ᱦᱚᱭᱚᱜ ᱠᱟᱱᱟ [[ᱜᱩᱣᱟᱦᱟᱴᱤ]] ᱱᱟᱝᱜᱽᱨᱟᱦᱟ ᱨᱮᱭᱟᱜ ᱮᱛᱚᱢ-ᱯᱟᱪᱷᱮ ᱱᱟᱠᱷᱟ ᱨᱮ ᱢᱮᱱᱟᱜ ᱢᱤᱫ ᱢᱟᱨᱟᱝ ᱫᱚᱞᱦᱟ ᱡᱟᱭᱜᱟ| ᱱᱤᱭᱟᱹ ᱫᱚ ᱥᱮᱫᱟᱭ ᱠᱟᱢᱯᱤᱴ ᱨᱮ ᱛᱟᱦᱮᱸᱠᱟᱱᱟ| ᱱᱤᱭᱟᱹ ᱫᱚ ᱑᱙᱕᱐ ᱥᱮᱨᱢᱟ ᱨᱮᱭᱟᱜ ᱚᱛ-ᱞᱟᱲᱟᱣ ᱨᱮ ᱢᱤᱫᱴᱮᱱ ᱢᱟᱨᱟᱝ ᱵᱩᱨᱩ ᱚᱛ ᱨᱮ ᱫᱷᱟᱥᱟᱣ ᱵᱚᱞᱚ ᱠᱟᱛᱮ ᱥᱤᱨᱡᱟᱹᱣ ᱞᱮᱱᱟ| ᱒᱐᱐᱒ ᱥᱮᱨᱢᱟ ᱨᱮᱭᱟᱜ ᱢᱤᱫᱴᱮᱱ ᱠᱚᱸᱭᱮᱸ-ᱥᱟᱢᱟᱝ ᱥᱤᱧᱚᱛ ᱡᱟᱨᱣᱟᱜ ᱨᱟᱢᱥᱟᱨ ᱨᱮ ᱫᱟᱨᱦᱟ ᱢᱮᱱᱛᱮ ᱠᱚ ᱞᱟᱹᱭ ᱡᱟᱹᱦᱤᱨ ᱞᱮᱫᱟ| ᱱᱤᱭᱟᱹ ᱵᱮᱜᱚᱨ ᱦᱚᱸ, ᱵᱟᱨᱰ ᱞᱟᱭᱤᱯᱷ ᱤᱱᱴᱟᱨᱱᱮᱥᱚᱱᱟᱞ (Bird Life International)- ᱢᱮᱱᱛᱮ ᱫᱤᱯᱚᱨ ᱵᱤᱞ ᱫᱚ ᱢᱚᱱ ᱞᱟᱜᱟᱣ ᱪᱮᱢᱮ ᱨᱟᱠᱷᱟ ᱫᱚᱦᱚ ᱴᱚᱴᱷᱟ (Important Bired Area) ᱢᱮᱱᱛᱮ ᱠᱚ ᱪᱤᱱᱦᱟᱹ ᱫᱚᱦᱚ ᱟᱠᱟᱫᱟ|
==ᱱᱟᱜᱟᱢ==
ᱱᱟᱜᱟᱢᱮ ᱞᱟᱹᱭᱮᱫ ᱠᱟᱱ ᱞᱮᱠᱟ ᱛᱮ, ᱫᱤᱯᱚᱨ ᱵᱤᱞ ᱫᱚ ᱥᱮᱫᱟᱭ-ᱢᱟᱨᱮ ᱠᱟᱢᱯᱤᱴ ᱨᱮᱭᱟᱜ ᱢᱤᱫ ᱦᱤᱸᱥ ᱛᱟᱦᱮᱸᱠᱟᱱᱟ ᱟᱨ ᱢᱮᱜᱷᱟᱞᱚᱭ ᱨᱟᱡᱚᱥᱴᱷᱤ ᱥᱟᱥᱚᱱᱤᱭᱟᱹ (ᱨᱟᱭ ᱵᱽᱨᱟᱭ) ᱱᱤᱭᱟᱹ ᱡᱟᱭᱜᱟ ᱫᱚ ᱠᱚ ᱥᱟᱥᱚᱱᱮᱫ ᱠᱟᱱ ᱛᱟᱦᱮᱸᱠᱟᱱᱟ| ᱟᱦᱚᱢ ᱟᱨ ᱢᱳᱜᱚᱞ ᱠᱚᱣᱟᱜ ᱱᱟᱝ ᱨᱮ ᱫᱤᱯᱚᱨ ᱵᱤᱞ ᱨᱮ ᱡᱟᱦᱟᱡᱽ ᱵᱮᱵᱮᱱᱟᱣ ᱟᱨ ᱵᱟᱡᱟᱱ (ᱡᱤᱱᱤᱥ) ᱠᱚ ᱨᱟᱠᱟᱵ ᱯᱷᱮᱰ ᱨᱮᱭᱟᱜ ᱡᱟᱭᱜᱟ ᱞᱮᱠᱟ ᱛᱮ ᱵᱮᱣᱦᱟᱨᱚᱜ ᱠᱟᱱ ᱛᱟᱦᱮᱸᱠᱟᱱᱟ| ᱒᱐᱐᱒ ᱥᱮᱨᱢᱟ ᱨᱮᱭᱟᱜ ᱱᱚᱵᱷᱮᱢᱵᱚᱨ ᱪᱟᱱᱫᱚ ᱨᱮ ᱢᱤᱫ ᱮᱥᱠᱟᱨ ᱫᱤᱯᱚᱨ ᱵᱤᱞ ᱜᱮ ᱠᱚᱸᱭᱮᱸ-ᱥᱟᱢᱟᱝ ᱥᱤᱧᱚᱛ ᱨᱮᱭᱟᱜ ᱠᱨᱟᱢᱥᱟᱨ ᱴᱚᱴᱷᱟ ᱢᱮᱱᱛᱮ ᱠᱚ ᱞᱹᱟᱭ ᱡᱟᱹᱦᱤᱨ ᱞᱮᱫᱟ|
==ᱯᱚᱱ ᱠᱚᱱᱟ==
ᱫᱤᱯᱚᱨ ᱵᱤᱨ ᱨᱮᱭᱟᱜ ᱯᱚᱱ ᱠᱚᱱᱟ ᱨᱮᱭᱟᱜ ᱥᱤᱢᱟᱹᱱᱟ ᱫᱚ ᱦᱚᱭᱚᱜ ᱠᱟᱱᱟᱺ- 
*ᱥᱟᱢᱟᱝ- ᱵᱚᱥᱤᱥᱴᱷᱚ ᱵᱟᱦᱤᱱᱤ ᱜᱟᱰᱟ
*ᱯᱟᱪᱷᱮ- ᱠᱟᱞᱢᱩᱱᱤ ᱜᱟᱰᱟ ᱟᱨ ᱟᱡᱟᱨᱟ
*ᱠᱚᱸᱭᱮᱸ- ᱟᱥᱟᱢ ᱤᱱᱡᱤᱱᱤᱭᱟᱨᱤᱝ ᱠᱚᱞᱮᱡᱽ 
*ᱮᱛᱚᱢ- ᱠᱷᱟᱥᱤ-ᱡᱚᱭᱮᱱᱛᱤᱭᱟ ᱵᱩᱨᱩ ᱢᱟᱞᱟ ᱟᱨ ᱪᱮᱨᱟᱯᱩᱧᱡᱤ (ᱟᱢᱫᱟᱡᱽ ᱓᱕ ᱠᱤᱞᱚᱢᱤᱴᱟᱨ ᱥᱟᱹᱝᱜᱤᱧ ᱨᱮ ᱢᱮᱱᱟᱜ ᱟᱠᱫᱟ)

==ᱛᱷᱟᱢᱜᱟᱹᱫᱤ ᱟᱨ ᱥᱟᱜᱟᱲᱚᱢ==
ᱫᱤᱯᱚᱨ ᱵᱤᱞ ᱨᱮᱭᱟᱜ ᱫᱽᱨᱟᱜᱷᱤᱢᱟ ᱫᱚ ᱦᱚᱭᱚᱜ ᱠᱟᱱᱟ ᱒᱖ᱹ᱖ ᱢᱤᱱᱤᱴ ᱘ ᱥᱮᱠᱮᱱᱰ ᱟᱨ ᱚᱠᱠᱷᱟ ᱦᱤᱸᱥ ᱫᱚ ᱦᱚᱭ ᱠᱟᱱᱟ ᱑᱑ᱹ᱓᱑ ᱢᱤᱱᱤᱴ ᱒ ᱥᱮᱠᱮᱱᱰ| ᱱᱤᱭᱟᱹ ᱫᱚ ᱫᱚᱨᱭᱟ ᱥᱟᱦᱴᱟ ᱠᱷᱚᱱ ᱕᱔ ᱢᱤᱱᱟᱴᱟᱨ ᱪᱮᱛᱟᱱ ᱨᱮ ᱛᱷᱟᱢᱜᱟᱹᱫᱤ ᱢᱮᱱᱟᱜ ᱟᱠᱟᱫᱟ| ᱱᱤᱭᱟᱹ ᱓᱑ ᱮᱞᱹ ᱡᱟᱹᱛᱤᱭᱟᱹᱨᱤ ᱢᱟᱨᱟᱝ ᱥᱚᱲᱚᱠ (ᱮᱛᱚᱢ ᱯᱟᱪᱷᱮ ᱜᱩᱣᱟᱦᱟᱴᱤ) ᱠᱷᱚᱱ ᱟᱢᱫᱟᱡᱽ ᱑᱓ ᱠᱤᱞᱚ ᱢᱤᱴᱟᱨ ᱥᱟᱹᱝᱜᱤᱧ ᱨᱮ ᱢᱮᱱᱟᱜ ᱟᱠᱟᱫᱟ| ᱡᱟᱞᱩᱠᱵᱟᱨᱤ-ᱠᱷᱟᱱᱟᱯᱟᱨᱟ ᱓᱗ ᱮᱞ ᱡᱟᱹᱛᱤᱭᱟᱹᱨᱤ ᱢᱟᱨᱟᱝ ᱥᱚᱲᱚᱠ ᱠᱷᱚᱱ ᱠᱚᱸᱭᱮᱸ-ᱥᱟᱢᱟᱝ ᱱᱟᱠᱷᱟ ᱨᱮ ᱢᱮᱱᱟᱜ ᱟᱠᱟᱫᱟ ᱟᱨ ᱟᱥᱟᱢ ᱤᱱᱤᱡᱤᱱᱤᱭᱟᱨᱤᱝ ᱠᱚᱞᱮᱡᱽ ᱠᱷᱚᱱ ᱠᱚᱸᱭᱮᱸ ᱱᱟᱠᱷᱟ ᱨᱮ ᱢᱮᱱᱟᱜ ᱟᱠᱟᱫᱟ| ᱞᱚᱠ ᱯᱨᱤᱭᱚ ᱜᱚᱯᱤᱱᱟᱛᱷ ᱤᱱᱴᱟᱨᱱᱮᱥᱚᱱᱟᱞ ᱢᱟᱭᱴᱷᱟᱱ ᱠᱷᱚᱱ ᱕ (ᱢᱚᱬᱮ) ᱠᱤᱞᱚ ᱢᱤᱴᱟᱨ ᱥᱟᱹᱝᱜᱤᱧ ᱨᱮ ᱢᱮᱱᱟᱜ-ᱟ| ᱱᱤᱭᱟᱹ ᱥᱩᱨ ᱛᱮ ᱜᱮ ᱠᱚᱸᱭᱮᱸ-ᱥᱟᱢᱟᱝ ᱨᱮᱹᱞᱣᱮ ᱛᱟᱞᱟ ᱨᱮᱭᱟᱜ ᱵᱽᱨᱚᱰᱜᱚᱡᱽ ᱨᱮᱹᱞᱣᱮ ᱨᱮᱭᱟᱜ ᱞᱟᱭᱤᱱ ᱫᱚ ᱥᱮᱱ ᱟᱠᱟᱱᱟ|
==ᱫᱟᱜ ᱥᱟᱬᱮᱥ==
ᱵᱚᱥᱤᱥᱴᱷᱚ ᱜᱟᱰᱟ, ᱠᱟᱞᱢᱩᱱᱤ ᱜᱟᱰᱟ ᱟᱨ ᱮᱨᱢᱟ ᱫᱟᱜ ᱡᱟᱹᱲᱤ ᱜᱮ ᱫᱤᱯᱚᱨ ᱵᱤᱞ ᱨᱮᱭᱟᱜ ᱢᱟᱨᱟᱝ ᱩᱛᱥᱚ ᱫᱚ ᱠᱟᱱᱟ| ᱠᱷᱟᱱᱡᱟᱱ ᱵᱟᱦᱤᱱᱤ ᱜᱮ ᱫᱤᱯᱚᱨ ᱵᱤᱞ  ᱥᱟᱶ ᱵᱽᱨᱚᱦᱢᱚᱯᱩᱛᱨᱚ ᱜᱟᱰᱟ ᱥᱟᱶ ᱫᱩᱞ ᱢᱤᱫ ᱟᱠᱟᱱᱟ| ᱦᱚᱭ-ᱦᱤᱥᱤᱫ ᱨᱮᱭᱟᱜ ᱩᱨᱜᱩᱢ ᱫᱚ ᱑᱐ᱹ᱖ ᱰᱤᱜᱽᱨᱤ ᱥᱮᱞᱥᱤᱭᱟᱥ ᱠᱷᱚᱱ ᱓᱒ ᱰᱤᱜᱽᱨᱤ ᱥᱮᱞᱥᱤᱭᱟᱥ ᱦᱟᱹᱵᱤᱡ ᱛᱟᱦᱮᱸᱱᱟ| ᱨᱮᱭᱟᱲ ᱚᱠᱛᱮ ᱫᱤᱯᱚᱨ ᱵᱤᱞ ᱨᱮᱭᱟᱜ ᱯᱚᱱ ᱠᱚᱱᱟ ᱥᱮᱡ ᱛᱮ ᱫᱟᱜ ᱠᱚᱢ ᱦᱤᱡᱩᱜ ᱛᱮ ᱚᱱᱰᱮᱱ ᱦᱚᱲ ᱫᱚ ᱚᱱᱟ ᱢᱚᱧᱡᱽ ᱦᱟᱟᱥᱟ ᱨᱮ ᱦᱩᱲᱩ ᱮᱢᱟᱱ ᱛᱮᱭᱟᱜ ᱠᱚᱠᱚ ᱪᱟᱥᱟ|
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ: ᱚᱛᱱᱚᱛ]]
