''' ᱟᱵᱟ '''  > ᱟᱵᱟ ᱨᱮᱱᱟᱜ ᱢᱮᱱᱮᱛ ᱫᱚ ᱟᱭᱳ ᱟᱨ ᱵᱟᱵᱟ ᱠᱟᱱᱟ ᱾ ᱱᱚᱶᱟ ᱠᱤᱱ ᱨᱚᱲ ᱨᱮᱱᱟᱜ ᱦᱚᱦᱚ ᱡᱚᱠᱷᱟᱜ ᱫᱩᱞᱟᱹᱲ ᱨᱚᱲ ᱫᱚ ᱭᱳ ᱟᱨ ᱵᱟ ᱦᱚᱵᱚ ᱢᱮᱱ ᱜᱮᱭᱟ ᱾ ᱯᱩᱭᱞᱩ ᱛᱮ ᱜᱤᱫᱽᱨᱟ ᱨᱮᱵᱚ ᱪᱮᱫᱟ ᱾ ᱢᱟᱬᱟᱝ ᱫᱚ ᱚᱶᱟ ᱚᱣᱟᱝ ᱨᱟᱜ ᱱᱮᱦᱚᱨᱟ ᱾ ᱢᱮᱱᱫᱚ ᱚᱣᱟᱝ ᱨᱤᱱ ᱱᱩᱠᱤᱣ ᱟᱭᱳ ᱟᱨ ᱵᱟᱵᱟ ᱞᱟᱹᱜᱤᱫ ᱾ ᱱᱩᱠᱤᱱ ᱫᱚ ᱨᱚᱲ ᱠᱟᱱ ᱞᱟᱸᱫᱽ ᱠᱟᱱ ᱵᱚᱝᱜᱟ ᱠᱟᱱᱟ ᱠᱤᱱ ᱾

== ᱟᱭᱳ == 
ᱟᱭᱳ ᱫᱚ ᱫᱷᱟᱹᱨᱛᱤ ᱨᱤᱱᱤᱡ ᱯᱩᱭᱞᱩ ᱠᱟᱱᱟᱭ , ᱡᱟᱦᱟᱭ ᱦᱚᱲᱢᱚ ᱟᱱᱛᱚ ᱡᱤᱣᱤ ᱥᱟᱶᱛᱮ ᱥᱟᱶᱛᱟ ᱛᱟᱞᱟ ᱛᱮᱭ ᱟᱹᱜᱩ ᱵᱚᱱᱟ ᱾ ᱩᱱᱤ ᱫᱚ ᱩᱭ ᱢᱮᱱᱛᱮ ᱜᱚᱝ ᱵᱚᱱᱟᱭ , ᱜᱩᱸᱜᱩᱫ ᱩᱠᱩ ᱠᱟᱛᱮ ᱦᱟᱨᱟ ᱵᱚᱱᱟᱭ ᱾ ᱫᱷᱟᱹᱨᱛᱤ ᱟᱭᱳ ᱞᱮᱠᱟ ᱟᱡᱟᱜ ᱢᱟᱭᱟᱢ ᱟᱹᱨᱩ ᱠᱟᱛᱮ ᱛᱚᱣᱟ ᱢᱮᱱᱛᱮ ᱟᱵᱚ ᱡᱚᱢᱟᱜ-ᱮ ᱮᱢᱟ ᱵᱚᱱᱟ ᱾ ᱩᱱᱤ ᱫᱚ ᱢᱟᱹᱢᱤ ᱨᱩᱯ ᱵᱚᱝᱜᱟ ᱠᱟᱱᱟᱭ ᱾ ᱟᱭᱳᱣᱟᱜ ᱛᱷᱩᱢ ᱫᱚ ᱫᱤᱱᱟᱢ ᱥᱮᱛᱟᱜ ᱦᱟᱛᱟᱣ ᱞᱮᱠᱷᱟᱱ ᱛᱟᱲᱟᱢ ᱦᱚᱨ ᱨᱮ ᱥᱟᱹᱜᱩᱱ ᱧᱟᱢᱚᱜ-ᱟ ᱾ ᱡᱟᱱᱟᱢ ᱟᱭᱳ , ᱡᱟᱦᱮᱨ ᱟᱭᱳ , ᱫᱷᱟᱹᱨᱛᱤ ᱟᱭᱳ ᱫᱚ ᱢᱤᱫ ᱞᱮᱠᱟᱱ ᱠᱚᱜᱮ ᱾ ᱚᱲᱟᱜ ᱨᱮ ᱡᱟᱱᱟᱢ ᱟᱭᱳ ᱟᱛᱩ ᱨᱮ ᱡᱟᱦᱮᱨ ᱟᱭᱳ ᱫᱤᱥᱚᱢ ᱨᱮ ᱚᱲᱚᱝ ᱛᱮ ᱫᱟᱲᱮ ᱟᱞᱟᱭ ᱟᱠᱟᱫ ᱟᱭ ᱾ ᱟᱢᱛᱮ ᱪᱤᱭᱟᱹ ᱠᱟᱛᱮ ᱜᱩᱸᱜᱩᱫᱚᱜᱮ ᱾

== ᱵᱟᱵᱟ == 
ᱡᱟᱦᱟᱭ ᱵᱤᱱ ᱛᱤ ᱡᱟᱸᱜᱟ ᱛᱮ ᱡᱤᱣᱤ ᱦᱟᱹᱴᱤᱧ ᱠᱟᱛᱮ ᱡᱟᱱᱟᱢᱚᱜ ᱞᱟᱹᱜᱤᱫ-ᱮ ᱛᱷᱩᱢ ᱟᱵᱚᱱᱟ ᱩᱱᱤᱜᱮ ᱵᱟᱵᱟ ᱾ ᱵᱟᱵᱟ ᱮᱛᱚᱵ ᱡᱟᱱᱟᱢᱤᱡ ᱠᱟᱱᱟᱭ ᱾ ᱵᱟᱵᱟ ᱫᱚ ᱦᱟᱨᱟᱭ ᱫᱟᱲᱮ ᱵᱟᱹᱱᱩᱜ-ᱟᱱ ᱛᱟᱭᱟ ᱾ ᱚᱱᱟᱛᱮ ᱵᱟᱵᱟ ᱫᱚ ᱛᱤ ᱡᱟᱸᱜᱟ ᱮᱢ ᱠᱟᱛᱮ ᱵᱟᱭ ᱦᱟᱨᱟ ᱫᱟᱲᱮ ᱟᱵᱚᱣᱟ ᱾ ᱚᱲᱟᱜ ᱨᱮ ᱵᱟᱵᱟ , ᱟᱹᱛᱩ ᱨᱮ ᱢᱟᱨᱟᱝ ᱵᱳᱨᱳ , ᱥᱮᱨᱢᱟ ᱨᱮ ᱥᱤᱧ ᱪᱟᱸᱫᱚ ᱚᱲᱚᱝ ᱛᱮ ᱟᱵᱚᱭ ᱮᱥᱮᱨ ᱟᱠᱟᱫ ᱵᱚᱱᱟ ᱾ ᱟᱹᱫᱚᱝ ᱠᱟᱱᱟᱭ ᱾ ᱵᱟᱵᱟ ᱴᱷᱮᱱ ᱫᱚ ᱜᱚᱲᱚ ᱟᱨ ᱫᱟᱲᱮ ᱧᱟᱢᱚᱜ-ᱟ ᱾ ᱚᱲᱟᱜ ᱨᱮ ᱵᱟᱵᱟ ᱟᱹᱛᱩ ᱨᱮ ᱢᱟᱨᱟᱝ ᱵᱳᱨᱳ ᱚᱣᱟᱝ ᱨᱮ ᱥᱤᱸᱜᱤ ᱢᱮᱱᱛᱮ ᱱᱮᱦᱚᱨ ᱞᱮᱠᱷᱟᱱ ᱜᱚᱲᱚ ᱫᱟᱲᱮ ᱧᱟᱢᱚᱜ-ᱟ ᱾ ᱚᱱᱟ ᱛᱮᱠᱚ ᱥᱮᱨᱮᱧ ᱟᱠᱟᱫ-ᱟ - 
''' ᱥᱮᱨᱮᱧ ''' 
ᱡᱟᱱᱟᱢ ᱟᱹᱛᱩ ᱡᱟᱱᱟᱢ ᱫᱤᱥᱚᱢ,
ᱨᱟᱹᱥᱠᱟᱹ ᱞᱟᱞᱮ ᱪᱟᱯᱮ,
ᱡᱟᱱᱟᱢ ᱟᱭᱳ ᱵᱟᱵᱟ ᱠᱚᱞᱮ,
ᱫᱩᱞᱟᱹᱲ ᱞᱟᱞᱮ ᱪᱟᱯᱮ ᱾
ᱦᱚᱭ ᱥᱤᱛᱩᱝ ᱨᱟᱵᱟᱝ ᱡᱟᱹᱯᱩᱫ,
ᱨᱮᱸᱜᱮᱡ ᱛᱮᱛᱟᱝ ᱡᱟᱞᱟ,
ᱛᱚᱣᱟ ᱫᱟᱨᱮ ᱜᱚᱢᱦᱮᱲ ᱩᱢᱩᱞ,
ᱛᱟᱦᱮᱱ ᱨᱤᱞᱟᱹ ᱢᱟᱞᱟ ᱿
''' ᱦᱤᱨᱞᱟᱹ ᱢᱟᱨᱟᱝ ᱵᱳᱨᱳ , ᱡᱟᱭᱡᱤᱱ ᱡᱟᱦᱮᱨ ᱟᱭᱳ , ᱛᱷᱩᱢᱟᱹᱧ ᱢᱚᱬᱮ ᱠᱚ ᱛᱩᱨᱩᱭ ᱠᱚ , ᱟᱹᱭᱩᱨ ᱠᱟᱹᱧ ᱦᱟᱯᱲᱟᱢ ᱠᱚ ''' ᱾
