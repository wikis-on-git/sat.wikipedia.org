
[[File: Tigerramki.jpg|thumb|ᱛᱟ.ᱨᱩᱵ]]

'''ᱛᱟ.ᱨᱩᱵ''' ᱫᱚ ᱵᱤᱨ ᱨᱮ ᱛᱟᱦᱮᱸᱱ ᱡᱟᱱᱣᱟ ᱠᱟᱱᱟᱠᱚ

᱾ ᱟᱭᱳ ᱛᱳᱣᱟ ᱧᱩ ᱠᱟᱛᱮ ᱦᱟᱨᱟᱡᱚ ᱠ ᱠᱟᱟᱠᱚ ᱭ ᱟᱨ ᱡᱤᱞ ᱡᱚᱢ ᱠᱟᱛᱮ ᱡᱤᱭᱚᱱ ᱡᱤᱣᱤᱫᱚᱠᱚ ᱠᱟᱱᱟ ᱠᱚᱭ ᱾ ᱠᱩᱩᱭ ᱫᱚ ᱟᱠᱚ ᱡᱟ.ᱛᱤ ᱡᱟᱱᱣᱟ ᱵᱷᱤᱛᱨᱤ ᱠᱷᱚᱱ ᱫᱚ ᱡᱚᱛᱚ ᱠᱷᱚᱱ ᱫᱟᱲᱮ ᱡᱟᱱᱣᱟ ᱠᱟᱟᱠᱚ ᱭ ᱾ ᱠᱩ ᱭ ᱫᱚ ᱛᱤᱵᱵᱚᱛ, ᱥᱨᱤᱞᱚᱝᱠᱟ, ᱟᱨ ᱟᱱᱰᱟᱢᱟᱱ ᱱᱤᱠᱚᱵᱚᱨ ᱰᱷᱤᱯ ᱵᱟ.ᱜᱤ ᱠᱟᱛᱮ ᱮᱥᱤᱭᱟ ᱨᱮᱭᱟᱜ ᱡᱚᱛᱚ ᱴᱚᱴᱷᱟ ᱨᱮᱜᱮ ᱠᱚ ᱧᱟᱢᱚᱜ-ᱟ ᱾ ᱛᱟ.ᱨᱩᱵ ᱫᱚ ᱵᱷᱟᱨᱚᱛ, ᱱᱮᱯᱟᱲ, ᱵᱷᱩᱴᱟᱱ , ᱠᱳᱨᱤᱭᱟ, ᱟᱯᱷᱜᱟᱱᱤᱥᱛᱟᱱ ᱟᱨ ᱤᱸᱰᱚᱱᱮᱥᱤᱭᱟ ᱠᱚᱨᱮ ᱵᱟ.ᱲᱛᱤ ᱫᱚᱠᱚ ᱧᱟᱢᱚᱜ-ᱟ ᱾ ᱠᱩᱣᱭ ᱟᱜ ᱦᱚᱲᱢᱚ ᱨᱮᱭᱟᱜ ᱨᱚᱝ ᱫᱚ ᱟᱨᱟᱜ ᱟᱨ ᱥᱟᱥᱟᱝ ᱢᱮᱥᱟ ᱨᱚᱝ ᱛᱟᱦᱮᱸᱱᱟ ᱾ ᱚᱱᱟ ᱛᱟᱞᱟ-ᱛᱟᱞᱟ ᱨᱮ ᱦᱮᱸᱫᱮ ᱜᱟᱨ ᱛᱟᱦᱮᱸᱱᱟ ᱾ ᱛᱟ.ᱨᱩᱵ ᱫᱚ ᱑᱓ ᱯᱷᱤᱴ ᱡᱤᱞᱤᱧ ᱟᱨ ᱓᱐᱐ ᱠᱤᱞᱚ ᱦᱟᱢᱟᱠᱚ ᱮ ᱦᱩᱭ ᱫᱟᱲᱮᱭᱟᱜ-ᱟ ᱾ ᱛᱟ.ᱨᱩᱵ ᱫᱚ ᱵᱷᱟᱨᱚᱛ ᱨᱤᱱᱤᱡ ᱡᱟ.ᱛᱭᱟ.ᱨᱤ ᱡᱟᱱᱣᱟ ᱦᱚᱸ ᱠᱟᱱᱟᱭ ᱾
===ᱡᱤᱭᱚᱱ ᱛᱚᱦᱚᱨ===
ᱱᱩᱠᱩ ᱫᱚ ᱵᱤᱨ, ᱫᱩᱞᱠᱤ ᱟᱨ ᱛᱟᱥᱟᱫ ᱛᱮ ᱞᱟᱴᱟ ᱯᱮᱨᱮᱡ ᱴᱷᱟᱶ ᱠᱚᱨᱮ ᱛᱟᱦᱮᱸᱱ ᱠᱚ ᱠᱩᱥᱤᱜ-ᱟ ᱾ ᱱᱩᱠᱩᱣᱟᱜ ᱡᱚᱢ ᱫᱚ ᱵᱤᱨ ᱥᱩᱠᱨᱤ, ᱵᱤᱨ ᱥᱟ.ᱞ, ᱢᱟᱱᱣᱟ, ᱟ.ᱥᱩᱞ ᱡᱟᱱᱣᱟ ᱟᱨ ᱡᱮᱛᱮ ᱠᱟ.ᱴᱤᱡ ᱡᱤᱵᱽ ᱡᱟᱱᱣᱟ ᱠᱚ ᱾ ᱛᱟ.ᱨᱩᱵ ᱫᱚ ᱟᱸᱡᱚᱢ, ᱡᱤ, ᱟᱨ ᱧᱮᱞ ᱨᱮᱭᱟᱜ ᱫᱟᱲᱮ ᱦᱚᱸ ᱟ.ᱰᱤ ᱵᱟ.ᱲᱛᱤ ᱜᱮ ᱛᱟᱠᱚᱣᱟ ᱾ ᱛᱟ.ᱨᱩᱵ ᱫᱚ ᱵᱟ.ᱲᱛᱤ ᱯᱟ.ᱪᱷᱞᱟ. ᱠᱷᱚᱱ ᱠᱚ ᱡᱷᱟᱯᱴᱟᱣ ᱟ ᱾ ᱦᱚᱲᱢᱚ ᱨᱮᱭᱟᱜ ᱠᱟᱵᱽᱨᱟ ᱨᱚᱝ ᱠᱷᱟ.ᱛᱤᱨ ᱛᱟ.ᱨᱩᱵ ᱫᱟᱨᱮ ᱞᱟᱴᱟᱨᱮ ᱚᱱᱠᱟ ᱪᱚᱨᱚᱠ ᱠᱚ ᱩᱠᱩ ᱜᱟᱱ ᱜᱚᱫᱚᱜ-ᱟ, ᱠᱩᱫᱟ.ᱣ ᱟᱠᱟ ᱫᱮ ᱡᱟᱱᱣᱟ ᱫᱚ ᱴᱷᱤᱠᱟ. ᱦᱚᱸ ᱵᱟᱭ ᱴᱷᱤᱠᱟ. ᱡᱚᱝ-ᱟ ᱾ ᱛᱟ.ᱨᱩᱵ ᱟ.ᱰᱤ ᱨᱤᱦᱤᱴ ᱠᱚ ᱫᱟ.ᱲ ᱫᱟᱲᱮᱭᱟᱜ ᱨᱮᱦᱚᱸ ᱟᱡᱟᱜ ᱦᱟᱢᱟᱞ ᱦᱚᱲᱢᱚ ᱠᱷᱟ.ᱛᱤᱨ ᱟ.ᱰᱤ ᱞᱚᱜᱚᱱ ᱠᱚ ᱞᱟᱸᱜᱟ ᱜᱚᱫᱚᱜ-ᱟ ᱾ ᱛᱟ.ᱨᱩᱵ ᱫᱚ ᱵᱟ.ᱲᱛᱤ ᱮᱠᱞᱟ ᱜᱮ ᱠᱚ ᱛᱟᱦᱮᱸᱱᱟ ᱾ ᱢᱤ-ᱢᱤᱫ ᱛᱟ.ᱨᱩᱵ ᱟᱠᱚᱣᱟᱜ ᱢᱤ-ᱢᱤᱫ ᱴᱷᱟ.ᱣᱠᱟ. ᱴᱷᱟᱶ ᱛᱟᱦᱮᱸᱱᱟ ᱾ ᱜᱤᱫᱽᱨᱟ. ᱡᱟᱱᱟᱢ ᱚᱠᱛᱚ ᱠᱚᱨᱮ ᱠᱮ ᱠᱩᱲᱤ ᱠᱚᱲᱟ ᱛᱟ.ᱨᱩᱵ ᱢᱤᱫ ᱴᱷᱮᱱ ᱠᱚ ᱛᱟᱦᱮᱸᱱᱟ ᱾ ᱚᱱᱠᱟ ᱫᱚ ᱯᱮ ᱪᱟᱸᱫᱚ ᱛᱟᱨᱟ ᱜᱟᱱ ᱜᱤᱫᱽᱨᱟ. ᱡᱟᱱᱟᱢ ᱚᱠᱛᱚ ᱛᱟᱦᱮᱸᱱᱟ ᱟᱨ ᱢᱤᱫ ᱫᱷᱟᱣ ᱨᱮ ᱒/᱓ ᱜᱤᱫᱽᱨᱟ. ᱠᱚ ᱡᱟᱱᱟᱢ ᱠᱚᱣᱟ ᱾ ᱮᱸᱜᱟᱛ ᱛᱟ.ᱨᱩᱵ ᱟᱡ ᱨᱤᱱ ᱜᱤᱫᱽᱨᱟ. ᱥᱟᱶ ᱮ ᱛᱟᱦᱮᱸᱱᱟ ᱾ ᱛᱟ.ᱨᱩᱵ ᱜᱤᱫᱽᱨᱟ. ᱥᱤᱠᱟᱨ ᱥᱟᱵ ᱡᱚᱝ ᱛᱚᱦᱚᱨ ᱫᱚ ᱟᱡ ᱟᱭᱳ ᱴᱷᱮᱱ ᱠᱷᱚᱱ ᱠᱚ ᱪᱮᱢᱮᱫ-ᱟ ᱾ ᱵᱟᱨ ᱥᱮᱨᱢᱟ ᱛᱟᱨᱟ ᱛᱟᱭᱚᱢ ᱛᱟ.ᱨᱩᱵ ᱜᱤᱫᱽᱨᱟ. ᱮᱠᱞᱟ ᱠᱚ ᱛᱟᱦᱮᱸᱱᱟ ᱾ ᱛᱟ.ᱨᱩᱵ ᱫᱚ ᱵᱟ.ᱲᱛᱤ ᱠᱷᱚᱱ ᱵᱟ.ᱲᱛᱤ ᱑᱙ ᱥᱮᱨᱢᱟ ᱵᱚᱭᱚᱥ ᱛᱟᱦᱮᱸᱱ ᱛᱟᱠᱚᱣᱟ ᱾
===ᱫᱩᱜ ᱵᱟᱧᱪᱟᱣ===
ᱛᱟ.ᱨᱩᱵ ᱫᱚ ᱟ.ᱰᱤ ᱮᱴᱠᱮᱴᱚᱬᱮ ᱥᱟᱢᱟᱝ ᱡᱟᱱᱣᱟ ᱠᱟᱱᱟ ᱠᱚ ᱾ ᱟᱡᱟᱜ ᱛᱟᱦᱮᱸᱱ ᱴᱷᱟᱶ ᱠᱷᱤᱛᱤᱜ ᱨᱮᱭᱟᱜ ᱟᱨ ᱟ.ᱣᱲᱤ ᱦᱚᱲ ᱜᱮᱠᱚ ᱥᱮᱸᱜᱽᱨᱟ ᱠᱚ ᱨᱮᱭᱟᱜ ᱵᱚᱛᱚᱨ ᱩᱠᱩ ᱞᱟ.ᱜᱤᱫ ᱫᱚ ᱟ.ᱰᱤ ᱵᱟ.ᱲᱛᱤᱭᱟ ᱾ ᱯᱩᱨᱟ. ᱫᱷᱟ.ᱨᱛᱤ ᱨᱮ ᱛᱟ.ᱨᱩᱵᱟᱜ ᱮᱞ ᱖,᱐᱐᱐ ᱠᱷᱚᱱ ᱦᱚᱸ ᱠᱚᱢ ᱜᱮᱭᱟ ᱾ ᱱᱚᱶᱟ ᱵᱷᱤᱛᱨᱤ ᱠᱷᱚᱱ ᱔,᱐᱐᱐ ᱫᱚ ᱵᱷᱟᱨᱚᱛ ᱨᱮᱜᱮ ᱠᱚ ᱧᱟᱢᱚᱜ-ᱟ ᱾ ᱛᱟ.ᱨᱩᱵᱟᱜ ᱟᱨᱮ ᱡᱟ.ᱛᱤ ᱠᱷᱚᱱ ᱱᱤᱛᱚᱜ ᱯᱮ ᱨᱚᱠᱚᱢ ᱡᱟ.ᱛᱤ ᱫᱚᱠᱚ ᱟᱫ ᱦᱩᱭ ᱟᱠᱟᱱᱟ ᱾ ᱤᱨᱟ.ᱞ ᱞᱮᱠᱟᱱ ᱡᱟ.ᱛᱤ ᱠᱷᱚᱱ ᱨᱚᱭᱟᱞ ᱵᱚᱸᱜᱟᱞ ᱴᱟᱭᱜᱚᱨ ᱫᱚ ᱩᱛᱛᱚᱨ ᱯᱩᱨᱩᱵᱽ ᱴᱚᱴᱷᱟ ᱵᱟ.ᱜᱤ ᱠᱟᱛᱮ ᱯᱩᱨᱟ. ᱫᱤᱥᱚᱢ ᱨᱮᱠᱚ ᱧᱟᱢᱚᱜ-ᱟ ᱾ ᱡᱮᱞᱮᱠᱟ - ᱱᱮᱯᱟᱞ, ᱵᱷᱩᱴᱟᱱ ᱟᱨ ᱵᱟᱸᱜᱽᱞᱟᱫᱮᱥ ᱾ 
    
===ᱱᱟᱜᱟᱢ===
ᱛᱟ.ᱨᱩᱵᱟᱜ ᱢᱟᱨᱮ ᱜᱷᱟᱨᱚᱸᱡᱽ ᱫᱚ ᱪᱤᱱ ᱨᱮ ᱛᱟᱦᱮᱸᱱ ᱨᱮᱭᱟᱜ ᱪᱤᱱᱦᱟ. ᱧᱟᱢ ᱟᱠᱟᱱᱟ ᱾ ᱛᱤᱱᱟ.ᱝ ᱜᱟᱱ ᱛᱟ.ᱨᱩᱵ ᱠᱚ ᱢᱟᱞᱚᱴ ᱦᱩᱭ ᱟᱠᱟᱱ ᱠᱚᱣᱟᱜ ᱰᱤ.ᱮᱱ.ᱮ. ᱠᱷᱚᱱ ᱠᱚ ᱵᱟᱰᱟᱭ ᱟᱠᱟᱜ-ᱟ ᱪᱤ ᱛᱟ.ᱨᱩᱵ  ᱨᱤᱱ ᱢᱟᱨᱮ ᱜᱷᱟᱨᱚᱸᱡᱽ ᱫᱚ ᱢᱚᱫᱷᱭᱚ ᱪᱤᱱ ᱠᱷᱚᱱ ᱵᱷᱟᱨᱚᱛ ᱠᱚ ᱦᱮᱡ ᱞᱮᱱᱟ ᱾ ᱱᱩᱠᱩ ᱡᱟᱦᱟᱸ ᱦᱚᱨ ᱛᱮ ᱵᱷᱟᱨᱚᱛ ᱠᱚ ᱦᱮᱡ ᱞᱮᱱᱟ, ᱛᱤᱱᱟ.ᱝ ᱥᱮᱨᱢᱟ ᱛᱟᱭᱚᱢ ᱱᱚᱶᱟ ᱦᱚᱨ ᱫᱚ ᱥᱤᱞᱠ ᱨᱩᱴ ᱧᱩᱛᱩᱢ ᱢᱮᱱᱛᱮ ᱵᱟᱰᱟᱭ ᱦᱩᱭ ᱮᱱᱟ ᱾ 
==ᱵᱟᱨᱦᱮ ᱡᱚᱱᱚᱲ==
*[http://www.catsg.org/index.php?id=124 Species portrait Tiger; IUCN/SSC Cat Specialist Group]
*[https://www.biodiversitylibrary.org/name/Panthera_tigris Biodiversity Heritage Library bibliography] for ''Panthera tigris''
*[https://web.archive.org/web/20090605030601/http://www.stampsbook.org/subject/Tiger.html Tiger Stamps]: Tiger images on postage stamps from many different countries
*[http://www.bbc.co.uk/nature/collections/p0063wt7 Year of the tiger]. Video collection on occasion of the Year of the Tiger, 2010. BBC.
*[http://www.bbc.co.uk/nature/species/Tiger Video clips]. BBC archive on Wildlife Finder.
*[https://web.archive.org/web/20121109123729/http://www.ekantipur.com/the-kathmandu-post/2010/11/19/features/is-this-the-last-chance-to-save-the-tiger/215040/ "Is this the last chance to save the tiger?"]. 19 November 2010. By Pralad Yonzon. The Kathmandu Post.

[[ᱛᱷᱚᱠ:ᱡᱤᱵᱽ ᱡᱚᱱᱛᱩ]]
[[ᱛᱷᱚᱠ:ᱡᱟᱱᱣᱟᱨ]]
