
[[File:OL CHIKI LETTER AG.png|thumb|]]

'''ᱜ''' ᱫᱚ [[ᱚᱞᱪᱤᱠᱤ|ᱚᱞᱪᱤᱠᱤ]] ᱨᱮᱭᱟᱜ ᱛᱮᱥᱟᱨ ᱟᱠᱷᱚᱨ ᱟᱨ ᱫᱚᱥᱟᱨ [[ᱠᱮᱪᱮᱫ ᱟᱲᱟᱝ|ᱠᱮᱪᱮᱫ ᱟᱲᱟᱝ]] (en:[[:en:consonant|consonant]]) ᱠᱟᱱᱟ᱾ ᱱᱚᱶᱟ ᱨᱮᱭᱟᱜ ᱥᱟᱰᱮ ᱟᱡ ᱥᱩᱢᱩᱝ ᱫᱚ ᱵᱟᱭ ᱨᱟᱠᱟᱵ ᱟ, ᱟᱡᱟᱜ ᱥᱟᱰᱮ ᱨᱟᱠᱟᱵ ᱚᱪᱚᱭ ᱞᱟᱹᱜᱤᱫ ᱢᱟᱬᱟᱝ ᱨᱮ '''ᱚ''' ᱞᱟᱜᱟᱣ ᱠᱟᱛᱮ ᱞᱟᱹᱭ ᱦᱩᱭᱩᱜ-ᱟ᱾ '''ᱚ''' ᱚᱪᱚᱜ ᱠᱟᱛᱮ ᱡᱟᱦᱟᱸ ᱥᱟᱨᱮᱡᱚᱜ ᱠᱟᱱᱟ ᱚᱱᱟ ᱜᱮ ᱟᱡᱟᱜ ᱢᱩᱬ ᱨᱩᱯ ᱫᱚ᱾ ᱢᱚᱪᱟ ᱛᱮ ᱵᱚᱱ ᱩᱞᱟᱹᱭ ᱡᱚᱠᱷᱟᱜ ᱚᱜ ᱟᱲᱟᱝ ᱚᱰᱚᱠᱚᱜ ᱠᱟᱟ, ᱚᱱᱟ ᱠᱷᱚᱱ ᱜᱮ ᱱᱚᱶᱟ ᱪᱤᱠᱤ ᱨᱮᱹᱲ ᱫᱚ ᱟᱹᱜᱩ ᱟᱠᱟᱱᱟ ᱟᱨ ᱩᱱᱡᱚᱦᱚᱜ ᱢᱚᱪᱟ ᱥᱟᱶᱛᱮ ᱵᱚᱦᱚᱜ ᱧᱮᱞᱚᱜ-ᱟ ᱡᱚᱡᱚᱢ ᱯᱟᱴᱷᱟ ᱠᱦᱚᱱ ᱚᱱᱟ ᱜᱮ ᱱᱚᱶᱟ ᱪᱤᱠᱤ ᱨᱮᱱᱟᱝ ᱚᱲᱚᱝ ᱫᱚ ᱾

==ᱛᱷᱚᱠ==

ᱱᱚᱶᱟ ᱫᱚ [[ᱛᱟᱹᱯᱩᱜ ᱠᱮᱪᱮᱫ|ᱛᱟᱹᱯᱩᱜ ᱠᱮᱪᱮᱫ]] ᱛᱷᱚᱠ ᱨᱮᱭᱟᱜ ᱯᱩᱭᱞᱩ ᱟᱠᱷᱚᱨ ᱠᱟᱱᱟ᱾

==ᱽ ᱵᱮᱜᱚᱨ ᱟᱨ ᱽ ᱥᱟᱶ 'ᱜ'==

'''ᱜ''' ᱨᱮ '''ᱽ''' ᱞᱟᱜᱟᱣ ᱞᱮᱠᱷᱟᱱ ᱟᱨᱦᱚᱸ ᱵᱷᱮᱜᱟᱨ ᱥᱟᱰᱮᱭᱟ᱾ '''ᱽ''' ᱵᱮᱜᱚᱨ ᱟᱨ '''ᱽ''' ᱥᱟᱶ ᱪᱮᱫ ᱞᱮᱠᱟ ᱥᱟᱰᱮ ᱠᱟᱱᱟ ᱚᱱᱟ ᱜᱮ ᱞᱟᱛᱟᱨ ᱨᱮ ᱮᱢ ᱮᱱᱟ᱾  

{| Class="wikitable sortable" 
! '''ᱽ''' ᱵᱮᱜᱚᱨ  
! '''ᱽ''' ᱥᱟᱶ  
|-  
| ᱚᱜ || ᱚᱜᱽ  
|-  
| ᱟᱜ || ᱟᱜᱽ  
|-  
| ᱤᱜ || ᱤᱜᱽ  
|-  
| ᱩᱜ || ᱩᱜᱽ  
|-  
| ᱮᱜ || ᱮᱜᱽ  
|- 
| ᱳᱜ || ᱳᱜᱽ  
|}

=='ᱜ' ᱞᱟᱜᱟᱣ ᱠᱟᱛᱮ ᱟᱹᱲᱟᱹ==

{| Class="wikitable sortable"
! '''ᱽ''' ᱵᱮᱜᱚᱨ  
! ᱵᱮᱣᱦᱟᱨ  
! '''ᱽ''' ᱥᱟᱶ   
! ᱵᱮᱣᱦᱟᱨ   
|- 
| ᱢᱚᱜ || ᱫᱟᱠᱟ ᱮ'''ᱢᱚᱜ''' ᱢᱮ || ᱢᱚᱜᱽ || '''ᱢᱚᱜᱽ''' ᱟᱹᱜᱩᱭ ᱢᱮᱥᱮ  
|- 
| ᱢᱟᱜ || ᱫᱟᱨᱮ ᱚᱠᱚᱭ ᱮ '''ᱢᱟᱜ''' ᱠᱮᱜ-ᱟ || ᱢᱟᱜᱽ || ᱱᱚᱶᱟ ᱫᱚ '''ᱢᱟᱜᱽ''' ᱵᱚᱸᱜᱟ ᱠᱟᱱᱟ  
|-  
| ᱞᱤᱜ || ᱩᱞ ᱵᱤ'''ᱞᱤᱜ''' ᱠᱟᱱᱟ || ᱞᱤᱜᱽ || '''ᱞᱤᱜᱽ''' ᱢᱮᱪ ᱨᱮ ᱵᱷᱟᱨᱚᱛ ᱮ ᱦᱟᱨᱟᱣ ᱮᱱᱟ 
|- 
| ᱡᱩᱜ || ᱱᱚᱛᱮ ᱦᱤ'''ᱡᱩᱜ''' ᱢᱮ || ᱡᱩᱜᱽ || ᱱᱚᱶᱟ ᱫᱚ ᱪᱮᱫ '''ᱡᱩᱜᱽ''' ᱥᱮᱴᱮᱨ ᱮᱱᱟ ? 
|- 
| ᱞᱮᱜ || ᱫᱟᱜ '''ᱞᱮᱜ''' ᱠᱟᱱᱟ || ᱞᱮᱜᱽ || ᱤᱝᱞᱤᱥ ᱛᱮ ᱡᱟᱸᱜᱟ ᱫᱚ '''ᱞᱮᱜᱽ''' ᱠᱚ ᱢᱮᱛᱟᱜ-ᱟ  
|}

==ᱟᱨᱦᱚᱸ ᱧᱮᱞ ᱢᱮ==

* https://incubator.wikimedia.org/wiki/Wp/sat/%E1%B1%9A%E1%B1%9E%E1%B1%AA%E1%B1%A4%E1%B1%A0%E1%B1%A4

==ᱵᱟᱦᱨᱮ ᱡᱚᱱᱚᱲ==

* https://en.m.wikipedia.org/wiki/Ol_Chiki_script


[[ᱛᱷᱚᱠ:ᱚᱞᱪᱤᱠᱤ]]
[[ᱛᱷᱚᱠ:ᱠᱮᱪᱮᱫ ᱟᱲᱟᱝ]]
