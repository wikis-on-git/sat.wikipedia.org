{{ᱦᱩᱰᱤᱧ|Raghunath Murmu}}
{| class="wikitable floatright" style="width: 100px"
|-
! colspan="2" | <gallery widths="365" heights="480">
File:Raghunath Murmu.JPG
</gallery>
|-
! ᱧᱩᱛᱩᱢ        || ᱨᱟᱹᱜᱷᱩᱱᱟᱛ ᱢᱩᱨᱢᱩ
|-
| ᱡᱟᱱᱟᱢ ᱢᱟᱹᱦᱤᱛ       || ᱐᱕/᱐᱕/᱑᱙᱐᱕
|-
| ᱡᱟᱱᱟᱢ ᱴᱷᱟᱶ      || ᱢᱚᱭᱩᱨᱵᱷᱚᱸᱡᱽ, ᱳᱰᱤᱥᱟ, ᱥᱤᱧᱚᱛ
|-
| ᱜᱩᱨ ᱢᱟᱹᱦᱤᱛ       || ᱐᱑/᱐᱒/᱑᱙᱘᱒
|-
| ᱠᱟᱹᱢᱤ      || ᱢᱟᱪᱮᱛ ᱟᱨ ᱚᱱᱚᱞᱤᱭᱟᱹ
|-
| ᱡᱟᱹᱛᱤᱭᱟᱹᱨᱤ      || ᱵᱷᱟᱨᱚᱛᱤᱭᱟᱹ
|-
| ᱧᱩᱛᱩᱢᱟᱱ ᱠᱟᱹᱢᱤ     ||[[ᱚᱞ ᱪᱤᱠᱤ]] ᱥᱤᱨᱤᱡᱽ
|-
| ᱢᱟᱹᱱ ᱥᱟᱨᱦᱟᱣ         || ᱜᱩᱨᱩ ᱜᱚᱢᱠᱮ ᱟᱨ ᱯᱚᱸᱰᱮᱛ
|-
|}

'''ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ''', ᱡᱟᱸᱦᱟᱸᱭ ᱫᱚ ᱚᱞ ᱪᱤᱠᱤ ᱪᱤᱭᱟᱹ ᱞᱮᱫᱟᱭ᱾ ᱵᱷᱟᱨᱚᱛ ᱫᱤᱥᱟᱹᱢ ᱨᱮᱱᱟᱜ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱡᱤᱞᱟᱨᱮᱭᱟᱜ ᱨᱟᱭᱨᱟᱝᱯᱩᱨ ᱩᱯᱳᱡᱤᱞᱟᱨᱮᱭᱟᱜ ᱰᱟᱸᱰᱵᱩᱥ ᱟᱛᱳᱨᱮ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱑᱙᱐᱕ ᱥᱟᱞᱨᱮᱱᱟᱜ ᱤᱝᱨᱮᱡᱤ ᱢᱮ ᱪᱟᱱᱫᱚ ᱨᱮᱱᱟᱜ ᱢᱚᱬᱮ ᱢᱟ.ᱦᱤᱛ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱟᱫᱚ ᱩᱱ ᱦᱤᱞᱚᱜ ᱫᱚ ᱵᱟᱹᱭᱥᱟᱹᱠᱷ ᱠᱩᱱᱟ.ᱢᱤ ᱛᱟᱸᱦᱮ ᱠᱟᱱᱟ, ᱚᱱᱟᱛᱮᱜᱮ ᱩᱱᱤᱭᱟᱜ ᱡᱟᱱᱟᱢ ᱢᱟᱦᱟ ᱫᱤᱱ ᱫᱚ ᱵᱟᱹᱭᱥᱟᱹᱠ ᱠᱩᱱᱟᱹᱢᱤ ᱨᱮᱜᱮᱵᱚ ᱢᱟᱱᱟᱣᱟ᱾ ᱠᱟᱹᱢᱤ ᱠᱟᱡᱽ ᱨᱮᱫᱚ ᱩᱱᱤᱫᱚ ᱦᱟᱭ ᱤᱥᱠᱩᱞᱨᱮᱱ ᱢᱟᱪᱮᱛ ᱮ ᱛᱟᱸᱦᱮᱠᱟᱱᱟ᱾ 

ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱᱟᱜ ᱪᱤᱠᱤ ᱵᱟᱝ ᱛᱟᱸᱦᱮᱠᱟᱱᱛᱮ ᱢᱤᱫ  ᱡᱚᱠᱷᱚᱡ ᱵᱟᱝᱞᱟ, ᱫᱮᱵᱷᱱᱟᱜᱨᱤ, ᱨᱳᱢᱟᱱ, ᱩᱲᱤᱭᱟ ᱪᱤᱠᱤ ᱛᱮᱜᱮᱠᱚ ᱚᱞᱮᱫ ᱛᱟᱸᱦᱮᱱᱟ᱾ ᱚᱱᱟ ᱠᱷᱟᱹᱛᱤᱨᱛᱮ ᱥᱟᱱᱛᱟᱲᱤ ᱥᱟᱶᱦᱮᱫ  ᱵᱟᱝ ᱞᱟᱦᱟᱜ ᱠᱟᱱ ᱛᱟᱦᱮᱸᱠᱟᱱᱟ ᱟᱨ ᱟᱭᱢᱟ ᱪᱤᱠᱤᱛᱮ ᱚᱞᱚᱜ ᱠᱷᱟᱹᱛᱤᱨ ᱪᱷᱟᱢ ᱪᱷᱟᱹᱛᱩᱨ ᱚᱵᱚᱥᱛᱷᱟ ᱛᱟᱸᱦᱮᱠᱟᱱᱟ᱾ ᱮᱴᱟᱜ ᱪᱤᱠᱤ ᱛᱮ ᱥᱟᱱᱛᱟᱲᱤ ᱚᱞᱚᱜ ᱠᱟᱨᱚᱱᱛᱮ ᱯᱩᱥᱴᱟᱹᱣ ᱛᱮᱸᱦᱚ ᱵᱟᱝ ᱚᱞᱚᱜ ᱠᱟᱱ ᱛᱟᱸᱦᱮ ᱠᱟᱱᱟ᱾ ᱚᱱᱟᱠᱚ ᱫᱤᱥᱟᱹ ᱠᱟᱛᱮᱡ ᱜᱮ ᱱᱚᱣᱟ ᱫᱷᱟᱹᱨᱛᱤ ᱠᱷᱚᱡᱜᱮ ᱩᱱᱤᱫᱚ ᱤᱝᱨᱮᱡᱤ ᱑᱙᱒᱕ ᱥᱮᱨᱢᱟᱨᱮ ᱚᱞ ᱪᱤᱠᱤ ᱪᱤᱭᱟᱹ ᱠᱮᱫᱟ᱾ ᱚᱞᱚᱜ ᱵᱚᱸᱜᱟ ᱵᱤᱫᱩ ᱪᱟᱸᱫᱟᱱ ᱩᱭᱦᱟᱹᱨᱛᱮ ᱚᱞ ᱪᱤᱠᱤ ᱥᱤᱨᱡᱟ.ᱣ  ᱟᱠᱟᱫ-ᱟ  ᱢᱮᱱᱛᱮᱭ ᱞᱟᱹᱭ ᱟᱠᱟᱫ ᱟᱭ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ᱾ ᱢᱤᱫ ᱥᱟᱭ ᱜᱮᱞ ᱢᱚᱬᱮ ᱪᱮᱛᱟᱱ ᱯᱚᱛᱚᱵ ᱠᱚᱭ ᱚᱞ ᱟᱠᱟᱫᱟ ᱨᱟᱹᱜᱷᱩᱱᱟᱛ ᱢᱩᱨᱢᱩ᱾ ᱢᱚᱭᱩᱨᱵᱷᱚᱸᱡ ᱢᱚᱦᱟᱥᱚᱵᱷᱟᱨᱮ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱫᱚ ᱜᱩᱨᱩ ᱜᱚᱢᱠᱮ ᱩᱯᱟᱹᱫᱷᱤ ᱦᱚᱸᱭ ᱧᱟᱢ ᱞᱮᱫ-ᱟ᱾ ᱡᱷᱟᱲᱠᱷᱚᱸᱰ ᱨᱮᱭᱟᱜ ᱨᱟᱸᱪᱤ ᱤᱩᱱᱤᱵᱷᱟᱨᱥᱤᱴᱤ ᱠᱷᱚᱱ ᱰᱚᱠᱴᱚᱨ ᱚᱯᱷ ᱞᱤᱴᱟᱨᱮᱪᱟᱨ ᱩᱯᱟᱹᱫᱷᱤ ᱦᱚᱸᱠᱚ ᱮᱢ ᱟᱠᱟᱣ ᱟᱫᱮᱭᱟ᱾ ᱥᱟᱱᱛᱟᱲ ᱥᱚᱢᱟᱡᱽ ᱨᱮᱱ ᱡᱚᱛᱚ ᱠᱷᱚᱱ ᱢᱟᱨᱟᱝ ᱜᱩᱨᱩ ᱢᱮᱱᱛᱮ ᱩᱱᱤᱫᱚᱠᱚ ᱢᱟᱱᱟᱣ ᱮᱭᱟ᱾ ᱜᱩᱨᱩ ᱜᱚᱢᱠᱮ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱤᱝᱨᱮᱡᱤ ᱑᱙᱘᱒ ᱥᱮᱨᱢᱟ ᱨᱮᱱᱟᱜ ᱑ ᱯᱷᱮᱵᱨᱩᱟᱨᱤ ᱨᱮᱭ ᱵᱚᱸᱜᱟ ᱛᱟᱞᱟᱭᱮᱱᱟ᱾

==ᱵᱟᱨᱦᱮ ᱡᱚᱱᱚᱲ==

*https://www.youtube.com/watch?v=Zn5PjO7c7t4 |title=Pandit Raghunath Murmu & OlChiki Script

*https://www.youtube.com/watch?v=YYhBovP_hzo |title=Pandit Raghunath Murmu Documentary 

*http://wesanthals.tripod.com/id45.html

 
[[ᱛᱷᱚᱠ:ᱥᱟᱱᱛᱟᱞᱤ ᱪᱤᱠᱤ]]
[[ᱛᱷᱚᱠ:ᱡᱤᱭᱳᱱ ᱚᱞ]]
