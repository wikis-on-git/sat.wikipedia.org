
{| class="wikitable floatright" style="width: 100px"
|-
! colspan="2" | <gallery widths="365" heights="480">
File:Raghunath Murmu.JPG
</gallery>
|-
! ᱧᱩᱛᱩᱢ        || ᱨᱟᱹᱜᱷᱩᱱᱟᱛ ᱢᱩᱨᱢᱩ
|-
| ᱡᱟᱱᱟᱢ ᱢᱟᱹᱦᱤᱛ       || ᱐᱕/᱐᱕/᱑᱙᱐᱕
|-
| ᱡᱟᱱᱟᱢ ᱴᱷᱟᱶ      || ᱢᱚᱭᱩᱨᱵᱷᱚᱸᱡᱽ, ᱳᱰᱤᱥᱟ, ᱥᱤᱧᱚᱛ
|-
| ᱜᱩᱨ ᱢᱟᱹᱦᱤᱛ       || ᱐᱑/᱐᱒/᱑᱙᱘᱒
|-
| ᱠᱟᱹᱢᱤ      || ᱢᱟᱪᱮᱫ ᱟᱨ ᱚᱱᱚᱞᱤᱭᱟᱹ
|-
| ᱡᱟᱹᱛᱤᱭᱟᱹᱨᱤ      || ᱵᱷᱟᱨᱚᱛᱤᱭᱟᱹ
|-
| ᱧᱩᱛᱩᱢᱟᱱ ᱠᱟᱹᱢᱤ     ||[[ᱚᱞ ᱪᱤᱠᱤ]] ᱥᱤᱨᱤᱡᱽ
|-
| ᱢᱟᱹᱱ ᱥᱟᱨᱦᱟᱣ         || ᱜᱩᱨᱩ ᱜᱚᱢᱠᱮ ᱟᱨ ᱯᱚᱸᱰᱮᱛ
|-
|}

'''ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ''', ᱡᱟᱸᱦᱟᱸᱭ ᱫᱚ ᱚᱞ ᱪᱤᱠᱤ ᱪᱤᱭᱟᱹ ᱞᱮᱫᱟᱭ᱾ ᱵᱷᱟᱨᱚᱛ ᱫᱤᱥᱟᱹᱢ ᱨᱮᱱᱟᱜ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱡᱤᱞᱟᱨᱮᱭᱟᱜ ᱨᱟᱭᱨᱟᱝᱯᱩᱨ ᱩᱯᱳᱡᱤᱞᱟᱨᱮᱭᱟᱜ ᱰᱟᱸᱰᱵᱩᱥ ᱟᱛᱳᱨᱮ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱑᱙᱐᱕ ᱥᱟᱞᱨᱮᱱᱟᱜ ᱤᱝᱨᱮᱡᱤ ᱢᱮ ᱢᱟᱥᱨᱮᱱᱟᱜ ᱢᱚᱸᱲᱮ ᱢᱟᱦᱟᱨᱮᱭ ᱡᱟᱱᱟᱢᱞᱮᱱᱟ ᱾ ᱟᱫᱚ ᱩᱱ ᱦᱤᱞᱟᱹᱜ ᱫᱚ ᱵᱟᱹᱭᱥᱟᱹᱠᱷ ᱠᱩᱱᱟᱢᱤ ᱛᱟᱸᱦᱮᱠᱟᱱᱟ, ᱚᱱᱟᱛᱮᱜᱮ ᱩᱱᱤᱭᱟᱜ ᱡᱟᱱᱟᱢ ᱢᱟᱦᱟ ᱫᱤᱱ ᱫᱚ ᱵᱟᱹᱭᱥᱟᱹᱠ ᱠᱩᱱᱟᱹᱢᱤ ᱨᱮᱜᱮᱠᱩ ᱢᱟᱱᱟᱣᱟ᱾ ᱠᱟᱹᱢᱤ ᱠᱟᱡᱽ ᱨᱮᱫᱚ ᱩᱱᱤᱫᱚ ᱦᱟᱭ ᱤᱥᱠᱩᱞᱨᱮᱱ ᱢᱟᱪᱮᱛ ᱮ ᱛᱟᱸᱦᱮᱠᱟᱱᱟ᱾ 

ᱥᱟᱱᱛᱟᱲᱤ ᱯᱟᱹᱨᱥᱤ ᱨᱮᱱᱟᱜ ᱪᱤᱠᱤ ᱵᱟᱝ ᱛᱟᱸᱦᱮᱠᱟᱱᱛᱮ ᱢᱤᱛ ᱡᱚᱠᱷᱚᱡ ᱵᱟᱝᱞᱟ, ᱫᱮᱵᱷᱱᱟᱜᱨᱤ, ᱨᱳᱢᱟᱱ, ᱩᱲᱤᱭᱟ ᱪᱤᱠᱤ ᱛᱮᱜᱮᱠᱩ ᱚᱞᱮᱛ ᱛᱟᱸᱦᱮᱱᱟ᱾ ᱚᱱᱟ ᱠᱷᱟᱹᱛᱤᱨᱛᱮ ᱥᱟᱱᱛᱟᱞᱤ ᱥᱟᱦᱤᱛᱛᱚ ᱵᱟᱝ ᱞᱟᱦᱟᱜ ᱠᱟᱱ ᱛᱟᱦᱮᱱᱟ ᱟᱨ ᱟᱭᱢᱟ ᱪᱤᱠᱤᱛᱮ ᱚᱞᱚᱜ ᱠᱷᱟᱹᱛᱤᱨ ᱪᱷᱟᱢ ᱪᱷᱟᱹᱛᱩᱨ ᱚᱵᱚᱥᱛᱷᱟ ᱛᱟᱸᱦᱮᱠᱟᱱᱟ᱾ ᱮᱴᱟᱜ ᱪᱤᱠᱤ ᱛᱮ ᱥᱟᱱᱛᱟᱞᱤ ᱚᱞᱚᱜ ᱠᱟᱨᱚᱱᱛᱮ ᱯᱩᱥᱴᱟᱹᱣ ᱛᱮᱸᱦᱚ ᱵᱟᱝ ᱚᱞᱚᱜ ᱠᱟᱱ ᱛᱟᱸᱦᱮᱱᱟ᱾ ᱚᱱᱟᱠᱩ ᱫᱤᱥᱟᱹ ᱠᱟᱛᱮᱡ ᱜᱮ ᱱᱚᱭᱟ ᱫᱷᱟᱹᱨᱛᱤ ᱠᱷᱚᱡᱜᱮ ᱩᱱᱤᱫᱚ ᱤᱝᱨᱮᱡᱤ ᱑᱙᱒᱕ ᱥᱮᱨᱢᱟᱨᱮ ᱚᱞ ᱪᱤᱠᱤᱭ ᱪᱤᱭᱟᱹ ᱠᱮᱫᱟ᱾ ᱚᱞᱚᱜ ᱵᱚᱸᱜᱟ ᱵᱤᱫᱩ ᱪᱟᱸᱫᱟᱱ ᱩᱭᱦᱟᱹᱨᱛᱮ ᱚᱞ ᱪᱤᱠᱤᱭ ᱪᱤᱭᱟᱹ ᱫᱟᱨᱮᱣ ᱠᱟᱱᱟ ᱢᱮᱱᱛᱮᱭ ᱞᱟᱹᱭ ᱟᱠᱟᱫᱟ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ᱾ ᱢᱤᱛ ᱥᱟᱭ ᱜᱮᱞ ᱢᱚᱸᱲᱮ ᱪᱮᱛᱟᱱ ᱯᱚᱛᱚᱵ ᱠᱩᱭ ᱚᱞ ᱟᱠᱟᱫᱟ ᱨᱟᱹᱜᱷᱩᱱᱟᱛ ᱢᱩᱨᱢᱩ᱾ ᱢᱚᱭᱩᱨᱵᱷᱚᱸᱡ ᱢᱚᱦᱟᱥᱚᱵᱷᱟᱨᱮ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱫᱚ ᱜᱩᱨᱩ ᱜᱚᱢᱠᱮ ᱩᱯᱟᱹᱫᱷᱤ ᱦᱚᱸᱭ ᱧᱟᱢ ᱞᱮᱫᱟ᱾ ᱡᱷᱟᱲᱠᱷᱚᱸᱰ ᱨᱮᱭᱟᱜ ᱨᱟᱸᱪᱤ ᱤᱩᱱᱤᱵᱷᱟᱨᱥᱤᱴᱤ ᱠᱷᱚᱱ ᱰᱚᱠᱴᱚᱨ ᱚᱵ ᱞᱤᱴᱟᱨᱮᱪᱟᱨ ᱩᱯᱟᱹᱫᱷᱤ ᱦᱚᱸᱠᱩ ᱮᱢᱟᱣᱫᱮᱭᱟ᱾ ᱥᱟᱱᱛᱟᱲ ᱥᱚᱢᱟᱡᱨᱮᱱ ᱡᱚᱛᱚ ᱠᱷᱚᱱ ᱢᱟᱨᱟᱝ ᱜᱩᱨᱩ ᱢᱮᱱᱛᱮ ᱩᱱᱤᱫᱚᱠᱩ ᱢᱟᱱᱟᱣᱭᱮᱟᱜ᱾ ᱜᱩᱨᱩ ᱜᱚᱢᱠᱮ ᱯᱚᱸᱰᱮᱛ ᱨᱟᱹᱜᱷᱩᱱᱟᱛ ᱢᱩᱨᱢᱩ ᱤᱝᱨᱮᱡᱤ ᱑᱙᱘᱒ ᱥᱮᱨᱢᱟ ᱨᱮᱱᱟᱜ ᱑ ᱯᱷᱮᱵᱨᱩᱟᱨᱭ ᱛᱟᱹᱨᱤᱠᱷᱮᱭ ᱵᱚᱸᱜᱟ ᱛᱟᱞᱟᱭᱮᱱᱟ᱾
==ᱵᱟᱨᱦᱮ ᱡᱚᱱᱚᱲ==

*https://www.youtube.com/watch?v=Zn5PjO7c7t4 |title=Pandit Raghunath Murmu & OlChiki Script

*https://www.youtube.com/watch?v=YYhBovP_hzo |title=Pandit Raghunath Murmu Documentary 

*http://wesanthals.tripod.com/id45.html

 
[[ᱛᱷᱚᱠ:ᱥᱟᱱᱛᱟᱞᱤ ᱪᱤᱠᱤ]]
[[ᱛᱷᱚᱠ:ᱡᱤᱭᱳᱱ ᱚᱞ]]
