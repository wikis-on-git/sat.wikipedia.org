'''ᱜᱷᱟᱴᱥᱤᱞᱟᱹ''' [[ᱡᱷᱟᱨᱠᱷᱚᱸᱰ]] ᱨᱮ [[ᱡᱟᱢᱥᱮᱫᱽᱯᱩᱨ]] ᱴᱷᱮᱱ ᱢᱮᱱᱟᱜ ᱢᱤᱫ ᱦᱩᱰᱤᱧ ᱥᱚᱦᱚᱨ ᱠᱟᱱᱟ ᱟᱫᱚ ᱟᱡᱟᱜ ᱤᱭᱩᱨᱮᱱᱤᱭᱚᱢ, ᱛᱟᱸᱵᱟ ᱟᱨ ᱢᱟᱭᱱᱤᱡᱽ ᱨᱮᱱᱟᱜ ᱠᱷᱟᱫᱟᱱ ᱛᱮ ᱯᱷᱮᱢᱚᱥ ᱟᱠᱟᱱᱟ ᱾ ᱱᱚᱣᱟ ᱴᱷᱟᱶ ᱨᱮ [[ᱥᱤᱧᱚᱛᱤᱭᱟᱹ ᱤᱭᱩᱨᱮᱱᱤᱭᱚᱢ ᱱᱤᱜᱚᱢ]] ᱨᱮᱱᱟᱜ ᱠᱟᱹᱨᱠᱷᱟᱱᱟ ᱢᱮᱱᱟᱜ ᱟ ᱟᱫᱚ ᱯᱩᱨᱮ ᱫᱤᱥᱚᱢ ᱡᱟᱠᱟᱛ ᱨᱮ ᱞᱟᱜᱤᱫ ᱤᱭᱩᱨᱮᱱᱤᱭᱚᱢ ᱨᱮᱭᱟᱜ ᱫᱚᱨᱠᱟᱨ ᱯᱩᱨᱮ ᱤᱡ ᱟ ᱾

==ᱦᱚᱲ ᱮᱞᱮᱞ==
[[ᱥᱤᱧᱚᱛ]] ᱨᱮᱱᱟᱜ ᱒᱐᱑᱑ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱞᱟ ᱛᱮ, ᱜᱷᱟᱴᱥᱤᱞᱟᱹ ᱨᱮᱱᱟᱜ ᱥᱚᱦᱚᱨ ᱦᱚᱲ ᱮᱞᱮᱞ ᱑᱒᱙,᱙᱐᱕ ᱜᱟᱱ ᱢᱮᱱᱟᱜ ᱠᱚᱣᱟ ᱟᱨ ᱫᱮᱦᱟᱛ ᱦᱚᱲ ᱮᱞᱮᱞ ᱘᱙,᱒᱘᱑ ᱜᱟᱱ ᱢᱮᱱᱟᱜ ᱠᱚᱣᱟ ᱾  ᱟᱫᱚ 53% [[ᱠᱚᱲᱟ]] ᱟᱨ 47% [[ᱛᱤᱨᱞᱟᱹ]] ᱢᱮᱱᱟᱜ ᱠᱚᱣᱟ ᱾ ᱜᱷᱟᱴᱥᱤᱞᱟᱹ ᱨᱮᱱᱟᱜ [[ᱥᱮᱪᱮᱫ]] 73% ᱢᱮᱱᱟᱜ ᱡᱚᱠᱷᱚᱱ ᱥᱤᱧᱚᱛ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱥᱮᱪᱮᱫ ᱼ 59.5% ᱠᱷᱚᱱ ᱫᱚᱠᱚ ᱵᱟᱲᱛᱤ ᱢᱮᱱᱟᱜ ᱠᱚᱣᱟ ᱾ ᱥᱮᱪᱮᱫ ᱦᱚᱲ ᱮᱞᱮᱞ ᱨᱮ ᱠᱚᱲᱟ ᱟᱜ ᱥᱮᱪᱮᱫ 79% ᱟᱨ [[ᱛᱤᱨᱞᱟᱹ]] ᱟᱜ ᱥᱮᱪᱮᱫ 65% ᱢᱮᱱᱟᱜ ᱠᱚᱣᱟ ᱾ ᱜᱷᱟᱴᱥᱤᱞᱟᱹ ᱨᱮᱱᱟᱜ ᱦᱚᱲ ᱮᱞᱮᱞ 11% ᱛᱩᱨᱩᱭ ᱥᱟᱞ ᱠᱷᱚᱱ ᱠᱚᱢ ᱵᱚᱪᱷᱚᱨ ᱠᱚ ᱢᱮᱱᱟᱜ ᱠᱚᱣᱟ ᱾

==ᱯᱟᱨᱥᱤ==
ᱜᱷᱟᱴᱥᱤᱞᱟᱹ ᱢᱩᱲ ᱨᱩᱯ ᱠᱷᱚᱱ ᱡᱷᱟᱨᱠᱷᱚᱸᱰ ᱟᱨ ᱯᱟᱪᱷᱮ ᱵᱮᱸᱜᱚᱞ ᱥᱤᱢᱟᱹ ᱨᱮ ᱢᱮᱱᱟᱜ ᱾ ᱚᱱᱟᱞᱟᱜᱤᱫ ᱢᱩᱲ ᱨᱩᱯ ᱠᱷᱚᱱ ᱨᱚᱲ ᱞᱟᱜᱤᱫ ᱯᱟᱨᱥᱤ ᱫᱚ ᱥᱟᱱᱛᱟᱲᱤ, ᱠᱩᱲᱢᱟᱞᱤ,ᱵᱟᱸᱜᱟᱞᱤ, ᱦᱚ, ᱟᱨ ᱦᱤᱱᱫᱤ ᱯᱟᱨᱥᱤ ᱢᱮᱱᱟᱜᱼᱟ ᱾ ᱟᱨᱦᱚᱸ ᱮᱴᱟᱜ ᱯᱟᱨᱥᱤ ᱛᱮᱦᱚᱸ ᱠᱚ ᱨᱚᱲᱟ ᱾
