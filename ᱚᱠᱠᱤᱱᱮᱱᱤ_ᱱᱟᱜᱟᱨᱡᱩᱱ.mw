'''ᱚᱠᱠᱤᱱᱮᱱᱤ ᱱᱟᱜᱟᱨᱡᱩᱱ''' ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱯᱷᱤᱞᱢ ᱨᱤᱱᱤᱡ ᱢᱤᱫ ᱯᱟᱯᱟᱴᱤᱭᱟᱹ (actor), ᱯᱨᱚᱰᱩᱥᱚᱨ (producer) ᱟᱨ ᱴᱤᱵᱷᱤ ᱨᱤᱯᱨᱮᱥᱮᱱᱴᱮᱴᱤᱵᱽ (representative) ᱠᱟᱱᱟᱭ ᱾ ᱱᱡᱩᱭ ᱫᱚ ᱵᱟᱹᱲᱛᱤ ᱠᱟᱛᱮ ᱛᱮᱞᱩᱜᱩ ᱯᱷᱤᱞᱢ ᱨᱮ ᱠᱟᱹᱢᱤ ᱟᱠᱟᱫᱼᱟᱭ ᱾ ᱢᱮᱱᱠᱷᱟᱱ ᱱᱤᱛ ᱦᱟᱹᱵᱤᱡ ᱩᱱᱤ ᱫᱚ ᱙᱐ ᱜᱚᱴᱟᱝ ᱠᱷᱚᱱ ᱵᱟᱹᱲᱛᱤ ᱦᱤᱱᱫᱤ, ᱛᱟᱢᱤᱞ ᱟᱨ ᱛᱮᱞᱩᱜᱩ ᱯᱷᱤᱞᱢ ᱨᱮ ᱠᱟᱹᱢᱤ ᱟᱠᱟᱫᱼᱟᱭ ᱾ ᱩᱱᱤ ᱫᱚ ᱙ ᱜᱚᱴᱟᱝ ᱯᱚᱱᱚᱛ ᱱᱚᱱᱫᱤ ᱥᱤᱨᱯᱷᱟᱹ, ᱓ ᱜᱚᱴᱟᱝ ᱠᱚᱧᱮ ᱯᱷᱤᱞᱢᱯᱷᱮᱭᱟᱨ ᱥᱤᱨᱯᱷᱟᱹ ᱟᱨ ᱢᱤᱫᱴᱟᱝ ᱡᱟᱹᱛᱤᱭᱟᱹᱨᱤ ᱯᱷᱤᱞᱢ ᱯᱷᱮᱭᱟᱨ ᱟᱣᱟᱨ ᱮ ᱧᱟᱢ ᱟᱠᱟᱫᱼᱟ ᱾ ᱑᱙᱙᱖ ᱨᱮ ᱩᱪᱷᱟᱹᱱ ᱞᱮᱱ ᱱᱟᱜᱟᱨᱡᱩᱱᱟᱜ ᱯᱨᱚᱰᱚᱠᱥᱚᱱ ᱦᱚᱛᱮᱛᱮ ᱵᱮᱱᱟᱣ ᱞᱮᱱ '''ᱱᱮᱱᱱᱮ ᱯᱮᱞᱞᱟᱫᱟᱛᱟ''' ᱯᱷᱤᱞᱢ ᱫᱚ ᱚᱱᱟ ᱥᱮᱨᱢᱟ ᱨᱮᱱᱟᱜ ᱥᱚᱨᱮᱥ ᱛᱮᱞᱩᱜᱩ ᱯᱷᱤᱞᱢ ᱞᱮᱠᱟᱛᱮ  ᱡᱟᱹᱛᱤᱭᱟᱹᱨᱤ ᱯᱷᱤᱞᱢ ᱥᱤᱨᱯᱷᱟᱹᱭ ᱧᱟᱢ ᱟᱠᱟᱫᱼᱟ ᱾ 

ᱱᱟᱜᱟᱨᱡᱩᱱ ᱫᱚ ᱑᱙᱘᱖ ᱨᱮ ᱵᱤᱠᱨᱚᱢ ᱯᱷᱤᱞ ᱦᱚᱛᱮᱛᱮ ᱴᱮᱞᱩᱜᱩ ᱯᱷᱤᱞᱢ ᱫᱩᱱᱤᱭᱟᱹ ᱨᱮ ᱵᱚᱞᱚ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱛᱟᱭᱚᱢ ᱑᱙᱘᱙ ᱨᱮ ᱢᱚᱬᱤᱨᱚᱛᱱᱚᱢ ᱭᱟᱭ ᱫᱤᱥᱟᱹᱫᱩᱜ ᱢᱤᱫ ᱨᱚᱢᱟᱱᱴᱤᱠ ᱯᱷᱤᱞᱢ '''ᱜᱤᱛᱟᱧᱡᱚᱞᱤ''' ᱨᱮ ᱠᱟᱹᱢᱤ ᱞᱮᱫᱼᱟᱭ, ᱡᱟᱦᱟᱸ ᱫᱚ ᱧᱮᱧᱮᱞᱤᱭᱟᱹ ᱠᱚ ᱟᱹᱰᱤ ᱛᱮᱫ ᱢᱚᱱᱮ ᱵᱷᱩᱞᱟᱹᱣ ᱞᱮᱫᱼᱟ ᱾ ᱱᱚᱶᱟ ᱯᱷᱤᱞᱢ ᱫᱚ ᱡᱟᱹᱛᱤᱭᱟᱹᱨᱤ ᱯᱷᱤᱞᱢ ᱥᱤᱨᱯᱷᱟᱹ ᱯᱟᱨᱟᱵᱽ ᱨᱮ ᱥᱚᱨᱮᱥ ᱯᱷᱤᱞᱢ ᱞᱮᱠᱟᱛᱮ ᱵᱟᱪᱷᱚᱱ ᱞᱮᱱᱟ ᱾ ᱚᱱᱟ ᱥᱮᱨᱢᱟ ᱜᱮ ᱱᱟᱜᱟᱨᱡᱩᱱ ᱨᱟᱢ ᱜᱚᱯᱟᱞ ᱵᱚᱨᱢᱟ ᱦᱟᱜ ᱫᱤᱥᱟᱹᱫᱩᱜ ᱛᱮ '''ᱥᱤᱵᱟ''' ᱯᱷᱤᱞᱢ ᱨᱮ ᱠᱟᱹᱢᱤ ᱞᱮᱫ ᱛᱟᱦᱮᱸᱫ, ᱟᱨ ᱚᱱᱟ ᱯᱷᱤᱞᱢ ᱑᱓ ᱟᱱᱟᱜ ᱡᱮᱡᱟᱹᱛᱤᱭᱟᱹᱨᱤ ᱥᱤᱧᱚᱛᱤᱭᱟᱹ ᱯᱷᱤᱞᱢ ᱯᱟᱨᱟᱵᱽ ᱨᱮ ᱩᱫᱩᱜ ᱥᱚᱫᱚᱨ ᱨᱮᱱᱟᱜ ᱫᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ<ref>{{cite web|url=http://iffi.nic.in/Dff2011/Frm13IIFAAward.aspx?PdfName=13IIFA.pdf|title=Directorate of Film Festival|publisher=}}</ref> ᱟᱨ ᱚᱱᱟ ᱯᱷᱤᱞᱢ ᱨᱮᱱᱟᱜ ᱦᱤᱱᱤᱫᱤ ᱨᱤᱢᱮᱠ ᱵᱮᱱᱟᱣ ᱠᱟᱛᱮ ᱑᱙᱙᱐ ᱨᱮ ᱦᱤᱱᱫᱤ ᱯᱷᱤᱞᱢ ᱡᱮᱜᱮᱛ ᱨᱮ ᱵᱚᱞᱚ ᱞᱮᱱ ᱛᱟᱦᱮᱸᱫ ᱾

==ᱡᱤᱭᱚᱱ ᱟᱨ ᱜᱷᱟᱨᱚᱡᱽ==
ᱚᱠᱠᱤᱱᱮᱱᱤ ᱱᱟᱜᱟᱨᱡᱩᱱ ᱫᱚ ᱒᱙ ᱚᱜᱚᱥᱴ ᱑᱙᱕᱙ ᱨᱮ ᱛᱟᱢᱤᱞᱱᱟᱰᱩ ᱨᱮᱱᱟᱜ ᱪᱮᱱᱱᱟᱭ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾<ref>{{cite web|url=http://www.greatandhra.com/viewnews.php?id=11066&cat=&scat=16|title='Prince' and 'King' add Kamma Flavour to Congress|work=greatandhra.com}}</ref> ᱟᱡ ᱵᱟᱵᱟ ᱫᱚ ᱛᱮᱞᱩᱜᱩ ᱯᱷᱤᱞᱢ ᱨᱤᱱᱤᱡ ᱧᱩᱛᱩᱢᱟᱱ ᱤᱯᱤᱞ '''ᱚᱠᱠᱤᱱᱮᱱᱤ ᱱᱟᱜᱮᱥᱚᱨ ᱨᱟᱣ''' ᱟᱨ ᱮᱜᱟᱛ  ᱫᱚ '''ᱚᱱᱱᱚᱯᱩᱨᱱᱟ ᱚᱠᱠᱤᱱᱮᱱᱟ''' ᱧᱩᱛᱩᱢᱟᱭ ᱛᱟᱦᱮᱸᱫ ᱾ ᱱᱚᱶᱟ ᱛᱟᱭᱚᱢ ᱟᱠᱚ ᱜᱷᱟᱨᱚᱡᱽ ᱫᱚ ᱦᱟᱭᱫᱽᱨᱟᱵᱟᱫᱽ ᱠᱚ ᱩᱪᱟᱹᱲ ᱞᱮᱱ ᱛᱟᱦᱮᱸᱫ, ᱡᱟᱦᱟᱸ ᱨᱮ ᱟᱡ ᱦᱟᱭᱽᱨᱟᱵᱟᱫᱽ ᱯᱚᱵᱽᱞᱤᱠ ᱟᱥᱲᱟ ᱟᱨ ᱞᱤᱴᱤᱞ ᱯᱷᱞᱟᱣᱟᱨ ᱡᱩᱱᱤᱭᱚᱨ ᱠᱚᱞᱮᱡᱽ ᱨᱮ ᱯᱟᱲᱦᱟᱣ ᱞᱮᱱ ᱛᱟᱦᱮᱸᱫ ᱾ ᱠᱚᱞᱮᱡᱽ ᱚᱯᱷ ᱤᱧᱡᱤᱱᱤᱭᱟᱹᱨ ᱠᱷᱚᱱ ᱢᱮᱠᱟᱱᱤᱠᱟ ᱨᱮ ᱥᱚᱱᱮᱨ ᱮ ᱥᱤᱫ ᱞᱮᱫ ᱛᱟᱦᱮᱸᱫ ᱾ ᱱᱟᱜᱟᱨᱡᱩᱱ ᱫᱚ ᱢᱤᱪᱤᱜᱟᱶ ᱡᱮᱜᱮᱛᱵᱤᱨᱫᱟᱹᱜᱟᱲ ᱠᱷᱚᱱ ᱚᱴᱚᱢᱚᱵᱟᱭᱤᱞ ᱢᱮᱠᱟᱱᱤᱠ ᱨᱮᱮ ᱢᱟᱥᱴᱚᱨ ᱰᱤᱜᱽᱨᱤ ᱦᱟᱹᱥᱤᱞ ᱞᱮᱫ ᱛᱟᱦᱮᱸᱫ ᱾<ref>{{cite news| url=http://spawnofmzone.blogspot.in/2009/09/know-your-foe-eastern-michigan-2009.html | location=Ypsilanti, MI|work=Eastern Michigan University newsletter| title=Know your Foe – Eastern Michigan 2009, famous alums, Indian actor Nagarjuna Akkineni|date=12 December 2016}}</ref><ref>{{cite news| url=http://articles.timesofindia.indiatimes.com/2010-07-11/news-interviews/28294835_1_telugu-superstar-bus-rides-discipline | work=The Times Of India | title=I chose life over Bollywood: Nagarjuna | date=12 December 2016}}</ref> ᱱᱟᱜᱟᱨᱡᱩᱱ ᱑᱙᱘᱔ ᱨᱮ ᱛᱮᱞᱩᱜᱩ ᱯᱷᱤᱞᱢ ᱨᱤᱱᱤᱡ ᱯᱟᱯᱟᱴᱤᱭᱟᱹ ᱵᱷᱮᱝᱠᱚᱴᱮᱥ ᱫᱚᱜᱩᱯᱚᱛᱤ ᱭᱤᱡ ᱢᱤᱥᱨᱟ '''ᱞᱚᱠᱥᱢᱤ ᱫᱚᱜᱩᱯᱚᱛᱤ''' ᱥᱟᱶ ᱛᱮ ᱵᱟᱯᱞᱟ ᱞᱮᱱ ᱛᱦᱮᱸᱫ, ᱢᱮᱱᱠᱷᱟᱱ ᱑᱙᱙᱐ ᱨᱮ ᱟᱹᱠᱤᱱᱟᱜ ᱵᱟᱯᱟᱜᱽ ᱦᱩ ᱞᱮᱱ ᱛᱟᱦᱮᱸᱫ ᱾  ᱟᱠᱤᱱᱤᱡ ᱢᱤᱫ ᱠᱚᱲᱟ ᱜᱤᱫᱽᱨᱟᱹ '''ᱚᱠᱠᱤᱱᱮᱱ ᱱᱟᱜᱽ ᱪᱚᱭᱛᱚᱱᱤᱭᱚ''' ᱢᱮᱱᱟᱭᱟ ᱾ ᱚᱱᱟ ᱛᱟᱭᱚᱢ ᱑᱙᱙᱒ ᱨᱮ ᱮᱠᱴᱨᱮᱥ '''ᱟᱢᱞᱟ ᱚᱠᱠᱤᱱᱮᱱᱤ''' ᱥᱟᱶ ᱵᱟᱯᱞᱟ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱩᱱᱠᱤᱱᱤᱡ ᱟᱨ ᱢᱤᱫ ᱠᱚᱲᱟ ᱜᱤᱫᱽᱨᱟᱹ ᱢᱮᱱᱟᱭᱟ '''ᱚᱠᱷᱤᱞ ᱚᱠᱠᱤᱱᱮᱱᱤ''' ᱾
