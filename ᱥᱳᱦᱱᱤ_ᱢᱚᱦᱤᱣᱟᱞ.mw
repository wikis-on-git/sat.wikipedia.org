'''ᱥᱳᱦᱱᱤ ᱢᱚᱦᱤᱣᱟᱞ ''' ᱟᱜ ᱠᱟᱛᱷᱟ ᱫᱚ ᱥᱤᱱᱫᱷᱤ ᱟᱨ ᱯᱚᱧᱡᱟᱵᱽ ᱨᱮᱱᱟᱜ ᱟᱹᱰᱤ ᱜᱮ ᱧᱩᱛᱩᱢᱟᱱ ᱦᱚᱲ ᱠᱟᱛᱷᱟ ᱠᱟᱱᱟ ᱾ <ref>{{cite book| title=Pain and grace:a study of two mystical writers of eighteenth-century Muslim India|author= Annemarie schimmel| publisher =Sang-E-Meel Publications| year=2003 }}</ref> ᱱᱚᱶᱟ ᱟᱹᱰᱤ ᱜᱮ ᱫᱩᱠᱟᱱ ᱫᱩᱯᱩᱞᱟᱹᱲ ᱠᱟᱛᱷᱟ ᱠᱟᱱᱟ ᱾

== ᱠᱟᱛᱷᱟ ==

ᱥᱳᱦᱱᱤ ᱫᱚ ᱥᱤᱱᱫᱷᱩ ᱱᱟᱹᱭ ᱠᱟᱛᱟ ᱨᱮ ᱛᱟᱦᱮᱸᱱᱤᱡ ᱠᱩᱝᱠᱟᱹᱞ ᱛᱩᱞᱟᱭᱤᱡ ᱦᱚᱯᱚᱱ ᱮᱨᱟᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱠᱩᱝᱠᱟᱹᱞ ᱦᱚᱛᱮᱛᱮ ᱵᱮᱱᱟᱣᱜ ᱠᱟᱱ ᱴᱷᱤᱞᱤ, ᱴᱩᱠᱩᱡ ᱥᱟᱯᱟᱵ ᱪᱮᱛᱟᱱ ᱨᱮ ᱪᱚᱨᱚᱠ ᱪᱮᱦᱨᱟ ᱪᱤᱛᱟᱹᱨ ᱮ ᱵᱮᱱᱟᱣ ᱛᱟᱦᱮᱸᱫ ᱾ ᱩᱡᱽᱵᱮᱠᱤᱥᱛᱟᱱ ᱨᱮ ᱢᱮᱱᱟᱜ ᱵᱩᱠᱷᱟᱨᱟ ᱨᱤᱱᱤᱡ ᱠᱤᱥᱟᱹᱬ ᱵᱮᱯᱟᱨᱤᱭᱟᱹ ᱤᱡᱡᱚᱛ ᱵᱮᱭᱜᱽ ᱛᱮ ᱵᱮᱯᱟᱨ ᱠᱷᱟᱹᱛᱤᱨ ᱥᱤᱧᱚᱛ ᱮ ᱦᱮᱡ ᱮᱱᱟ ᱾ ᱥᱳᱦᱱᱤ ᱥᱟᱶ ᱮ ᱧᱟᱯᱟᱢ ᱮᱱ ᱠᱷᱟᱱ ᱩᱱᱤ ᱫᱚ ᱟᱡᱟᱜ ᱪᱮᱦᱨᱟ ᱪᱤᱠᱟᱹᱬ ᱨᱮ ᱵᱷᱟᱹᱲᱩᱢᱵᱷᱟᱜ ᱛᱟᱦᱮᱸ ᱮᱱᱟ ᱾ ᱥᱳᱦᱱᱤ ᱧᱮᱧᱮᱞ ᱞᱟᱹᱜᱤᱫ ᱩᱱᱤ ᱫᱚ ᱫᱤᱱᱟᱹᱢ ᱦᱤᱞᱚᱜ ᱥᱚᱱᱟ ᱨᱮᱱᱟᱜ ᱠᱟᱹᱣᱰᱤ ᱛᱷᱟᱹᱭᱞᱟᱹᱜ ᱨᱮ ᱥᱟᱸᱵᱟᱣ ᱠᱟᱛᱮ ᱠᱩᱝᱠᱟᱹᱞ ᱴᱷᱮᱱ ᱮ ᱦᱤᱡᱩᱜ-ᱟ ᱟᱨ ᱴᱷᱤᱞᱤ ᱴᱩᱠᱩᱡ ᱠᱚᱭ ᱠᱤᱨᱤᱧᱟ ᱾ ᱥᱳᱦᱱᱤ ᱦᱚᱸ ᱩᱱᱤ ᱥᱮᱫ ᱮ ᱢᱩᱦᱤᱛ ᱪᱟᱞᱟᱣ ᱮᱱᱟ ᱾ ᱩᱱᱤ ᱫᱚ ᱥᱳᱦᱱᱤ ᱟᱡ ᱵᱟᱵᱟ ᱚᱲᱟᱜ ᱨᱮ ᱪᱟᱹᱠᱨᱤᱜ ᱮ ᱮᱛᱚᱦᱚᱵ ᱠᱮᱫ-ᱟ ᱾ ᱩᱱᱤ ᱫᱚ ᱢᱚᱦᱤᱣᱟᱞ ᱢᱮᱱᱛᱮ ᱠᱚ ᱧᱩᱛᱩᱢ ᱠᱮᱫᱮᱭᱟ ᱾ ᱪᱮᱫᱟᱜ ᱥᱮ ᱩᱱᱤ ᱫᱚ ᱠᱟᱰᱟᱭ ᱜᱩᱯᱤ ᱠᱚ ᱛᱟᱦᱮᱸᱫ ᱾ 

ᱛᱤᱱ ᱡᱚᱦᱚᱜ ᱩᱱᱠᱤᱱᱟᱜ ᱫᱩᱯᱩᱞᱟᱹᱲ ᱨᱮᱱᱟᱜ ᱠᱟᱛᱷᱟ ᱥᱩᱨ ᱥᱩᱯᱩᱨ ᱨᱮ ᱯᱟᱥᱱᱟᱣ ᱮᱱ ᱠᱷᱟᱱ ᱛᱩᱞᱟ ᱫᱚ ᱥᱳᱦᱱᱤ ᱵᱟᱝ ᱞᱟᱹᱭ ᱠᱟᱛᱮ ᱩᱱᱤᱭᱟᱜ ᱜᱚᱝ ᱢᱤᱫ ᱠᱩᱝᱠᱟᱹᱞ ᱥᱟᱶ ᱮ ᱛᱚᱨᱟᱣ ᱠᱟᱫ-ᱟ ᱾ ᱢᱚᱦᱤᱣᱟᱞ ᱟᱡᱟᱜ ᱚᱲᱟᱜ ᱫᱤᱥᱚᱢ ᱦᱤᱲᱤᱧ ᱠᱟᱛᱮ ᱯᱷᱚᱠᱤᱨ ᱮ ᱥᱟᱡᱟᱣ ᱮᱱᱟ ᱾ ᱤᱠᱷᱟᱹᱱ ᱵᱟᱱᱟ ᱦᱚᱲ ᱫᱩᱯᱩᱞᱟᱹᱲ ᱠᱤᱱ ᱧᱟᱯᱟᱢ ᱫᱚ ᱵᱟᱹᱠᱤᱱ ᱵᱟᱹᱜᱤ ᱞᱮᱫ ᱜᱮᱭᱟ ᱾ ᱫᱤᱱᱟᱹᱢ ᱦᱤᱞᱚᱜ ᱛᱤᱱ ᱡᱚᱦᱚᱜ ᱧᱤᱫᱟᱹ ᱯᱩᱨᱟᱹ ᱫᱩᱱᱟᱭᱟᱹᱭ ᱡᱟᱹᱯᱤᱫᱟ, ᱥᱳᱦᱱᱤ ᱱᱟᱹᱭ ᱨᱮᱱᱟᱜ ᱦᱟᱱᱟ ᱯᱟᱦᱴᱟ ᱢᱚᱦᱤᱣᱟᱞ ᱛᱟᱺᱜᱤ ᱨᱮᱭ ᱛᱟᱦᱮᱸᱱᱟ, ᱡᱟᱦᱟᱸᱭ ᱫᱚ ᱯᱟᱭᱨᱟ ᱠᱟᱛᱮ ᱟᱡ ᱴᱷᱮᱱ ᱮ ᱦᱤᱡᱩᱜ-ᱟ ᱾ ᱢᱚᱦᱤᱣᱟᱞ ᱮ ᱵᱮᱢᱟᱨ ᱞᱮᱱ ᱠᱷᱟᱱ ᱥᱳᱦᱱᱤ ᱫᱚ ᱢᱤᱫ ᱠᱮᱴᱮᱡ ᱥᱟᱫᱚᱢ ᱟᱜ ᱜᱚᱲᱚ ᱛᱮ ᱯᱟᱭᱨᱟ ᱠᱟᱛᱮ ᱩᱱᱤ ᱥᱟᱶ ᱧᱟᱯᱟᱢᱚᱜ ᱞᱟᱹᱜᱤᱫ ᱮ ᱥᱮᱴᱮᱨ ᱮᱱᱟ ᱾ ᱩᱱᱤᱭᱤᱡ ᱤᱨᱤᱞ ᱠᱩᱲᱤ ᱢᱤᱫ ᱫᱷᱟᱣ ᱫᱚ ᱩᱱᱤᱭ ᱧᱮᱞ ᱧᱟᱢ ᱠᱮᱫᱮᱭᱟ ᱮᱱᱠᱷᱟᱱ ᱩᱢᱤ ᱫᱚ ᱛᱟᱜᱽᱲᱟ ᱥᱟᱫᱚᱢ ᱴᱷᱟᱶ ᱨᱮ ᱞᱤᱪᱟᱹᱲ ᱥᱟᱫᱚᱢ ᱮ ᱫᱚᱦᱚ ᱠᱟᱫᱮᱭᱟ ᱾ ᱥᱳᱦᱱᱤ ᱥᱟᱫᱚᱢ ᱦᱚᱛᱮᱛᱮ ᱱᱟᱹᱭ ᱯᱟᱨᱚᱢᱚᱜ ᱮ ᱪᱷᱩᱴᱟᱹᱣ ᱮᱱ ᱠᱷᱟᱱ ᱩᱱᱤ ᱫᱚᱭ ᱩᱱᱩᱢ ᱮᱱᱟ ᱾ <ref>{{cite book |title=Pain and Grace: a Study of Two Mystical Writers of Eighteenth-Century Muslim India |author=Annemarie Schimmel |publisher=Sang-E-Meel Publications |year=2003}}</ref>
ᱢᱚᱦᱤᱣᱟᱞ ᱩᱱᱤ ᱫᱩᱜ ᱵᱟᱧᱪᱟᱣ ᱮ ᱞᱟᱹᱜᱤᱫ ᱱᱟᱹᱭ ᱨᱮᱭ ᱫᱚᱱ ᱠᱮᱫ-ᱟ, ᱮᱱᱠᱷᱟᱱ ᱜᱮ ᱩᱱᱤ ᱦᱚᱸᱭ ᱩᱱᱩᱢ ᱮᱱᱟ ᱾ ᱱᱚᱜ ᱚᱭ ᱱᱚᱝᱠᱟ ᱛᱮ ᱱᱚᱶᱟ ᱫᱩᱠᱷᱟᱹᱞᱤ ᱛᱮ ᱯᱮᱨᱮᱡ ᱟᱠᱟᱱ ᱫᱩᱯᱩᱞᱟᱹᱲ ᱠᱟᱹᱦᱱᱤ ᱫᱚ ᱡᱟᱭᱡᱩᱜᱽ ᱞᱟᱹᱜᱤᱫ ᱢᱩᱪᱟᱹᱫ ᱥᱟᱹᱨᱤ ᱮᱱᱟ ᱾

== ᱵᱟᱦᱨᱮ ᱡᱚᱱᱚᱲ ==
* [http://web.archive.org/web/20091026223751/http://geocities.com/thebhittai/lateef29.html Sohni & Mehar - The Poetry of Shah] (Translated by [[Elsa Kazi]])
* [https://web.archive.org/web/20111015105848/http://museindia.com/focuscontent.asp?issid=39&id=2815 Suhini- Mehar(Sohini-Mahival )]
* [http://www.sindhiadabiboard.org/catalogue/Folk_Litrature/Book38/Book_page1.html Suhni Mehar in Sindhi]
* [http://bhurgri.com/bhurgri/sd_shah_sohni.php Sur Suhni in Shah Jo Risalo]
* [https://web.archive.org/web/20091026223751/http://geocities.com/thebhittai/lateef29.html Sohni & Mehar - The Poetry of Shah] (Translated by [[Elsa Kazi]])
