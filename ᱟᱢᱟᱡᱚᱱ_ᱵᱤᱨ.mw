'''ᱟᱢᱟᱡᱚᱱ ᱵᱤᱨ''' ᱟᱢᱟᱡᱚᱱ ᱵᱤᱨ ᱧᱩᱛᱩᱢ ᱛᱮ ᱡᱟᱦᱟᱠᱚ ᱴᱷᱤᱠᱟᱹᱱ [[ᱠᱚᱧᱮ ᱟᱢᱮᱨᱤᱠᱟ]] [[ᱟᱢᱟᱡᱚᱱ ᱜᱟᱰᱟ]] ᱟᱲᱮ ᱨᱮ ᱢᱮᱱᱟᱜ ᱞᱟᱹᱴᱩ ᱢᱤᱴᱴᱟᱱ ᱵᱤᱨ ᱡᱟᱜᱟ᱾ ᱱᱤᱭᱟᱹ ᱫᱚ ᱗᱐ ᱞᱟᱠ ᱵᱚᱨᱜᱚ ᱠᱤᱞᱚᱢᱤᱴᱟᱹᱨ ᱨᱮᱱᱟᱜ ᱯᱚᱨᱤᱵᱮᱥ ᱥᱟᱶ ᱱᱤᱭᱟᱹ ᱵᱤᱨ ᱨᱮ ᱕᱕ ᱞᱟᱠ ᱨᱚᱦᱚᱲ ᱟᱨ ᱫᱟᱜ ᱥᱟᱶ ᱢᱮᱱᱟᱭᱟ᱾ ᱟᱨᱮ ᱜᱚᱴᱟᱝ [[ᱫᱤᱥᱟᱹᱢ]] ᱨᱮ ᱱᱤᱭᱟ ᱵᱤᱨ ᱫᱚ ᱢᱮᱱᱟᱜ-ᱟ᱾ ᱟᱢᱟᱡᱚᱱ ᱵᱤᱨ ᱫᱚ ᱖᱐% ᱢᱮᱱᱟᱜ-ᱟ [[ᱵᱨᱟᱡᱤᱞ]] ᱨᱮ, ᱑᱓% [[ᱯᱮᱨᱩ]] ᱨᱮ, ᱟᱨ ᱥᱟᱨᱮᱡᱽ ᱟᱠᱟᱱ ᱡᱟᱜᱟ ᱫᱚ [[ᱠᱚᱞᱚᱢᱵᱤᱭᱟ]], [[ᱵᱷᱮᱱᱮᱡᱩᱭᱮᱞᱟ]], [[ᱤᱠᱩᱭᱮᱰᱚᱨ]], [[ᱜᱟᱭᱟᱱᱟ]], [[ᱥᱩᱨᱤᱱᱟᱢ]], ᱟᱨ [[ᱯᱷᱚᱨᱟᱥᱤ ᱜᱟᱭᱟᱱᱟ]] ᱨᱮ ᱢᱮᱱᱟᱜ-ᱟ᱾  ᱫᱷᱟᱹᱨᱛᱤ ᱨᱮ ᱢᱮᱱᱟᱜ ᱡᱚᱛᱚ ᱞᱮᱠᱟᱱ ᱵᱤᱨ ᱠᱷᱚᱱ ᱱᱤᱭᱟᱹ ᱵᱤᱨ ᱫᱚ ᱚᱱᱟ ᱠᱚᱨᱮᱱᱟᱜ ᱟᱹᱫᱲᱹ(ᱚᱮᱫᱷᱮᱠ) ᱠᱟᱱᱟ᱾ ᱱᱚᱸᱰᱮ ᱫᱚ ᱫᱷᱟᱹᱨᱛᱤ ᱨᱮᱱ ᱡᱚᱛᱚ ᱞᱮᱠᱟᱱ ᱡᱤᱵᱽ-ᱡᱤᱣᱭᱟᱞᱤ ᱠᱚ ᱛᱟᱦᱮᱱᱟ/ᱢᱮᱱᱟᱜ ᱠᱚᱣᱟ᱾ ᱱᱤᱭᱟᱹ ᱵᱤᱨ ᱓᱙᱐ ᱢᱤᱞᱤᱭᱚᱱ ᱞᱮᱠᱟ ᱫᱟᱨᱮ ᱢᱮᱱᱟᱜ-ᱟ, ᱡᱟ ᱚᱱᱟ ᱫᱚ ᱑᱖᱐᱐᱐ ᱞᱮᱠᱟᱱ ᱯᱨᱚᱦᱟᱛᱤ ᱠᱟᱱᱟ᱾

== ᱞᱟᱦᱟᱱᱟᱝ ᱠᱟᱛᱷᱟ ==
[[ᱥᱮᱞᱮᱫ ᱯᱚᱱᱚᱛ]] ᱨᱮᱱ ᱢᱤᱫᱽ ᱵᱤᱜᱜᱟᱱᱤ(ᱯᱚᱱᱰᱤᱛ)-ᱮ ᱞᱟᱹᱭ ᱟᱠᱟᱫᱟ ᱡᱮ ᱟᱢᱟᱡᱚᱱ ᱵᱤᱨ ᱫᱚ ᱫᱟᱨᱟᱭ ᱠᱟᱱ ᱕᱐ ᱥᱮᱨᱢᱟ ᱚᱠᱛᱚᱨᱮ ᱵᱤᱞᱩᱯᱛᱚ ᱦᱩᱭ ᱫᱟᱲᱮᱜ-ᱟ᱾ ᱱᱤᱭᱟᱹ ᱫᱚ [[ᱮᱥᱴᱮᱥ ᱵᱤᱥᱥᱚᱵᱤᱫᱽᱫᱟᱞᱚᱭ]] ᱨᱮᱱ ᱯᱚᱨᱤᱵᱮᱥ ᱵᱤᱜᱜᱟᱱ ᱨᱮᱱ ᱪᱤᱪᱤᱫᱤᱭᱟᱹ ᱡᱮᱢ-ᱥ ᱮᱞᱠᱚᱠ [[ᱵᱤᱵᱤᱥᱤ]] ᱠᱚᱭ ᱮᱢᱟᱠᱚᱣᱟᱜ ᱢᱤᱫ ᱠᱷᱚᱵᱚᱨ ᱨᱮ ᱱᱚᱣᱟ ᱫᱚᱭ ᱞᱟᱹᱭ ᱟᱠᱟᱫᱟ᱾ 

== ᱦᱟᱹᱨᱩᱲ ==
ᱟᱢᱟᱡᱚᱱ ᱵᱤᱨ ᱨᱮᱱᱟᱜ ᱡᱟᱹᱨᱩᱲ ᱫᱚ ᱟᱹᱰᱤ ᱜᱟᱱ ᱜᱮ ᱢᱮᱱᱟᱜ-ᱟ᱾ ᱫᱷᱟᱹᱨᱛᱤ ᱨᱮᱱᱟᱜ ᱒᱐% ᱥᱟᱦᱮᱫᱽ(ᱚᱠᱥᱤᱡᱮᱱ) ᱧᱟᱡᱚᱜ-ᱟᱸ ᱱᱤᱭᱟᱹ ᱟᱢᱟᱡᱚᱱ ᱠᱷᱚᱱ᱾ ᱟᱢᱟᱡᱚᱱ ᱵᱤᱨ ᱫᱚ ᱫᱷᱟᱹᱨᱛᱤ ᱨᱮᱱᱟᱜ ᱞᱟᱭᱚᱝ ᱵᱟᱧᱪᱟᱳ ᱞᱟᱜᱤᱫᱽ ᱢᱤᱫᱴᱟᱝ ᱠᱟᱱᱟ᱾ ᱱᱤᱭᱟᱹ ᱵᱤᱨ ᱨᱮᱱᱟᱜ ᱜᱟᱰᱟ ᱵᱟ [[ᱟᱢᱟᱡᱚᱱ ᱜᱟᱰᱟ]] ᱫᱚ ᱟᱢᱭᱟ ᱜᱟᱰᱟ ᱨᱮᱱᱟᱜ ᱡᱚᱲᱟᱳ ᱠᱟᱱᱟ᱾ ᱚᱱᱟ ᱵᱮᱜᱚᱨᱦᱚᱸ ᱟᱢᱟᱡᱚᱱ ᱨᱮ ᱔᱕ ᱞᱟᱠ ᱛᱮᱪᱟᱱ ᱡᱤᱵᱽ-ᱡᱤᱣᱭᱤᱞᱤ ᱠᱚ ᱢᱮᱱᱟᱜ ᱠᱚᱣᱟ, ᱔᱒᱘ ᱯᱨᱚᱡᱟᱛᱤ ᱞᱮᱠᱟ ᱜᱷᱩᱴᱩᱨᱮᱱ, ᱓᱗᱘ ᱞᱮᱠᱟᱱ ᱯᱨᱚᱡᱟᱛᱤ ᱫᱟᱜ ᱨᱮᱱ, ᱟᱨ ᱔᱒᱘ ᱯᱨᱚᱡᱟᱛᱤ ᱞᱮᱠᱟ ᱟᱹᱛᱤᱧ ᱡᱚᱢ ᱡᱤᱵᱽ ᱢᱮᱱᱟᱜᱠᱚᱣᱟ᱾  ᱟᱢᱟᱡᱚᱱ ᱟᱰᱮᱯᱟᱥᱮ ᱓᱐᱐᱐ ᱜᱮᱥᱟᱭ ᱞᱮᱠᱟᱱ ᱯᱨᱚᱡᱟᱛᱤ ᱨᱮ ᱦᱟᱠᱩ ᱠᱚ ᱢᱮᱱᱟᱜ ᱠᱚᱣᱟ᱾

== ᱟᱫᱤᱵᱟᱥᱤ ==
ᱱᱤᱭᱟᱹ ᱵᱤᱨ ᱛᱟᱞᱟᱨᱮ ᱓00 ᱠᱷᱚᱱ ᱡᱟᱹᱥᱛᱤ ᱟᱫᱤᱵᱟᱥᱤ ᱦᱚᱲᱠᱚ ᱢᱮᱱᱟᱜ ᱠᱚᱣᱟ᱾ ᱚᱱᱠᱩ ᱫᱚ ᱑᱐ ᱞᱟᱠ ᱠᱷᱚᱱ ᱦᱚᱸᱠᱚ ᱥᱟᱸᱜᱮ ᱜᱮᱭᱟ᱾ ᱡᱟᱹᱥᱛᱤ ᱫᱚ ᱠᱨᱟᱡᱤᱞ ᱟᱲᱮ ᱨᱮᱜᱮ ᱢᱮᱱᱟᱜ ᱠᱚᱣᱟ᱾ ᱱᱩᱠᱩ ᱛᱟᱞᱟ ᱨᱮ ᱟᱢᱭᱢᱟ ᱟᱫᱤᱵᱟᱥᱤ ᱜᱮ ᱢᱮᱱᱟᱜ ᱠᱚᱣᱟ ᱡᱟᱦᱟ ᱫᱚ ᱫᱷᱟᱹᱨᱛᱤ ᱨᱮᱱ ᱦᱚᱲ ᱥᱟᱶ ᱟᱹᱰᱤ ᱡᱚᱜᱟᱡᱚᱜᱽ ᱵᱟᱹᱱᱩᱜ ᱛᱟᱠᱚᱣᱟ᱾ 

== ᱵᱟᱨᱦᱮ ᱡᱚᱱᱚᱲ ==

== ᱯᱷᱮᱵᱟᱛ ==
