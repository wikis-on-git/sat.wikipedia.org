'''ᱵᱤᱦᱩ ᱮᱱᱮᱡ''' ᱫᱚ [[ᱥᱤᱧᱚᱛ]] ᱫᱤᱥᱚᱢ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ ᱢᱤᱫ ᱞᱮᱠᱟᱱ ᱦᱚᱲ ᱮᱱᱮᱡ ᱠᱟᱱᱟ | ᱱᱚᱣᱟ ᱮᱱᱮᱡ ᱫᱚ ᱵᱤᱦᱩ ᱯᱟᱨᱟᱵᱽ ᱟᱨ ᱟᱥᱟᱢ ᱨᱮᱭᱟᱜ ᱦᱚᱲ ᱞᱟᱠᱪᱟᱨ ᱵᱟᱝᱢᱟ ᱟᱥᱟᱢᱤᱭᱟ. ᱞᱟᱠᱪᱟᱨ ᱥᱟᱶ ᱟ.ᱰᱤᱜᱮ ᱜᱟ.ᱦᱤᱨ ᱡᱚᱯᱚᱲᱟᱣ ᱢᱮᱱᱟᱜ ᱟᱠᱟᱫ-ᱟ | ᱱᱚᱣᱟ ᱮᱱᱮᱡ ᱫᱚ ᱜᱟᱫᱮᱞ ᱟᱱᱛᱮᱠᱚ ᱮᱱᱮᱡ ᱟᱨ ᱮᱱᱮᱡᱤᱭᱟ. ᱠᱚᱫᱚ ᱵᱤᱥᱛᱤ ᱠᱟᱭᱛᱮ ᱡᱩᱣᱟ.ᱱ ᱩᱢᱮᱨ ᱨᱤᱱ ᱠᱚᱲᱟ ᱟᱨ ᱠᱩᱲᱤ ᱠᱚ ᱧᱮᱞᱚᱜ-ᱟ | ᱮᱱᱦᱚᱸ ᱱᱚᱣᱟ ᱮᱱᱮᱡ ᱨᱮ ᱚᱱᱠᱟ ᱩᱢᱮᱨ ᱨᱮᱭᱟᱜ ᱵᱟᱨᱚᱱ ᱫᱚ ᱵᱟ.ᱱᱩᱜ-ᱟ, ᱡᱚᱛᱚ ᱦᱚᱲ ᱜᱮᱠᱚ ᱮᱱᱮᱡ ᱫᱟᱲᱮᱭᱟᱜ-ᱟ | ᱮᱱᱮᱡᱤᱭᱟ. ᱠᱚᱣᱟᱜ ᱞᱟᱠᱪᱟᱨ ᱥᱟᱡᱽ-ᱥᱤᱸᱜᱟ.ᱨ ᱫᱚ ᱟ.ᱰᱤᱜᱮ ᱨᱚᱝ-ᱵᱮᱨᱚᱝ ᱟᱨ ᱟᱨᱟᱜ ᱨᱚᱝ ᱛᱷᱤᱢ (theme) ᱨᱮ ᱢᱩᱬ ᱠᱟᱛᱮᱱ ᱠᱩᱥᱤ ᱟᱨ ᱨᱟ.ᱥᱠᱟ ᱨᱮᱭᱟᱜ ᱮᱱᱮᱡ ᱠᱟᱱᱟ |
== ᱱᱟᱜᱟᱢ ==

ᱱᱚᱣᱟ ᱮᱱᱮᱡ ᱨᱮᱭᱟᱜ ᱥᱤᱨᱡᱚᱱ ᱫᱚ ᱟᱠᱟ ᱠᱷᱚᱱ ᱦᱩᱭ ᱟᱠᱟᱱᱟ, ᱴᱷᱟ.ᱣᱠᱟ. ᱵᱟᱰᱟᱭ ᱫᱚ ᱵᱟ.ᱱᱩᱜ-ᱟ | ᱮᱱᱦᱚᱸ ᱱᱚᱣᱟ ᱦᱚᱲ ᱮᱱᱮᱡ ᱫᱚ ᱟᱥᱟᱢ ᱨᱮᱭᱟᱜ ᱞᱟᱠᱪᱟᱨ ᱥᱟᱶ ᱟ.ᱰᱤᱜᱮ ᱡᱚᱯᱚᱲᱟᱣ ᱢᱮᱱᱟᱜ-ᱟ | ᱱᱚᱣᱟ ᱮᱱᱮᱡ ᱟᱥᱟᱢ ᱴᱚᱴᱷᱟ ᱨᱤᱱ ᱢᱟᱱᱣᱟ ᱠᱷᱩᱴ ᱡᱟᱦᱟᱸ ᱞᱮᱠᱟ [[ᱠᱚᱭᱵᱚᱨᱛᱟᱥ]] (Kaivarttas), [[ᱫᱮᱣᱳᱨᱤᱥ]] (Deoris), [[ᱥᱳᱱᱳᱣᱟᱞ ᱠᱚᱪᱟᱨᱤᱥ]] (Sonowal Kacharis), [[ᱪᱩᱛᱤᱭᱟᱥ]] (Chutias), [[ᱵᱳᱨᱳᱥ]] (Boros), ᱢᱤᱥᱤᱝᱥ (Misings), [[ᱨᱚᱵᱷᱟᱥ]] (Rabhas), [[ᱢᱳᱨᱟᱱ]](Moran), ᱵᱳᱨᱟᱦᱤᱥ (Borahis) ᱮᱢᱟᱱ ᱠᱚ ᱥᱟᱶᱜᱮ ᱵᱤᱥᱛᱤ ᱡᱚᱯᱚᱲᱟᱣ ᱢᱮᱱᱟᱜ-ᱟ | ᱠᱷᱚᱸᱫᱽᱨᱚᱸᱫᱤᱭᱟ. ᱠᱚᱣᱟᱜ ᱞᱟ.ᱭ ᱞᱮᱠᱟᱛᱮ ᱱᱚᱣᱟ ᱮᱱᱮᱡ ᱫᱚ ᱢᱟᱨᱮᱱ ᱪᱟᱥ-ᱟᱵᱟᱫᱽ ᱠᱷᱚᱱ ᱥᱤᱨᱡᱟ.ᱣ ᱟᱠᱟᱱᱟ ᱟᱨ ᱢᱟᱱᱣᱟ-ᱮᱞ ᱵᱟᱝᱢᱟ ᱦᱟᱥᱟ ᱨᱮᱭᱟᱜ ᱩᱨᱵᱚᱨᱚᱛᱟ ᱵᱟᱲᱦᱟᱣ ᱥᱟᱶ ᱡᱚᱯᱚᱲᱟᱣ ᱛᱟᱦᱮᱸᱭᱟ | 
ᱧᱮᱞ ᱟ.ᱜᱩ ᱟᱠᱟᱱᱟ, ᱚᱸᱰᱮᱱ ᱪᱟ.ᱥᱤ ᱠᱷᱩᱴ ᱠᱚᱫᱚ ᱵᱤᱥᱛᱤ ᱠᱟᱭᱛᱮ ᱞᱳᱣᱟ ᱫᱟᱨᱮ (fig tree) ᱵᱩᱴᱟ., ᱟᱲᱟᱜ-ᱵᱟᱦᱨᱮ, ᱵᱟ.ᱫᱽ ᱨᱮ, ᱵᱤᱨ-ᱵᱩᱨᱩ ᱟᱨ ᱜᱟᱰᱟ ᱥᱚᱸᱜᱷᱟ ᱠᱚᱨᱮ ᱠᱚ ᱮᱱᱮᱡ ᱟ.ᱜᱩ ᱮᱫᱟ | ᱱᱚᱣᱟ ᱮᱱᱮᱡ ᱨᱮᱭᱟᱜ ᱯᱩᱭᱞᱩ ᱪᱤᱱᱦᱟ. ᱫᱚ ᱙ ᱥᱚᱛᱟᱵᱽᱫᱤ ᱚᱠᱛᱮ ᱟᱥᱟᱢ ᱨᱮᱭᱟᱜ [[ᱛᱮᱡᱽᱯᱩᱨ]] (Tezpur), ᱟᱨ [[ᱫᱟᱨᱟᱝ]] (Darrang) ᱦᱚᱱᱚᱛ ᱨᱮ ᱢᱟᱨᱮᱱ ᱡᱤᱱᱤᱥ ᱠᱚᱨᱮ ᱧᱟᱢ ᱟᱠᱟᱱᱟ | ᱵᱤᱦᱩ ᱧᱩᱛᱩᱢ ᱫᱚ ᱑᱔ ᱥᱚᱛᱟᱵᱽᱫᱚ ᱨᱤᱱ ᱪᱩᱛᱤᱭᱟ (Chutia) ᱨᱟᱡᱟ ᱞᱚᱠᱷᱤᱱᱟᱨᱟᱭᱚᱬ ᱚᱠᱛᱮ ᱫᱷᱤᱨᱤ-ᱚᱞ ᱠᱷᱚᱱ ᱦᱚᱸ ᱧᱟᱢ ᱟᱠᱟᱱᱟ |
== ᱥᱟ.ᱠᱷᱭᱟ.ᱛ ==
