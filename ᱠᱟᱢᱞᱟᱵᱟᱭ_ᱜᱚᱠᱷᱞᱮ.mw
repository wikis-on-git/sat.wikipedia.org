ᱠᱟᱢᱵᱟᱭ ᱜᱚᱠᱷᱞᱮ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮ ᱵᱮᱱᱟᱣ ᱞᱮᱱ ᱯᱟᱹᱦᱤᱞ ᱥᱤᱱᱮᱢᱟ ᱨᱮ ᱟᱥᱚᱞ ᱪᱟᱹᱨᱤᱛ ᱨᱮ ᱚᱵᱷᱤᱱᱚᱭ ᱞᱮᱫ ᱯᱟᱹᱦᱤᱞ ᱚᱵᱷᱤᱱᱮᱛᱨᱤᱭᱮ ᱛᱟᱦᱮᱸᱠᱟᱱᱟ| ᱩᱱᱤ ᱟᱨ ᱩᱱᱤ ᱨᱮ ᱮᱝᱜᱟᱛ ᱫᱩᱨᱜᱟ ᱵᱟᱭ ᱠᱟᱢᱮᱴ ᱫᱚ ᱥᱤᱧᱚᱛ ᱥᱤᱱᱮᱢᱟ ᱨᱮᱱ ᱯᱟᱹᱦᱤᱞ ᱚᱵᱷᱤᱱᱮᱛᱨᱤ ᱠᱤᱱ ᱛᱟᱦᱮᱸᱠᱟᱱᱟ| ᱑᱙᱑᱓ ᱥᱮᱨᱱᱟ ᱨᱮ ᱨᱤᱞᱤᱥ ᱞᱮᱱ ᱥᱤᱱᱮᱢᱢᱟ ᱫᱟᱫᱟ ᱥᱟᱦᱮᱵᱽ ᱯᱷᱟᱞᱠᱮᱭᱟᱜ ᱫᱚᱥᱟᱨ ᱥᱤᱱᱮᱢᱟ "ᱢᱚᱦᱱᱤ ᱵᱷᱟᱥᱢᱟᱥᱩᱨ" ᱨᱮᱦᱚᱸ ᱠᱟᱢᱞᱟ ᱵᱟᱭ ᱫᱚ ᱢᱚᱦᱤᱱᱤ ᱧᱩᱛᱩᱢᱟᱱ ᱟᱥᱚᱞ ᱪᱟᱹᱨᱤᱛᱮ ᱦᱟᱛᱟᱣ ᱞᱮᱫᱟ|
==ᱮᱥᱠᱟᱨ ᱡᱤᱭᱚᱱ==
ᱩᱱᱤ ᱫᱚ ᱡᱮᱹᱡᱮᱹ ᱥᱠᱩᱞ ᱚᱯᱷ ᱟᱨᱴ ᱨᱮᱱ ᱱᱟᱜᱟᱢ ᱰᱤᱯᱟᱹᱴ ᱨᱮᱱ ᱜᱟᱞᱚᱪᱤᱭᱟ ᱟᱱᱟᱫᱽ ᱱᱟᱱᱚᱥᱠᱟᱨ ᱟᱨ ᱫᱩᱨᱜᱟ ᱵᱟᱭ ᱠᱟᱢᱚᱴ ᱨᱮᱱ ᱦᱚᱯᱚᱱ ᱮᱨᱟᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱨᱟᱜᱷᱩᱱᱟᱛᱷ ᱨᱟᱣ ᱜᱚᱠᱷᱞᱮ ᱥᱟᱶᱮ ᱵᱟᱯᱞᱟ ᱞᱮᱱᱟ| ᱩᱱᱤ ᱠᱤᱱ ᱨᱮᱱ ᱫᱚ ᱯᱮᱭᱟ ᱠᱚᱲᱟ ᱦᱚᱯᱚᱱ ᱠᱚ ᱦᱚᱭ ᱞᱮᱱ ᱛᱟᱹᱠᱤᱱᱟ- ᱡᱮᱞᱮᱠᱟ, ᱪᱚᱸᱰᱽᱨᱚ ᱠᱟᱱᱛᱚ ᱜᱚᱠᱷᱞᱮ, ᱞᱟᱞᱟᱡᱤ ᱜᱚᱠᱷᱞᱮ ᱟᱨ ᱥᱩᱨᱭᱟᱠᱟᱱᱛ ᱜᱚᱠᱷᱞᱮ| ᱪᱚᱱᱱᱫᱽᱨᱚ ᱠᱟᱱᱛᱚ ᱜᱚᱠᱦᱞᱮ ᱫᱚ ᱥᱚᱨᱚᱥ ᱥᱤᱧᱚᱛ, ᱴᱮᱞᱤᱵᱷᱤᱡᱚᱱ ᱟᱨ ᱜᱟᱭᱟᱱ ᱚᱵᱷᱤᱱᱮᱛᱟ ᱵᱤᱠᱨᱚᱢ ᱜᱚᱠᱷᱞᱮ ᱨᱮᱱ ᱟᱯᱟᱛᱮ ᱛᱟᱦᱮᱸᱠᱟᱱᱟ| ᱞᱟᱞᱟᱡᱤ ᱜᱚᱠᱷᱞᱮ ᱟᱨ ᱥᱩᱨᱭᱟ ᱠᱟᱱᱛᱚ ᱜᱚᱠᱷᱞᱮ ᱵᱟᱱᱟ ᱦᱚᱲ ᱜᱮ ᱛᱚᱵᱽᱞᱟ ᱨᱮᱱ ᱜᱟᱹᱠᱷᱩᱲᱤᱭᱟ ᱠᱤᱱ ᱛᱟᱦᱮᱸᱠᱟᱱᱟ| 

ᱩᱱᱤ ᱫᱚ ᱒᱕ ᱥᱮᱨᱢᱟ ᱩᱢᱮᱨ ᱨᱮ ᱜᱮᱭᱮ ᱨᱟᱹᱹᱱᱰᱤ ᱞᱮᱱᱟ| ᱟᱡ ᱡᱟᱶᱟᱭᱮ ᱜᱚᱡ ᱵᱟᱹᱜᱤᱭᱟᱭ ᱚᱠᱛᱮ ᱨᱮ ᱩᱱᱤ ᱨᱮᱱ ᱛᱮᱥᱟᱨ ᱦᱚᱯᱚᱱ ᱫᱚ ᱠᱩᱠᱷᱤ ᱨᱮᱜᱮᱭᱮ ᱛᱟᱦᱮᱸᱠᱟᱱᱟ|
==ᱠᱟᱹᱢᱤ ᱡᱤᱭᱚᱱ==
ᱠᱟᱢᱞᱟᱵᱟᱭ ᱜᱚᱠᱷᱞᱮ ᱫᱚ ᱢᱤᱫᱴᱮᱱ ᱞᱟᱭ ᱞᱟᱠᱪᱟᱨ ᱜᱷᱟᱨᱚᱧᱡᱽ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱦᱩᱰᱤᱧ ᱠᱷᱚᱱ ᱜᱮ ᱟᱡ ᱨᱮᱱ ᱮᱝᱜᱟᱛ ᱫᱩᱨᱜᱟᱵᱟᱭ ᱠᱟᱢᱚᱴ ᱠᱷᱚᱱ ᱜᱮ ᱚᱵᱷᱤᱱᱚᱭ ᱯᱟᱥᱴᱟ ᱨᱮ ᱫᱚᱭ ᱮᱞᱟᱝ ᱚᱨᱥᱚᱝ ᱞᱮᱱᱟ| ᱔ ᱥᱮᱨᱢᱟ ᱩᱢᱮᱨ ᱨᱮᱜᱮ ᱯᱟᱹᱦᱤᱞ ᱫᱷᱟᱣ ᱜᱟᱭᱟᱱᱮ ᱩᱫᱩᱜ ᱥᱚᱫᱚᱨ ᱞᱮᱫᱟ|

᱑᱙᱑᱒-᱑᱙᱑᱓ ᱥᱮᱨᱢᱟ ᱨᱮ ᱥᱤᱧᱚᱛᱤᱟᱭᱹ ᱥᱤᱱᱮᱢᱟ ᱨᱮᱱ ᱡᱟᱱᱟᱢ ᱫᱟᱛᱟ ᱫᱟᱫᱟ ᱥᱟᱦᱮᱵᱽ ᱯᱷᱟᱞᱠᱮ ᱫᱚ ᱟᱡᱟᱜ ᱫᱚᱥᱟᱨ ᱥᱤᱱᱮᱢᱟ ᱢᱚᱦᱤᱱᱤ ᱵᱷᱟᱥᱢᱟᱥᱩᱨ ᱞᱟᱹᱜᱤᱫ ᱱᱟᱭᱤᱠᱟᱭ ᱥᱮᱱᱫᱽᱨᱟ ᱠᱟᱱ ᱛᱟᱦᱮᱸᱠᱟᱱᱟ| ᱢᱩᱪᱟᱹᱫ ᱨᱮ ᱩᱱᱤ ᱫᱚ ᱠᱟᱢᱞᱟ ᱵᱟᱭ ᱜᱚᱠᱷᱞᱮ ᱢᱚᱦᱤᱱᱤ ᱵᱷᱟᱥᱢᱟᱥᱩᱨ ᱞᱟᱹᱜᱤᱫ ᱟᱥᱚᱞ ᱪᱟᱹᱨᱤᱛᱮ ᱮᱢᱟᱣᱫᱮ ᱛᱟᱦᱮᱸᱠᱟᱱᱟ| ᱤᱱᱟᱹ ᱥᱤᱱᱮᱢᱟ ᱨᱮᱜᱮ ᱟᱡ ᱜᱚᱜᱚ ᱫᱩᱨᱜᱟᱵᱟᱭ ᱫᱚ ᱯᱟᱨᱵᱚᱛᱤ ᱪᱟᱹᱨᱤᱛᱮ ᱦᱟᱛᱟᱣ ᱞᱞᱮᱫᱟ|
