'''ᱟᱢᱢᱟᱱ''' ([[ᱟᱨᱚᱵᱤᱠ ᱯᱟᱹᱨᱥᱤ|ᱟᱨᱚᱵᱤᱠ]]: عَمّان‎;[[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]: Amman) ᱫᱚ [[ᱡᱚᱨᱰᱟᱱ]] ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱠᱟᱱᱟ, ᱚᱱᱟ ᱥᱟᱶ ᱛᱮ ᱫᱤᱥᱚᱢ ᱨᱮᱱᱟᱜ ᱠᱟᱹᱣᱰᱤᱟᱹᱨᱤ, ᱨᱟᱡᱽᱟᱹᱨᱤ ᱟᱨ ᱞᱟᱠᱪᱟᱨ ᱛᱟᱞᱢᱟ ᱦᱚᱸ ᱠᱟᱱᱟ ᱾ ᱔,᱐᱐᱗,᱕᱒᱖ ᱜᱟᱱ ᱦᱚᱲ ᱥᱟᱶ ᱱᱚᱶᱟ ᱫᱚ [[:en:Levant|ᱞᱮᱵᱷᱟᱱᱴ]] ᱴᱚᱴᱷᱟ ᱨᱮᱱᱟᱜ ᱢᱟᱨᱟᱝ ᱥᱚᱦᱚᱨ ᱟᱨ ᱟᱨᱚᱵᱽ ᱫᱩᱱᱤᱭᱟᱹ ᱨᱮᱱᱟᱜ ᱛᱩᱨᱩᱭᱟᱱ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ᱾ 

ᱟᱢᱢᱟᱱ ᱮᱞᱟᱠᱟ ᱨᱮ ᱟᱭᱢᱟ ᱥᱟᱭ ᱥᱮᱨᱢᱟ ᱞᱟᱦᱟ ᱠᱷᱚᱱ ᱜᱮ ᱢᱟᱹᱱᱢᱤ ᱠᱚ ᱛᱟᱦᱮᱱ ᱠᱟᱱ ᱛᱟᱦᱮᱱᱟ ᱾ ᱥᱮᱫᱟᱭ ᱨᱮ ᱱᱚᱸᱰᱮ ᱟᱢᱢᱮᱱᱤᱭᱟᱹ ᱡᱟᱹᱛᱤ ᱠᱚᱣᱟᱜ ᱨᱟᱡᱽᱜᱟᱲ ᱛᱟᱦᱮ ᱠᱟᱱᱟ, ᱤᱥᱟᱹᱭ ᱠᱚᱣᱟᱜ ᱫᱷᱚᱨᱚᱢ ᱯᱩᱛᱷᱤ ᱵᱟᱭᱵᱮᱞ ᱨᱮᱦᱚᱸ ᱱᱚᱶᱟ ᱨᱮᱱᱟᱜ ᱠᱟᱛᱷᱟ ᱢᱮᱱᱟᱜᱼᱟ ᱾ ᱛᱤᱦᱤᱧ ᱠᱷᱚᱱ ᱒ ᱡᱟᱦᱟᱨ ᱥᱮᱨᱢᱟ ᱞᱟᱦᱟ ᱨᱮ ᱢᱤᱥᱚᱨᱤᱭᱟᱹ ᱱᱚᱶᱟ ᱥᱚᱦᱚᱨ ᱠᱚ ᱡᱤᱛᱠᱟᱹᱨ ᱞᱮᱫᱟ ᱾ ᱱᱚᱶᱟ ᱛᱟᱭᱚᱢ ᱚᱠᱛᱚ ᱯᱟᱨᱚᱢ ᱚᱠᱛᱚ ᱟᱭᱢᱟ ᱫᱟᱲᱮ ᱱᱚᱶᱟ ᱥᱚᱦᱚᱨ ᱨᱮᱠᱚ ᱨᱟᱡᱽ ᱞᱮᱫᱼᱟ ᱾
