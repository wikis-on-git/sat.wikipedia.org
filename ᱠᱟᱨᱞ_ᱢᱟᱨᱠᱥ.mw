'''ᱠᱟᱨᱞ ᱢᱟᱨᱠᱥ'''

[[File: Karl Marx 001.jpg|thumb|ᱠᱟᱨᱞ ᱢᱟᱨᱠᱥ]]"'''ᱠᱟᱨᱞ ᱦᱮᱱᱨᱤᱠ ᱢᱟᱨᱠᱥ'''" (᱑᱘᱑᱘ ᱼ ᱑᱘᱘᱓) ᱡᱚᱨᱢᱟᱱ ᱥᱟᱱᱟᱥᱤᱭᱟ., ᱠᱟ.ᱣᱰᱤ-ᱟ.ᱨᱤᱭᱟ. ᱟᱨ ᱥᱟᱶᱛᱟᱨᱤ ᱥᱟᱬᱮᱥᱟᱛ ᱥᱟᱬᱮᱥᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱱᱩᱭᱟᱜ ᱡᱟᱱᱟᱢ ᱫᱚ ᱕ ᱢᱮ ᱑᱘᱑᱘ ᱥᱟᱞᱮᱨᱮ ᱛᱨᱮᱵᱮᱥ (ᱯᱨᱚᱥᱟ) ᱨᱮᱭᱟᱜ ᱢᱤᱫ ᱡᱮᱣᱤᱥ ᱜᱷᱟᱨᱚᱸᱡᱽ ᱨᱮ ᱦᱩᱭ ᱞᱮᱱᱟ ᱾ ᱑᱘᱒᱔ ᱥᱟᱞᱮᱨᱮ ᱟᱡᱟᱜ ᱜᱷᱟᱨᱚᱸᱡᱽ ᱫᱚ ᱠᱮᱨᱮᱥᱛᱟᱱ ᱫᱷᱚᱨᱚᱢ ᱮ ᱟᱯᱱᱟᱨ ᱠᱮᱜᱼᱟ ᱾
᱑᱗ ᱵᱚᱨᱥᱚ ᱵᱚᱭᱚᱥ ᱚᱵᱚᱥᱛᱟ ᱨᱮ ᱢᱟᱨᱠᱥ ᱫᱚ ᱠᱟᱱᱩᱱ ᱯᱟᱲᱦᱟᱣᱜ ᱞᱟ.ᱜᱤᱫ ᱵᱳᱱᱱ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮ ᱵᱷᱩᱨᱛᱤᱭ ᱦᱟᱛᱟᱣ ᱠᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱩᱱᱤ ᱵᱚᱨᱞᱤᱱ ᱟᱨ ᱡᱮᱱᱱᱟ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮ ᱥᱟᱶᱦᱮᱫ, ᱱᱟᱜᱟᱢ, ᱟᱨ ᱥᱟᱱᱟᱥ ᱠᱚᱭ ᱯᱚᱲᱦᱚᱱ ᱠᱮᱜᱼᱟ ᱾ ᱱᱚᱣᱟ ᱚᱠᱛᱚ ᱨᱮᱜᱮ ᱩᱱᱤ ᱫᱚ ᱦᱤᱜᱮᱞ ᱨᱮᱭᱟᱜ ᱥᱟᱱᱟᱥ ᱛᱮ ᱟ.ᱰᱤ ᱡᱩᱨ ᱮ ᱢᱩᱦᱱᱤ ᱮᱱᱟ ᱾ ᱑᱘᱓᱙-᱔᱑ ᱨᱮ ᱩᱱᱤ ᱫᱚ ᱰᱤᱢᱚᱠᱨᱤᱴᱳᱥ ᱟᱨ ᱮᱯᱤᱠᱭᱩᱨᱚᱥ ᱨᱮᱭᱟᱜ ᱯᱩᱨᱠᱩᱛᱤᱭᱟ. ᱥᱟᱱᱟᱥ ᱪᱮᱛᱟᱱ ᱨᱮ ᱢᱤᱫ ᱠᱷᱟᱴᱚ ᱜᱟᱱᱟᱝ ᱚᱞ ᱠᱟᱛᱮ ᱰᱚᱠᱴᱚᱨᱮᱴ ᱩᱯᱟᱫᱷᱤ ᱦᱚᱸᱭ ᱟᱢᱮᱴ ᱠᱮᱜᱼᱟ ᱾ 
==ᱡᱤᱭᱚᱱ==

'''ᱡᱟᱱᱟᱢ''' : - ᱠᱟᱨᱞ ᱦᱮᱱᱨᱤᱠ ᱢᱟᱨᱠᱥ ᱕ ᱢᱮ ᱑᱘᱑᱘, ᱛᱨᱤᱭᱮᱨ, ᱯᱨᱚᱥᱤᱭᱟ 

'''ᱜᱩᱨ''' ᱺ- ᱑᱔ ᱢᱟᱨᱪ ᱑᱘᱘᱓ (ᱵᱚᱭᱚᱥ ᱖᱔) ᱞᱚᱱᱰᱚᱱ ᱵᱨᱤᱴᱮᱱ 

'''ᱫᱷᱚᱨᱚᱢ ᱢᱟᱱᱟᱣ''' ᱺ- ᱠᱮᱨᱮᱥᱛᱟᱱ, ᱛᱟᱭᱚᱢ ᱛᱮ ᱫᱷᱚᱨᱚᱢ ᱮ ᱵᱟ.ᱜᱤᱭᱟᱫᱼᱟ (ᱵᱮᱼᱫᱷᱚᱨᱚᱢ) 

'''ᱡᱤᱭᱚᱱ ᱜᱚᱛᱮ (ᱮᱨᱟ)''' ᱺ- ᱡᱮᱱᱤ ᱣᱮᱥᱴᱯᱷᱮᱞᱚᱱ
==ᱠᱟ.ᱢᱤᱦᱚᱨᱟ==

ᱥᱮᱪᱮᱫ ᱥᱟ.ᱛ ᱠᱮᱫ ᱛᱟᱭᱚᱢ ᱑᱘᱔᱒ ᱨᱮ ᱢᱟᱨᱠᱥ ᱤᱱᱟ. ᱥᱮᱨᱢᱟ ᱜᱮ ᱠᱳᱞᱳᱱ ᱠᱷᱚᱱ ᱯᱟᱨᱥᱟᱞᱚᱜ ᱠᱟᱱ "ᱨᱟᱭᱱᱮᱥ ᱡᱤᱛᱩᱝ", ᱨᱮ ᱯᱩᱭᱞᱩ ᱚᱱᱚᱞᱤᱭᱟ. ᱟᱨ ᱤᱱᱟ. ᱛᱟᱭᱚᱢ ᱥᱟᱯᱲᱮᱛ ᱞᱮᱠᱟᱛᱮᱭ ᱥᱮᱞᱮᱫ ᱮᱱᱟ ᱾ ᱤᱠᱷᱟ.ᱱ ᱦᱩᱞᱥᱟ.ᱭ ᱦᱩᱫᱤᱥ ᱯᱟᱥᱱᱟᱣ ᱠᱷᱟ.ᱛᱤᱨ ᱑᱕ ᱪᱟᱸᱫᱚ ᱛᱟᱭᱚᱢ ᱑᱘᱔᱓ ᱨᱮ ᱚᱱᱟ ᱯᱟᱛᱷᱟᱢ ᱯᱟᱨᱥᱟᱞᱚᱜ ᱫᱚ ᱦᱟ.ᱯᱤ ᱦᱚᱪᱚ ᱠᱟᱫᱼᱟ ᱠᱚ ᱾ ᱢᱟᱨᱠᱥ ᱯᱮᱨᱤᱥ ᱮ ᱪᱟᱞᱟᱣ ᱮᱱᱟ, ᱚᱸᱰᱮ ᱩᱱᱤ "'''ᱫᱚᱥ ᱯᱷᱨᱟᱱᱡᱚᱪ'''" ᱡᱟᱨᱵᱩᱥᱚᱨ ᱪᱤᱴᱷᱤ ᱨᱮ ᱦᱤᱜᱮᱞ ᱨᱮᱭᱟᱜ ᱱᱚᱭᱛᱤᱠ ᱥᱟᱱᱟᱥ ᱪᱮᱛᱟᱱ ᱨᱮ ᱟ.ᱰᱤᱜᱟᱱ ᱥᱟᱛᱟᱢ ᱮ ᱚᱞ ᱠᱮᱜᱼᱟ ᱾ ᱑᱘᱔᱕ ᱨᱮ ᱩᱱᱤ ᱯᱷᱨᱟᱱᱥ ᱠᱷᱚᱱ ᱚᱰᱚᱠ ᱦᱚᱪᱚ ᱠᱟᱛᱮ ᱵᱨᱩᱥᱮᱞᱥ ᱮ ᱪᱟᱞᱟᱣ ᱮᱱᱟ ᱾ ᱟᱨ ᱚᱸᱰᱮ ᱜᱮ ᱩᱱᱤ ᱫᱚ ᱡᱚᱨᱢᱟᱱᱤ ᱨᱤᱱ ᱢᱩᱞᱤᱭᱟ. ᱜᱟᱶᱛᱟ ᱟᱨ "ᱠᱚᱢᱭᱩᱱᱤᱥᱴ ᱞᱤᱜᱽ" ᱵᱮᱱᱟᱣ ᱨᱮ ᱟ.ᱰᱮ ᱪᱩᱦᱩᱞ ᱮ ᱥᱮᱞᱮᱫ ᱮᱱᱟ ᱾ ᱑᱘᱔᱗ ᱨᱮ ᱮᱡᱮᱸᱞᱥ ᱥᱟᱞᱟᱜ 'ᱚᱸᱛᱚᱨᱟᱥᱴᱨᱤᱭᱚ ᱥᱚᱢᱟᱡᱽᱵᱟᱫᱽ' ᱯᱩᱭᱞᱩ ᱩᱪᱷᱟ.ᱱ ᱥᱟᱠᱟᱢ (ᱠᱚᱢᱭᱩᱱᱤᱥᱴ ᱢᱟᱱᱤᱯᱷᱮᱥᱴᱳ) ᱯᱟᱨᱥᱟᱞ ᱠᱮᱜᱼᱟ ᱾

᱑᱘᱔᱘ ᱨᱮ ᱢᱟᱨᱠᱥ ᱫᱚ ᱟᱨᱦᱚᱸ ᱠᱳᱞᱳᱱ ᱨᱮ 'ᱱᱮᱣᱮ ᱨᱟᱭᱱᱤᱥ ᱡᱤᱛᱩᱝ' ᱨᱮᱭᱟᱜ ᱯᱟᱨᱥᱟᱞ ᱮ ᱮᱛᱚᱦᱚᱵ ᱨᱩᱣᱟ.ᱲ ᱠᱮᱜᱼᱟ ᱾ ᱟᱨ ᱟᱡ ᱦᱚᱛᱮᱛᱮ ᱡᱚᱨᱢᱟᱱᱤ ᱫᱚ ᱥᱚᱢᱟᱡᱽᱵᱟᱫᱤ ᱠᱨᱟᱱᱛᱤ ᱨᱮᱭᱟᱜ ᱥᱟᱱᱫᱮᱥ ᱮᱢ ᱮ ᱮᱛᱚᱦᱚᱵ ᱠᱮᱜᱼᱟ ᱾ ᱑᱘᱔᱙ ᱨᱮ ᱱᱚᱣᱟ ᱠᱟ.ᱭ ᱠᱷᱟ.ᱛᱤᱨ ᱜᱮ ᱯᱨᱚᱥᱟ ᱠᱷᱚᱱ ᱠᱚ ᱚᱰᱚᱠ ᱜᱤᱰᱤ ᱠᱟᱫᱮᱭᱟ ᱾ ᱩᱱᱤ ᱯᱮᱨᱤᱥ ᱥᱮᱫ ᱛᱮ ᱞᱚᱱᱰᱚᱱ ᱮ ᱪᱟᱞᱟᱣ ᱮᱱᱟ ᱟᱨ ᱡᱤᱭᱚᱱ ᱛᱟᱦᱮᱸᱱ ᱵᱷᱳᱨ ᱚᱸᱰᱮ ᱜᱮᱭ ᱛᱟᱦᱮᱸ ᱮᱱᱟ ᱾ ᱞᱚᱱᱰᱚᱱ ᱨᱮ ᱡᱚᱛᱚ ᱠᱷᱚᱱ ᱢᱟᱬᱟᱝ ᱨᱮ ᱩᱱᱤ "ᱠᱚᱢᱭᱩᱱᱤᱥᱴ ᱞᱤᱜᱽ" ᱛᱷᱟᱯᱚᱱ ᱞᱟ.ᱜᱤᱫ ᱮ ᱠᱩᱨᱩᱢᱩᱴᱩ ᱠᱮᱜᱼᱟ ᱾ ᱤᱠᱷᱟ.ᱱ ᱱᱚᱣᱟ ᱵᱷᱟᱺᱜᱩᱲ ᱮᱱ ᱛᱟᱭᱟ ᱾ ᱢᱩᱪᱟ.ᱫ ᱨᱮ ᱢᱟᱨᱠᱥ ᱫᱚ ᱱᱚᱣᱟ ᱨᱟ.ᱯᱩᱫ ᱛᱮ ᱦᱩᱭ ᱟᱫᱮᱭᱟ ᱾ ᱩᱱᱤᱭᱟᱜ ᱱᱮᱣᱮ ᱨᱟᱭᱱᱤᱥ ᱡᱤᱛᱩᱝ ᱫᱚ ᱠᱷᱟ.ᱞᱤ ᱛᱩᱨᱩᱭ ᱮᱞᱮᱞ ᱨᱮ ᱚᱰᱚᱠ ᱠᱟᱛᱮ ᱴᱷᱟᱠᱮᱫ ᱨᱩᱣᱟ.ᱲ ᱮᱱᱟ ᱾ 

==ᱵᱟᱨᱦᱮ ᱡᱚᱱᱚᱲ==
* [https://web.archive.org/web/20110805112206/http://www.counterpunch.org/roberts10072009.html Dead Labour: Marx and Lenin Reconsidered] by ''Paul Craig Roberts''
* [http://www.wsws.org/articles/2006/may2006/rock-m02.shtml Hegel, Marx, Engels, and the Origins of Marxism], by David North
* [http://chronicle.com/article/In-Praise-of-Marx/127027 ''In Praise of Marx''] ''Terry Eagleton'' synopsising his ''Why Marx was right'' chronicle.com 10 April 2011.
* [http://lea.vitis.uspnet.usp.br/arquivos/artkarlmarxanoverviewofhisbiographies.pdf ''Karl Marx: An Overview of his Biographies'', by Angelo Segrillo]
* [http://www.timesonline.co.uk/tol/news/politics/article4981065.ece Karl Marx: Did he get it all Right?] by Philip Collins, ''''The Times'''', 21 October 2008
* [http://www.marxists.org/archive/mandel/19xx/marx/ ''Karl Marx'', Ernest Mandel ]
* [https://web.archive.org/web/20120214101824/http://www.cato.org/pubs/journal/cj11n3/cj11n3-6.pdf Liberalism, Marxism and The State], by ''Ralph Raico''
* [http://www.emis.ams.org/journals/DMJDMV/xvol-icm/19/Dauben.MAN.html Marx, Mao and mathematics: the politics of infinitesimals], by Joseph Dauben
* [http://www.isj.org.uk/index.php4?id=486&issue=120 Marxism and Ethics] from ''''International Socialism (magazine)|International Socialism'''' Paul Blackledge (2008)
* [http://marxmyths.org/ Marxmyths.org Various essays on misinterpretations of Marx]
* [http://www.iisg.nl/collections/marx/ Portraits of Karl Marx] (''International Institute of Social History'')
* [http://www.runmuki.com/paul/writing/marx.html Paul Dorn, The Paris Commune and Marx' Theory of Revolution]


[[Category:!Main category]]
