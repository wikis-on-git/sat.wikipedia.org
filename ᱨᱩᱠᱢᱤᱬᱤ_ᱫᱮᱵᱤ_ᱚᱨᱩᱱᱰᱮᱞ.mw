'''ᱨᱩᱠᱢᱤᱬᱤ ᱫᱮᱵᱤ ᱱᱤᱞᱟᱠᱟᱱᱰᱟ ᱥᱟᱥᱛᱨᱤ'''  ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱛᱷᱮᱥᱚᱯᱷᱤᱥᱴ (theosophist), ᱱᱟᱪᱚᱱᱤᱭᱟᱹ (dancer) ᱟᱨ ᱠᱚᱨᱤᱭᱚᱜᱽᱨᱟᱯᱷᱚᱨ (choreographer) ᱮ ᱛᱟᱦᱮᱸ ᱠᱟᱱᱟ ᱵᱷᱟᱨᱚᱛᱱᱟᱴᱭᱚᱢ (Bharatanatyam) ᱮᱱᱮᱡ ᱨᱤᱱᱤᱡ ᱨᱤᱱᱤᱡ ᱾ ᱚᱱᱟ ᱥᱟᱶᱛᱮ ᱡᱤᱭᱟᱹᱞᱤ ᱟᱹᱭᱫᱟᱹᱨᱤ ᱟᱹᱭᱩᱨᱮᱫ ᱛᱟᱦᱮᱸ ᱠᱟᱱᱟᱭ ᱾
ᱱᱩᱭ ᱫᱚ ᱥᱤᱧᱚᱛ ᱱᱟᱜᱟᱢ ᱨᱤᱱᱤᱡ ᱯᱩᱭᱞᱩ ᱠᱩᱲᱤ ᱦᱚᱯᱚᱱ ᱞᱮᱠᱟᱛᱮ ᱯᱚᱱᱚᱛ ᱫᱚᱨᱵᱟᱨ ᱨᱮ ᱥᱮᱱ ᱞᱮᱱᱟ ᱾ 

ᱩᱱᱤ ᱫᱚ ᱢᱩᱬ "ᱥᱟᱫᱷᱤᱨᱚ" ᱰᱷᱚᱝ ᱠᱷᱚᱱ ᱮᱦᱚᱵ ᱚᱰᱚᱠ ᱠᱟᱛᱮ [[ᱵᱷᱨᱟᱨᱚᱛᱱᱟᱴᱭᱚᱢ]] ᱨᱤᱱᱤᱡ ᱢᱟᱨᱟᱝ ᱪᱤᱪᱤᱪᱤᱨᱜᱟᱹᱞᱤᱭᱟᱹ ᱠᱟᱱᱟᱭ ᱾  ᱥᱟᱰᱷᱤᱨᱚ ᱰᱷᱚᱝ ᱢᱩᱸᱫᱽᱨᱤ ᱱᱟᱹᱪᱱᱤ ᱫᱮᱵᱽᱫᱟᱥᱤ ᱭᱟᱜ ᱵᱷᱤᱛᱤᱨ ᱨᱮ ᱯᱟᱹᱨᱛᱩᱲ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱥᱤᱧᱚᱛ ᱯᱟᱹᱨᱛᱩᱲ ᱠᱚ ᱨᱮᱱᱟᱜ ᱟᱹᱰᱤ ᱞᱮᱠᱟᱱ ᱦᱩᱱᱟᱹᱨ ᱠᱚ ᱨᱟᱠᱷᱟ ᱟᱹᱨᱩ ᱞᱮᱠᱟᱱ ᱠᱟᱹᱢᱤ ᱠᱚᱭ ᱠᱟᱹᱢᱤ ᱞᱮᱫ ᱛᱟᱦᱮᱸᱫ ᱾ 

ᱩᱱᱤ ᱫᱚ ᱢᱟᱨᱟᱝ ᱡᱟᱹᱛ ᱨᱤᱱᱤᱡ ᱦᱩᱭ ᱠᱟᱛᱮ ᱦᱚᱸ ᱑᱙᱒᱐ ᱥᱟᱹᱦᱤᱛ ᱚᱠᱛᱚ ᱨᱮᱱᱟᱜ ᱥᱟᱶᱛᱟ ᱨᱮ ᱦᱩᱰᱤᱧ ᱡᱟᱹᱛ ᱦᱚᱲ ᱠᱚ ᱦᱚᱛᱮᱛᱮ ᱛᱮ ᱠᱚ ᱮᱱᱮᱡᱮᱫ ᱮᱱᱮᱡ ᱞᱮᱠᱟ ᱢᱟᱱᱟᱣᱜ ᱠᱟᱱ [[ᱵᱷᱟᱨᱚᱛᱱᱟᱴᱭᱚᱢ]] ᱫᱚ ᱟᱡᱟᱜ ᱯᱮᱥᱟ ᱞᱮᱠᱟᱛᱮ ᱦᱟᱛᱟᱣ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱮᱱᱮᱡ ᱨᱮᱱᱟᱜ ᱨᱩᱯ ᱟᱨ ᱵᱳᱸᱜᱟ ᱜᱩᱱ ᱢᱟᱹᱱ ᱪᱤᱱᱦᱟᱹᱣ ᱠᱟᱛᱮ ᱮᱱᱮᱡ ᱪᱮᱫ ᱥᱟᱶᱛᱮ ᱟᱭᱢᱟ ᱢᱟᱸᱰᱣᱟ ᱨᱮ ᱮᱱᱮᱡ ᱮ ᱩᱫᱩᱜ ᱥᱚᱫᱚᱨ ᱞᱮᱫ ᱛᱟᱦᱮᱸᱫ ᱾ 

ᱨᱩᱠᱢᱤᱬᱤ ᱫᱮᱵᱤ ᱤᱱᱰᱤᱭᱟ ᱴᱩᱰᱮ ᱨᱮᱱᱟᱜ "ᱥᱤᱧᱚᱛ ᱠᱚ ᱜᱚᱲᱦᱚᱱ ᱟᱠᱟᱫ ᱑᱐᱐ ᱦᱚᱲᱟᱜ ᱞᱤᱥᱴᱤ" ᱨᱮ ᱟᱡ ᱦᱚᱸ ᱴᱷᱟᱶ ᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾<ref>[http://www.india-today.com/itoday/millennium/100people/rukmini.html India Today]</ref> ᱩᱱᱤ ᱑᱙᱕᱖ ᱥᱟᱹᱦᱤᱛ ᱨᱮ ᱯᱚᱫᱽᱢᱚᱵᱷᱩᱥᱚᱬ ᱢᱟᱹᱱ ᱥᱟᱨᱦᱟᱣ<ref name="Padma Awards">{{Cite web|url=http://mha.nic.in/sites/upload_files/mha/files/LST-PDAWD-2013.pdf|title=Padma Awards|publisher=Ministry of Home Affairs, Government of India|date=2015|accessdate=July 21, 2015}}</ref> ᱟᱨ ᱑᱙᱖᱗ ᱥᱟᱹᱦᱤᱛ ᱨᱮ "ᱥᱮᱨᱮᱧ ᱱᱟᱴᱚᱠ ᱮᱠᱟᱰᱮᱢᱤ ᱯᱷᱮᱞᱚᱥᱤᱯ" ᱢᱟᱹᱱ ᱛᱮ ᱠᱚ ᱢᱟᱹᱱ ᱥᱟᱨᱦᱟᱣ ᱞᱮᱫᱮ ᱛᱟᱦᱮᱸᱫ ᱾

== ᱡᱤᱭᱚᱱ ==
=== ᱯᱩᱭᱞᱩ ᱡᱤᱭᱚᱱ ᱟᱨ ᱵᱟᱯᱞᱟ ===
ᱨᱩᱠᱢᱤᱬᱤ ᱫᱮᱵᱤ ᱚᱨᱩᱱᱰᱮᱞ ᱫᱚ ᱒᱙ ᱯᱷᱮᱵᱽᱨᱩᱣᱟᱨᱤ  ᱑᱙᱐᱔ ᱥᱟᱹᱦᱤᱛ ᱨᱮ ᱢᱩᱫᱩᱨᱟᱭ ᱨᱮᱱᱟᱜ ᱢᱤᱫ ᱵᱟᱵᱽᱬᱮ ᱜᱷᱟᱨᱚᱡᱽ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ '''ᱱᱤᱞᱚᱠᱚᱱᱴᱷᱚ ᱥᱟᱥᱛᱨᱤ''' ᱫᱚ ᱢᱤᱫ ᱤᱧᱡᱤᱱᱤᱭᱟᱹᱨ ᱞᱮᱠᱟᱛᱮ ᱯᱚᱵᱽᱞᱤᱠ ᱩᱣᱟᱨᱠᱥ ᱰᱤᱯᱟᱨᱴᱢᱮᱱᱴ ᱨᱮ ᱠᱟᱹᱢᱤ ᱥᱟᱶᱛᱮ ᱢᱤᱫ ᱢᱟᱪᱮᱫ ᱮ ᱛᱟᱦᱮᱸ ᱠᱟᱱᱟ ᱾ ᱟᱡᱤᱡ ᱮᱝᱜᱟᱛ ᱥᱮᱥᱟᱢᱟᱞ ᱫᱚ ᱢᱤᱫ ᱥᱮᱨᱮᱧ ᱨᱩᱥᱤᱠᱟᱭ ᱛᱟᱦᱮᱸ ᱠᱟᱱᱟ ᱾ ᱟᱯᱟᱛᱟᱜ ᱦᱟᱱᱟ ᱱᱷᱟᱣᱟ ᱴᱷᱟᱶ ᱨᱮ ᱠᱟᱹᱢᱤ ᱰᱮᱨᱟ ᱵᱚᱫᱚᱞ ᱤᱫᱤ ᱠᱟᱛᱮ ᱦᱟᱱᱟ ᱱᱷᱟᱶᱟ ᱴᱷᱟᱶ ᱨᱮ ᱠᱚ ᱩᱪᱟᱹᱲ ᱞᱮᱱᱟ ᱾ ᱩᱱᱤ ᱫᱚ ᱑᱙᱐᱑ ᱥᱟᱹᱦᱤᱛ ᱨᱮ ᱛᱷᱤᱭᱚᱥᱚᱯᱷᱤᱠᱟᱞ ᱥᱚᱥᱟᱭᱴᱤ ᱥᱟᱶ ᱩᱯᱨᱩᱢ ᱦᱩᱭ ᱞᱮᱱ ᱛᱟᱭᱟ ᱾ [[ᱟᱱᱤ ᱵᱮᱥᱟᱱᱛᱚ]] ᱦᱚᱛᱮᱛᱮ ᱪᱟᱪᱞᱟᱣᱜ ᱠᱟᱱ "ᱛᱷᱤᱭᱚᱥᱚᱯᱷᱤᱠᱟᱞ ᱦᱩᱞᱥᱟᱹᱭ" ᱛᱮ ᱩᱫᱽᱜᱟᱣ ᱠᱟᱛᱮ ᱥᱟᱥᱛᱨᱤ ᱫᱚ [[ᱪᱮᱱᱱᱟᱭ]] ᱨᱮᱱᱟᱜ ᱟᱰᱭᱟᱨ ᱧᱩᱛᱩᱢᱟᱱ ᱴᱷᱟᱶ ᱛᱮ ᱩᱪᱟᱹᱲ ᱞᱮᱱᱟ ᱾ ᱚᱸᱰᱮ ᱩᱱᱤ ᱫᱚ ᱛᱷᱤᱭᱚᱥᱚᱯᱷᱤᱠᱟᱞ ᱥᱚᱥᱟᱭᱴᱤ ᱚᱯᱷ ᱟᱰᱭᱟᱨ ᱨᱮ ᱚᱲᱟᱜ ᱛᱮᱭᱟᱨ ᱠᱟᱛᱮ ᱵᱟᱥᱟ ᱭᱮᱱᱟᱭ ᱾ ᱚᱸᱰᱮ ᱦᱩᱰᱤᱧ ᱚᱠᱛᱚ ᱠᱷᱚᱱ ᱜᱮ ᱨᱩᱠᱢᱤᱬᱤ ᱫᱚ ᱛᱷᱤᱭᱚᱥᱚᱯᱷᱤᱠᱟᱞ ᱩᱭᱦᱟᱹᱨ ᱟᱨ ᱱᱟᱶᱟ ᱵᱷᱟᱵᱽᱱᱟ, ᱥᱟᱶᱛᱟ ᱟᱹᱨᱤ, ᱢᱟᱸᱰᱣᱟ ᱠᱷᱮᱞᱚᱸᱰ, ᱥᱮᱨᱮᱧ ᱟᱨ ᱮᱱᱮᱡ ᱥᱟᱶᱛᱮ ᱩᱯᱨᱩᱢ ᱞᱮᱱᱟᱭ ᱾ ᱚᱸᱰᱮ ᱵᱽᱨᱤᱴᱤᱥ ᱛᱷᱤᱭᱚᱥᱚᱯᱷᱤᱥᱴ '''ᱡᱚᱨᱡᱽ ᱚᱨᱩᱱᱰᱮᱞ''' ᱥᱟᱶᱛᱮ ᱩᱯᱨᱩᱢ ᱦᱩᱭ ᱞᱮᱱ ᱛᱟᱭᱟ ᱾ ᱡᱚᱨᱡᱽ ᱫᱚ ᱟᱱᱤᱵᱮᱥᱟᱱᱛᱳ ᱭᱤᱡ ᱥᱩᱨ ᱠᱟᱹᱢᱤᱭᱟᱹ ᱞᱮᱠᱟᱛᱮᱭ ᱛᱟᱦᱮᱸ ᱠᱟᱱᱟ ᱟᱨ ᱚᱱᱟ ᱛᱟᱭᱚᱢ ᱵᱟᱨᱚᱬᱟᱥᱤ ᱨᱮ ᱛᱟᱞᱟᱢᱟ ᱦᱤᱱᱫᱩ ᱢᱟᱦᱟᱵᱤᱨᱫᱟᱹᱜᱟᱲ ᱨᱤᱱᱤᱡ ᱪᱟᱪᱞᱟᱣᱤᱭᱟᱹ ᱞᱮᱠᱟᱛᱮᱭ ᱥᱮᱞᱮᱫ ᱞᱮᱱᱟ ᱾ ᱚᱱᱟ ᱛᱟᱭᱚᱢ ᱨᱩᱠᱢᱤᱬᱤ ᱫᱮᱵᱤ ᱫᱚ ᱡᱚᱨᱡᱽ ᱚᱨᱩᱱᱰᱮᱞ ᱥᱟᱶᱛᱮᱭ ᱵᱟᱯᱞᱟ ᱞᱮᱱᱟ ᱾<ref>{{Cite web|title=Rukmini Devi Arundale: A life dedicated to Art|url=http://specials.rediff.com/news/2004/mar/08sld01.htm|date=March 2004|publisher=[[Rediff.com]]|page=}}</ref>

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
