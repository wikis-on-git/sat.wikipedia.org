'''ᱥᱩᱱᱟ.ᱨᱟᱢ ᱥᱚᱨᱮᱱ'''

ᱵᱷᱚᱸᱡᱽ ᱫᱤᱥᱚᱢ ᱵᱟᱵᱚᱱᱜᱷᱟ.ᱴᱤ ᱥᱚᱵᱽᱰᱤᱵᱤᱡᱚᱱ ᱨᱮᱱᱟᱜ ᱦᱟᱴ ᱵᱟᱫᱽᱲᱟ ᱡᱟᱯᱟᱜ ᱠᱟ.ᱱᱦᱩ ᱱᱟ.ᱭ ᱰᱷᱤᱯᱨᱮ ᱫᱟᱢᱠᱚᱢ ᱦᱮᱥᱞᱟ ᱟ.ᱛᱩ ᱢᱮᱱᱟᱜ-ᱟ ᱾ ᱚᱱᱟ ᱟ.ᱛᱩ ᱨᱮᱜᱮ ᱵᱷᱚᱸᱡᱽ ᱵᱤᱨ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱢᱤᱫ ᱥᱚᱨᱮᱱ ᱵᱟ.ᱠᱷᱩᱞ ᱨᱮ ᱢᱟ ᱔/᱒/᱑᱙᱑᱘ ᱦᱤᱛ ᱚᱛᱮ ᱢᱟᱦᱟᱸ ᱦᱤᱞᱚᱜ ᱛᱟᱨᱟᱥᱤᱧ ᱚᱠᱛᱚᱭ ᱡᱟᱱᱟᱢ ᱞᱮᱱᱟ ᱾ ᱟᱯᱟᱛ ᱧᱩᱛᱩᱢ ᱫᱚ ᱢᱟ.ᱱ ᱪᱟ.ᱢᱯᱟ.ᱭ ᱨᱟᱢ ᱥᱚᱨᱮᱱ ᱟᱨ ᱮᱸᱜᱟᱛ [[ᱧᱩᱛᱩᱢ]] ᱫᱚ ᱫᱩᱨᱜᱤ ᱥᱚᱨᱮᱱ ᱾ ᱢᱟᱢᱚ ᱟ.ᱛᱩ ᱫᱚ ᱨᱟᱸᱜᱟᱢᱟ.ᱴᱤᱭᱟ. ᱢᱟ.ᱨᱰᱤ ᱯᱟ.ᱨᱤᱥ ᱚᱲᱟᱜ ᱨᱮ ᱾ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱛᱮᱠᱚ ᱫᱚ ᱛᱩᱨᱩᱭ ᱦᱚᱲ ᱠᱚᱲᱟ ᱟᱨ ᱯᱩᱱ ᱦᱚᱲ ᱢᱤᱥᱨᱟ ᱠᱚ ᱛᱟᱦᱮᱸ ᱠᱟᱱᱟ ᱾ ᱪᱟ.ᱢᱯᱟ.ᱭ ᱨᱟᱢ ᱥᱚᱨᱮᱱ ᱨᱤᱱ ᱑᱑ ᱜᱚᱴᱟᱝ ᱜᱤᱫᱽᱨᱟ. ᱠᱷᱚᱱ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾

== ᱜᱤᱫᱽᱨᱟ. ᱚᱠᱛᱚ ᱠᱟᱛᱷᱟ ==
ᱟᱥᱟᱲ ᱵᱚᱸᱜᱟ ᱛᱟᱦᱮᱸ ᱠᱟᱱᱟ ᱜᱚᱴᱟᱯᱟᱲᱟ ᱜᱮ ᱪᱟ.ᱥᱤ ᱠᱚ ᱵᱟ.ᱫᱽᱨᱮ ᱦᱮᱲᱦᱮᱫ ᱪᱷᱤᱲᱭᱟ.ᱣ ᱠᱟ.ᱢᱤ ᱠᱚ ᱥᱟ.ᱨᱫᱤ ᱟᱠᱟᱜᱼᱟ ᱾ ᱪᱟ.ᱢᱯᱟ.ᱭ ᱥᱚᱨᱮᱱ ᱛᱮᱠᱚ ᱦᱚᱸ ᱟᱠᱚᱣᱟᱜ ᱵᱟ.ᱫᱽᱨᱮ ᱢᱩᱞᱤᱭᱟ. ᱟᱛᱮ ᱠᱚ ᱦᱮᱲᱦᱮᱫ ᱦᱚᱪᱚ ᱮᱫ ᱠᱚᱣᱟ ᱾ ᱥᱟᱶᱛᱮ ᱟᱠᱚ ᱚᱲᱟᱜ ᱦᱚᱲ ᱦᱚᱸᱠᱚ ᱠᱟ.ᱢᱤ ᱠᱟᱱ ᱛᱟᱦᱮᱸᱫ ᱾ ᱪᱟ.ᱢᱯᱟ.ᱭ ᱵᱟ.ᱦᱩ ᱦᱚᱸ ᱵᱟ.ᱫᱽ ᱨᱮ ᱠᱟ.ᱢᱤ ᱞᱟ.ᱜᱤᱫ ᱮ ᱦᱚᱨᱚᱵᱚᱨᱚᱜ ᱠᱟᱱ ᱛᱮ ᱵᱟᱞᱮ ᱜᱤᱫᱽᱨᱟ. ᱛᱟᱭ ᱵᱟ.ᱫᱽ ᱟᱲᱮᱨᱮ ᱢᱮᱱᱟᱜ ᱠᱟ.ᱣᱦᱟ. ᱫᱟᱨᱮ ᱠᱚ ᱥᱩᱨ ᱨᱮ ᱠᱟᱲᱠᱮ ᱦᱮᱸᱥᱟᱜ ᱫᱟᱨᱮ ᱵᱩᱴᱟ.ᱨᱮᱭ ᱜᱤᱛᱤᱡ ᱠᱟᱫᱮᱭᱟ ᱟᱨ ᱟᱡ ᱫᱚ ᱦᱮᱲᱦᱮᱫ ᱮ ᱪᱷᱩᱴᱟ.ᱣ ᱮᱱᱟ ᱾ ᱱᱟᱥᱮ ᱜᱷᱟ.ᱲᱤᱠ ᱛᱟᱭᱚᱢ ᱵᱮᱲᱟ ᱦᱚᱸᱭ ᱨᱟᱠᱟᱵ ᱤᱫᱤᱭᱮᱱᱟ ᱟᱨ ᱫᱟᱨᱮ ᱩᱢᱩᱞ ᱦᱚᱸ ᱥᱟᱦᱟ ᱮᱱᱟ ᱾ ᱥᱮᱸᱜᱮᱞ ᱞᱮᱠᱟᱱ ᱥᱤᱛᱩᱝ ᱫᱚ ᱜᱤᱛᱤᱡ ᱟᱠᱟᱫᱮ ᱵᱟᱞᱚᱠ ᱪᱮᱛᱟᱱ ᱨᱮ ᱨᱟᱠᱟᱵ ᱮᱱᱟ ᱾ ᱮᱱ ᱦᱚᱸ ᱟᱡ ᱟᱭᱳ ᱫᱚ ᱵᱟᱭ ᱛᱷᱤᱛ ᱡᱚᱝ ᱠᱟᱱᱟ ᱾ ᱦᱮᱲᱦᱮᱫ ᱨᱮ ᱚᱱᱠᱟᱭ ᱞᱟᱵᱟᱫᱷᱤᱭᱟ.ᱣ ᱟᱠᱟᱱᱟ ᱫᱚ ᱜᱤᱫᱽᱨᱟ. ᱡᱟᱠ ᱮ ᱰᱷᱤᱞᱟ.ᱣ ᱟᱠᱟ ᱫᱮᱭᱟ ᱾ ᱚᱠᱟ ᱞᱮᱠᱟ ᱨᱮᱪᱚ ᱦᱮᱲᱦᱮᱫ ᱠᱷᱚᱱ ᱜᱮ ᱢᱤᱫᱴᱟ.ᱝ ᱵᱩᱰᱷᱤᱭᱟᱜ ᱢᱮᱫ ᱫᱚ ᱜᱤᱫᱽᱨᱟ. ᱪᱮᱛᱟᱱ ᱨᱮ ᱛᱟ.ᱠᱤᱡ ᱮᱱᱟ ᱟᱨ ᱟ.ᱰᱤ ᱦᱟᱦᱟᱲᱟ ᱜᱷᱚᱴᱚᱱ ᱮ ᱧᱮᱞ ᱟᱱᱟ ᱾ ᱜᱤᱛᱤᱡ ᱟᱠᱟ ᱫᱮᱠᱚ ᱵᱟᱞᱮ ᱜᱤᱫᱽᱨᱟ. ᱫᱚ ᱢᱤᱫᱴᱟ.ᱝ ᱟ.ᱰᱤ ᱢᱟᱨᱟᱝ ᱵᱤᱧ ᱮ ᱩᱢᱩᱞ ᱟᱠᱟᱫᱮᱭᱟ ᱾ ᱥᱚᱸᱜᱮ ᱜᱮ ᱩᱱᱤ ᱵᱤᱧ ᱫᱚ ᱚᱠᱟ ᱜᱟᱡᱟᱲ ᱥᱮᱫ ᱪᱚᱭ ᱞᱮᱧ ᱵᱚᱞᱚ ᱮᱱᱟ ᱾ ᱧᱮᱞ ᱟᱫ ᱠᱮᱫᱮᱭᱟ ᱠᱚ ᱾ ᱟᱡ ᱟᱭᱳ ᱫᱚ ᱵᱚᱛᱚᱨ ᱛᱮᱭ ᱨᱟᱜ ᱡᱚᱝ ᱠᱟᱱᱟ ᱾ ᱛᱟᱭᱚᱢ ᱜᱤᱫᱽᱨᱟ. ᱛᱟᱭ ᱮ ᱧᱮᱞᱮᱭᱟ, ᱱᱟᱯᱟᱭ ᱜᱮᱭᱟᱭ ᱾ ᱩᱱ ᱡᱚᱦᱚᱜ ᱩᱱᱤ ᱵᱩᱰᱷᱤᱭ ᱢᱮᱱ ᱠᱮᱜᱼᱟ ᱱᱩᱭ ᱫᱚᱱᱟ ᱵᱤᱧ ᱫᱚᱭ ᱵᱟᱝ ᱠᱟᱱᱟ ᱵᱚᱸᱜᱟ ᱠᱟᱱ ᱜᱮᱭᱟᱭ ᱯᱟᱞᱮ ᱾ ᱠᱷᱤᱛᱤ ᱞᱟ.ᱜᱤᱫ ᱫᱚ ᱵᱟᱝᱼᱟ ᱱᱟᱯᱟᱭ ᱞᱟ.ᱜᱤᱫ ᱜᱮ ᱯᱟᱞᱮ ᱾ ᱫᱩ ᱨᱮᱦᱚᱸ ᱱᱩᱭ ᱜᱤᱫᱽᱨᱟ. ᱫᱚ ᱢᱤᱫ ᱫᱤᱱ ᱦᱤᱞᱚᱜ ᱟ.ᱰᱤ ᱢᱟᱨᱟᱝ ᱦᱚᱲ ᱜᱮᱭ ᱵᱮᱱᱟᱣᱜᱼᱟ ᱾

ᱱᱩᱭ ᱵᱟᱞᱚᱠ ᱜᱮ ᱦᱟᱨᱟ ᱡᱩᱣᱟ.ᱱ ᱠᱟᱛᱮ ᱵᱷᱚᱸᱡᱽ ᱵᱤᱨ ᱢᱮᱱᱛᱮᱭ ᱵᱤᱠᱱᱟ.ᱣ ᱮᱱᱟ ᱾ ᱫᱤᱥᱚᱢ ᱫᱩᱞᱟ.ᱲᱤᱭᱟ. ᱟᱨ ᱦᱩᱞᱜᱟ.ᱨᱤᱭᱟ. ᱢᱮᱱᱛᱮ ᱦᱚᱸᱭ ᱦᱩᱭ ᱞᱮᱱᱟ ᱾

== ᱥᱮᱪᱮᱫ ᱮᱛᱚᱦᱚᱵ ==
ᱥᱤᱧᱚᱛ ᱫᱤᱥᱚᱢ ᱩᱱ ᱚᱠᱛᱚ ᱫᱚ ᱵᱨᱤᱴᱤᱥ ᱠᱚᱣᱟᱜ ᱜᱚᱵᱚᱞ ᱨᱮ ᱛᱟᱦᱮᱸ ᱠᱟᱱᱟ ᱾ ᱤᱛᱩᱱ ᱟᱥᱲᱟ ᱠᱚᱨᱮ ᱦᱚᱸ ᱟᱵᱚ ᱯᱟ.ᱨᱥᱤ ᱪᱤᱠᱤ ᱠᱚᱛᱮ ᱫᱚ ᱪᱮᱫ ᱥᱮᱪᱮᱫ ᱦᱚᱸ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱵᱷᱚᱸᱡᱽ ᱫᱤᱥᱚᱢ ᱨᱮᱫᱚ ᱟᱥᱲᱟ ᱠᱚ ᱟ.ᱰᱤ ᱢᱟᱦᱨᱚᱜᱽ ᱜᱮ ᱛᱟᱦᱮᱸ ᱠᱟᱱᱟ ᱚᱱᱟ ᱦᱚᱸ ᱩᱰᱤᱭᱟ. ᱪᱤᱠᱤ ᱛᱮ ᱛᱟᱦᱮᱸ ᱠᱟᱱᱟ ᱾ ᱫᱟᱢᱠᱚᱢ ᱦᱮᱸᱥᱞᱟ ᱠᱷᱚᱱ ᱫᱚ ᱮᱭᱟᱭ ᱠᱤ.ᱢᱤ. ᱥᱟᱺᱜᱤᱧ ᱨᱮ ᱞᱟ.ᱣᱡᱚᱲᱟ L.P. School ᱛᱟᱦᱮᱸ ᱠᱟᱱᱟ ᱾ ᱚᱸᱰᱮ ᱜᱮ ᱢᱟᱨᱟᱝ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱚᱞᱚᱜ ᱮ ᱮᱛᱚᱦᱚᱵ ᱞᱮᱫᱼᱟ ᱾ ᱩᱱ ᱫᱚ ᱑᱙᱒᱗ ᱥᱟᱞᱮ ᱛᱟᱦᱮᱸ ᱠᱟᱱᱟ ᱾ ᱢᱟᱲᱟᱝ ᱢᱟᱲᱟᱝ ᱢᱟᱪᱮᱛᱟᱜ ᱨᱚᱲ ᱪᱮᱫ ᱦᱚᱸ ᱵᱟᱭ ᱵᱩᱡᱷᱟ.ᱣ ᱫᱟᱲᱮᱭᱟᱫᱼᱟ ᱾ ᱩᱰᱤᱭᱟ. ᱪᱤᱠᱤ ᱛᱮ ᱚᱞᱚᱜ ᱟ.ᱰᱤ ᱟᱸᱴ ᱮ ᱵᱩᱡᱷᱟ.ᱣ ᱠᱮᱫᱼᱟ ᱾ ᱚᱠᱛᱚ ᱨᱮᱱᱟᱜ ᱪᱟᱨᱠᱷᱟ ᱟ.ᱪᱩᱨᱚᱜ ᱥᱟᱶᱛᱮ ᱚᱞᱚᱜ ᱦᱚᱸᱭ ᱥᱮᱬᱟ ᱤᱫᱤ ᱠᱮᱫᱼᱟ ᱾ ᱑᱙᱒᱙ ᱥᱟᱞᱮᱨᱮ ᱞᱟ.ᱣᱡᱚᱲᱟ ᱤᱛᱩᱱ ᱟᱥᱲᱟ ᱠᱷᱚᱱ ᱚᱞᱚᱜ ᱮ ᱥᱟ.ᱛ ᱠᱮᱫᱼᱟ ᱾ ᱛᱟᱭᱚᱢ ᱞᱟᱛᱟᱨ ᱟᱨ ᱪᱮᱛᱟᱱ ᱪᱟᱱᱚᱪ ᱫᱚ ᱵᱚᱦᱚᱲᱫᱟ ᱨᱮ ᱑᱙᱓᱓ ᱥᱟᱞᱮ ᱨᱮᱭ ᱥᱟ.ᱛ ᱠᱮᱫᱼᱟ ᱾ ᱛᱟᱭᱚᱢ ᱪᱮᱛᱟᱱ ᱥᱮᱫ ᱯᱟᱲᱦᱟᱣᱜ ᱞᱟ.ᱜᱤᱫ ᱫᱚ ᱟᱡ ᱵᱟᱵᱟ ᱵᱟ.ᱨᱯᱟᱫᱟ ᱛᱮᱭ ᱵᱷᱮᱡᱟ ᱠᱮᱫᱮᱭᱟ ᱾ ᱩᱱ ᱡᱚᱦᱚᱜ ᱫᱚ ᱟᱡ ᱵᱟᱵᱟ ᱪᱟ.ᱢᱯᱟ.ᱭ ᱥᱚᱨᱮᱱ ᱵᱟ.ᱨᱯᱟᱫᱟ ᱨᱮᱜᱮ ᱯᱩᱞᱤᱥ ᱨᱟᱭᱴᱚᱨ ᱞᱮᱠᱟᱭ ᱠᱟ.ᱢᱤ ᱠᱟᱱ ᱛᱟᱦᱮᱸᱫ ᱾

ᱵᱷᱚᱸᱡᱽ ᱫᱤᱥᱚᱢ ᱨᱮᱭᱟᱜ ᱫᱚ ᱢᱤᱫᱴᱟ.ᱝ ᱥᱩᱢᱩᱝ ᱜᱮ ᱩᱱᱩᱥᱩᱞ ᱟᱥᱲᱟ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱫᱚ ᱵᱟ.ᱨᱯᱟᱫᱟ ᱩᱱᱩᱥᱩᱞ ᱟᱥᱲᱟ ᱢᱮᱱᱛᱮ ᱧᱩᱛᱩᱢ ᱞᱮᱱᱟ ᱾ ᱚᱱᱟ ᱤᱛᱩᱱ ᱟᱥᱲᱟ ᱱᱮᱛᱟᱨ ᱫᱚ ᱵᱷᱚᱸᱡᱽ ᱫᱤᱥᱚᱢ ᱨᱟᱡᱟ ᱩᱱᱩᱭᱦᱟ.ᱨ ᱞᱮᱠᱟᱛᱮ M. K. C. High School ᱧᱩᱢ ᱟ.ᱨᱩ ᱮᱱᱟ ᱢᱮᱱᱮᱛ ᱢᱟᱦᱟᱨᱟᱡᱟ ᱠᱨᱩᱥᱱᱚ ᱪᱚᱸᱫᱽᱨᱚ ᱩᱱᱩᱥᱩᱞ ᱟᱥᱲᱟ ᱾ ᱚᱸᱰᱮ ᱜᱮ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱜᱚᱢᱠᱮ ᱦᱚᱸ ᱑᱙᱓᱗ ᱥᱟᱞᱮᱨᱮ ᱛᱟᱱᱟᱞᱟ ᱫᱚᱭ ᱥᱟ.ᱛ ᱠᱮᱜᱼᱟ ᱾

== ᱨᱮᱵᱷᱮᱱᱥᱟ ᱵᱤᱨᱫᱟ.ᱜᱟᱲ ᱠᱚᱴᱚᱠ ᱨᱮ ᱚᱞᱚᱜ ==
ᱵᱟ.ᱨᱯᱟᱫᱟ ᱩᱱᱩᱥᱩᱞ ᱟᱥᱲᱟ ᱨᱮ ᱛᱟᱱᱟᱞᱟ ᱥᱟ.ᱛ ᱠᱟᱛᱮ ᱪᱮᱛᱟᱱ ᱥᱮᱫ ᱯᱟᱲᱦᱟᱣᱜ ᱞᱟ.ᱜᱤᱫ ᱮ ᱢᱚᱱᱮ ᱠᱮᱫᱼᱟ ᱾ ᱵᱷᱚᱸᱡᱽ ᱫᱤᱥᱚᱢ ᱨᱮ ᱩᱱ ᱡᱚᱦᱚᱜ ᱫᱚ ᱵᱤᱨᱫᱟ.ᱜᱟᱲ ᱜᱮ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱨᱮᱵᱷᱮᱱᱥᱟ ᱵᱤᱨᱫᱟ.ᱜᱟᱲ ᱠᱚᱴᱚᱠ ᱨᱮᱭ ᱵᱷᱤᱥᱮᱞᱮᱫ ᱮᱱᱟ ᱾ ᱟᱪᱮᱛ ᱰᱮᱨᱟ (Hostel) ᱨᱮ ᱛᱟᱦᱮᱸ ᱠᱟᱛᱮᱭ ᱚᱞ ᱯᱟᱲᱦᱟᱣ ᱠᱮᱫᱼᱟ ᱾ ᱚᱱᱟ ᱫᱚ ᱑᱙᱓᱘ ᱥᱟᱞᱮᱨᱮ ᱛᱟᱦᱮᱸ ᱠᱟᱱᱟ ᱾

ᱚᱸᱰᱮ ᱢᱤᱫ ᱫᱷᱟᱣ ᱛᱮ ᱚᱞᱚᱜ ᱡᱚᱴᱟᱣ ᱫᱚ ᱦᱟ.ᱛᱤᱵᱷᱟ.ᱨᱤ ᱟ.ᱛᱩ ᱨᱤᱱᱤᱡ ᱫᱩᱵᱽᱨᱟᱡᱽ ᱥᱚᱭ ᱮ ᱛᱟᱦᱮᱸ ᱠᱟᱱᱟ ᱾ ᱴᱷᱤᱠ ᱚᱱᱟ ᱥᱮᱨᱢᱟ ᱜᱮ ᱛᱟᱨᱬᱟ ᱟ.ᱛᱩ (ᱵᱷᱚᱸᱡᱽ) ᱥᱩᱱᱫᱚᱨ ᱢᱳᱦᱚᱱ ᱦᱮᱸᱵᱽᱨᱚᱢ ᱜᱚᱢᱠᱮ ᱦᱚᱸ I. Sc. ᱚᱞᱚᱜ ᱠᱟᱱ ᱛᱟᱦᱮᱸᱫ ᱾ ᱵᱟᱱᱟ ᱦᱚᱲ ᱚᱸᱰᱮ ᱠᱤᱱ ᱠᱩᱯᱩᱞᱤ ᱧᱟᱯᱟᱢ ᱮᱱᱟ ᱾ ᱩᱱ ᱡᱚᱦᱚᱜ ᱠᱷᱚᱱ ᱜᱮ ᱡᱟ.ᱛᱤ ᱥᱟᱶᱛᱟ ᱨᱮᱭᱟᱜ ᱠᱟᱛᱷᱟ ᱫᱚ ᱠᱤᱱ ᱩᱨᱦᱟ.ᱨ ᱵᱟᱲᱟᱭ ᱛᱟᱦᱮᱸᱫ ᱾

== ᱡᱩᱨᱤ ᱡᱚᱛᱟ ==
ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱑᱙᱔᱓ ᱥᱟᱞᱮᱨᱮ ᱢᱚᱫᱷᱩ ᱥᱩᱫᱚᱱ Law Collage, ᱠᱚᱴᱚᱠ ᱨᱮᱭ ᱚᱞᱚᱜ ᱠᱟᱱ ᱡᱚᱦᱚᱜ ᱜᱮ ᱵᱟ.ᱥᱤᱯᱤᱴᱷᱟ. ᱡᱟᱯᱟᱜ ᱯᱚᱰᱟᱰᱤᱦᱟ. ᱟ.ᱛᱩ ᱨᱤᱱᱤᱡ ᱥᱚᱱᱟ ᱴᱩᱰᱩ ᱧᱩᱛᱩᱢ ᱟ.ᱱᱤᱡ ᱢᱤᱫ ᱠᱩᱲᱤ ᱥᱟᱶ ᱮ ᱵᱟᱯᱞᱟ ᱞᱮᱱᱟ ᱾ ᱩᱱ ᱫᱚ ᱥᱩᱱᱟ.ᱨᱟᱢ ᱥᱚᱨᱮᱱ ᱟᱜ ᱩᱢᱮᱨ ᱫᱚ ᱒᱕ ᱥᱮᱨᱢᱟ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱥᱚᱱᱟ ᱴᱩᱰᱩ ᱟᱡ ᱵᱟᱵᱟ ᱛᱮᱠᱚ ᱫᱚ ᱚᱠᱟ ᱞᱮᱠᱟ ᱪᱚ ᱵᱷᱚᱸᱡᱽ ᱨᱟᱡᱟ ᱥᱟᱞᱟᱜ ᱯᱷᱩᱞ ᱯᱮᱲᱟ ᱠᱚ ᱛᱟᱦᱮᱸ ᱠᱟᱱᱟ ᱾

== ᱚᱞ ᱥᱚᱢᱤᱛᱤ ᱵᱮᱨᱮᱫ ᱨᱮ ᱥᱮᱞᱮᱫ ==
ᱚᱞ ᱪᱤᱠᱤ ᱞᱟᱦᱟ ᱚᱪᱚᱭ ᱞᱟ.ᱜᱤᱫ ᱜᱩᱨᱩ ᱜᱚᱢᱠᱮ ᱟᱨ ᱫᱤᱥᱚᱢ ᱜᱚᱲᱚᱢ ᱦᱟᱲᱟᱢ ᱥᱟᱣᱱᱟ ᱢᱩᱨᱢᱩ ᱛᱤᱠᱤᱱ ᱥᱟᱶ ᱵᱷᱩᱛᱲᱤ ᱟ.ᱛᱩ ᱢᱟ.ᱱ ᱥᱚᱢᱨᱟ ᱪᱚᱨᱚᱬ ᱴᱩᱰᱩ ᱥᱟᱶ ᱜᱟᱯᱟᱞ ᱢᱟᱨᱟᱣ ᱠᱟᱛᱮ ᱵᱚᱰᱟᱢ ᱛᱟ.ᱲᱤᱭᱟ. ᱨᱮ ᱢᱤᱫᱩᱱ ᱠᱚ ᱦᱚᱦᱚ ᱞᱮᱫᱼᱟ ᱾ ᱚᱱᱟ ᱥᱮᱨᱢᱟ ᱫᱚ ᱛᱟᱦᱮᱸ ᱠᱟᱱᱟ ᱑᱙᱓᱙ ᱥᱟᱞᱮ ᱾ ᱚᱱᱟ ᱢᱤᱫᱩᱱ ᱨᱮ ᱥᱚᱢᱨᱟ ᱪᱚᱨᱚᱬ ᱴᱩᱰᱩ ᱜᱮ ᱯᱟᱨᱥᱮᱛ ᱫᱚᱭ ᱛᱟᱦᱮᱸ ᱠᱟᱱᱟ ᱾ ᱢᱤᱫᱩᱱ ᱨᱮ ᱔᱐᱐᱐ ᱜᱟᱱ ᱦᱚᱲ ᱠᱚ ᱦᱮᱡ ᱡᱟᱣᱨᱟ ᱞᱮᱱᱟ ᱾ ᱟᱨ "ᱚᱞ ᱥᱚᱢᱤᱛᱤ" ᱢᱮᱱᱛᱮ ᱢᱤᱫ ᱜᱟᱶᱛᱟ ᱠᱚ ᱵᱮᱨᱮᱫ ᱞᱮᱫᱼᱟ ᱾ ᱚᱱᱟᱨᱮ ᱢᱩᱬᱩᱛ ᱠᱟ.ᱢᱤᱭᱟ. ᱠᱚ ᱛᱟᱦᱮᱸ ᱠᱟᱱᱟ -- ᱯᱟᱨᱥᱮᱛ ᱺ ᱢᱟ.ᱱ ᱥᱚᱢᱨᱟ ᱪᱚᱨᱚᱬ ᱢᱟ.ᱡᱷᱤ (ᱵᱷᱚᱸᱡᱽ) ᱾
ᱜᱚᱢᱠᱮ ᱥᱩᱱᱟᱨᱟᱢ ᱥᱚᱨᱮᱱ ᱟᱨ ᱛᱟᱨᱬᱟ ᱟ.ᱛᱩ ᱨᱤᱱᱤᱡ ᱢᱟ.ᱱ ᱥᱩᱱᱫᱚᱨ ᱢᱳᱦᱚᱱ ᱦᱮᱸᱵᱽᱨᱚᱢ ᱫᱚ ᱥᱚᱦᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱢᱤᱫᱩᱜ ᱫᱚ ᱚᱞ ᱪᱤᱠᱤ ᱪᱟᱞᱟᱣ ᱞᱟ.ᱜᱤᱫ ᱟ.ᱭᱫᱟ.ᱨᱤ ᱦᱟᱛᱟᱣ ᱵᱟᱠᱷᱨᱟ ᱵᱟ.ᱨᱯᱟᱫᱟ ᱢᱟᱦᱟᱨᱟᱡᱟ ᱴᱷᱮᱱ ᱫᱟ.ᱵᱤ ᱥᱟᱠᱟᱢ ᱮᱢ ᱨᱮᱭᱟᱜ ᱠᱚ ᱴᱷᱟ.ᱣᱠᱟ. ᱠᱮᱫᱼᱟ ᱾ ᱫᱟ.ᱵᱤ ᱥᱟᱠᱟᱢ ᱵᱮᱱᱟᱣ ᱨᱮ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱟᱨ ᱥᱩᱱᱫᱚᱨ ᱢᱚᱦᱚᱱ ᱜᱚᱢᱠᱮ ᱛᱤᱠᱤᱱ ᱠᱚ ᱵᱚᱨᱟᱛ ᱠᱮᱫ ᱠᱤᱱᱟ ᱾ ᱚᱞ ᱠᱟᱛᱮ "ᱚᱞ ᱥᱚᱢᱤᱛᱤ" ᱯᱟᱨᱥᱮᱛ ᱴᱷᱮᱱ ᱠᱤᱱ ᱫᱟᱠᱷᱳᱞ ᱠᱮᱫᱼᱟ ᱾ ᱯᱟᱨᱥᱮᱛ ᱜᱚᱢᱠᱮ ᱫᱚ ᱫᱤᱥᱚᱢ ᱦᱚᱲ ᱠᱚ ᱴᱷᱮᱱ ᱠᱷᱚᱱ ᱥᱩᱦᱤ ᱦᱟᱛᱟᱣ ᱚᱪᱚᱭ ᱞᱟ.ᱜᱤᱫ ᱛᱮ ᱴᱮᱱᱴᱚ ᱯᱩᱥᱤ ᱟ.ᱛᱩ (ᱵᱷᱚᱸᱡᱽ) ᱨᱤᱱᱤᱡ ᱢᱟᱥᱟᱝ ᱢᱟ.ᱡᱷᱤ ᱵᱷᱟᱨᱟᱭ ᱮᱢᱟᱫ ᱫᱮᱭᱟ ᱾ ᱥᱩᱦᱤ ᱵᱟᱲᱟ ᱚᱪᱚ ᱠᱟᱛᱮ ᱯᱟᱨᱥᱮᱛ ᱜᱚᱢᱠᱮ ᱴᱷᱮᱱ ᱮ ᱫᱟᱠᱷᱳᱞ ᱨᱩᱣᱟ.ᱲ ᱠᱟᱫᱼᱟ ᱾ ᱱᱮᱸᱰᱟ ᱢᱟᱦᱟᱨᱮ ᱢᱟᱦᱟᱨᱟᱡᱟ ᱴᱷᱮᱱ ᱫᱟ.ᱵᱤ ᱥᱟᱠᱟᱢ ᱫᱟᱠᱷᱳᱞ ᱡᱚᱦᱚᱜ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱦᱚᱸᱭ ᱢᱮᱥᱟ ᱞᱮᱱ ᱜᱮ ᱛᱟᱦᱮᱸᱫ ᱾ ᱪᱮᱫᱟᱜ ᱥᱮ ᱟᱡ ᱫᱚ ᱵᱟ.ᱨᱯᱟᱫᱟ ᱨᱮ ᱚᱞᱚᱜ ᱡᱚᱦᱚᱜ ᱢᱟᱦᱟᱨᱟᱡᱟ ᱦᱚᱯᱚᱱ ᱥᱟᱞᱟᱜ ᱡᱚᱴᱟᱣ ᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱡᱚᱛᱚ ᱜᱮᱠᱚ ᱫᱤᱞ ᱵᱷᱚᱨᱥᱟ ᱞᱮᱫᱼᱟ ᱾

== ᱵᱷᱚᱸᱡᱽ ᱢᱟᱨᱟᱝ ᱜᱚᱢᱠᱮ ᱟᱨ ᱨᱟᱡᱽ ᱟ.ᱨᱤ ==
᱑᱙᱕᱒ ᱥᱟᱞᱮ ᱥᱚᱨᱠᱟᱨᱟᱜ ᱯᱩᱞᱭᱩ ᱵᱟᱪᱷᱚᱱ ᱨᱮ ᱟ.ᱫᱤᱵᱟ.ᱥᱤ ᱜᱚᱢᱠᱮ ᱠᱷᱚᱱ ᱚᱠᱚᱭ ᱮ ᱮᱢ. ᱮᱞ. ᱮ. ᱮᱱᱟ, ᱚᱠᱚᱭ ᱫᱚᱭ ᱮᱢ. ᱯᱤ. ᱮᱱᱟ ᱟᱨ ᱚᱠᱚᱭ ᱫᱚᱭ ᱢᱚᱱᱛᱨᱤ ᱮᱱᱟ ᱾ ᱡᱤᱛᱠᱟ.ᱨ ᱟᱠᱟᱱ ᱜᱚᱢᱠᱮ ᱢᱟ.ᱫᱽ ᱠᱷᱚᱱ ᱵᱷᱚᱸᱡᱽ ᱢᱟᱨᱟᱝ ᱜᱚᱢᱠᱮ ᱫᱚ ᱳᱰᱤᱥᱟ ᱯᱚᱱᱚᱛ ᱥᱤᱨᱟ. ᱫᱮᱣᱟᱱ ᱱᱚᱵᱚ ᱠᱨᱩᱥᱱᱚ ᱪᱚᱣᱫᱷᱚᱨᱤᱭᱟᱜ ᱫᱮᱣᱟᱱ ᱦᱩᱫᱟ.ᱨᱮ ᱯᱩᱭᱞᱩ ᱟ.ᱫᱤᱵᱟ.ᱥᱤ ᱵᱷᱟ.ᱞᱟ.ᱭ ᱢᱚᱱᱛᱨᱤᱭ ᱵᱟᱪᱷᱚᱱ ᱞᱮᱱᱟ ᱾<ref>http://www.odishahelpline.com/Profile-of-Sonaram-Soren-of-BAHALDA-constituency-648.html</ref> ᱟ.ᱠᱤᱱ ᱛᱟᱦᱮᱸᱱ ᱚᱠᱛᱚ ᱦᱤᱡᱩᱜ ᱥᱮᱱᱚᱜ ᱦᱚᱨ ᱰᱟᱦᱟᱨ, ᱟ.ᱛᱩ ᱟ.ᱛᱩ ᱤᱛᱩᱱ ᱟᱥᱲᱟ, ᱟᱥᱨᱚᱢ ᱮ ᱵᱮᱱᱟᱣ ᱚᱪᱚ ᱠᱮᱫᱼᱟ ᱾ ᱚᱱᱟ ᱥᱟᱶᱛᱮ ᱟ.ᱛᱩ ᱟ.ᱛᱩ ᱠᱩᱸᱭ, ᱟᱦᱟᱨ, ᱯᱩᱠᱷᱨᱤ ᱮ ᱵᱟ.ᱭ ᱟᱫ ᱵᱚᱱᱟ ᱾
==ᱥᱟᱹᱠᱷᱭᱟᱹᱛ==
