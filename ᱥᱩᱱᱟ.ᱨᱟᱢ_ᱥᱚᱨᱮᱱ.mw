'''ᱥᱩᱱᱟ.ᱨᱟᱢ ᱥᱚᱨᱮᱱ'''

ᱵᱷᱚᱸᱡᱽ ᱫᱤᱥᱚᱢ ᱵᱟᱵᱚᱱᱜᱷᱟ.ᱴᱤ ᱥᱚᱵᱽᱰᱤᱵᱤᱡᱚᱱ ᱨᱮᱱᱟᱜ ᱦᱟᱴ ᱵᱟᱫᱽᱲᱟ ᱡᱟᱯᱟᱜ ᱠᱟ.ᱱᱦᱩ ᱱᱟ.ᱭ ᱰᱷᱤᱯᱨᱮ ᱫᱟᱢᱠᱚᱢ ᱦᱮᱥᱞᱟ ᱟ.ᱛᱩ ᱢᱮᱱᱟᱜ-ᱟ ᱾ ᱚᱱᱟ ᱟ.ᱛᱩ ᱨᱮᱜᱮ ᱵᱷᱚᱸᱡᱽ ᱵᱤᱨ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱢᱤᱫ ᱥᱚᱨᱮᱱ ᱵᱟ.ᱠᱷᱩᱞ ᱨᱮ ᱢᱟ ᱔/᱒/᱑᱙᱑᱘ ᱦᱤᱛ ᱚᱛᱮ ᱢᱟᱦᱟᱸ ᱦᱤᱞᱚᱜ ᱛᱟᱨᱟᱥᱤᱧ ᱚᱠᱛᱚᱭ ᱡᱟᱱᱟᱢ ᱞᱮᱱᱟ ᱾ ᱟᱯᱟᱛ ᱧᱩᱛᱩᱢ ᱫᱚ ᱢᱟ.ᱱ ᱪᱟ.ᱢᱯᱟ.ᱭ ᱨᱟᱢ ᱥᱚᱨᱮᱱ ᱟᱨ ᱮᱸᱜᱟᱛ ᱧᱩᱛᱩᱢ ᱫᱚ ᱫᱩᱨᱜᱤ ᱥᱚᱨᱮᱱ ᱾ ᱢᱟᱢᱚ ᱟ.ᱛᱩ ᱫᱚ ᱨᱟᱸᱜᱟᱢᱟ.ᱴᱤᱭᱟ. ᱢᱟ.ᱨᱰᱤ ᱯᱟ.ᱨᱤᱥ ᱚᱲᱟᱜ ᱨᱮ ᱾ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱨᱤᱱ ᱜᱚ ᱛᱩᱨᱩᱭ ᱦᱚᱲ ᱠᱚᱲᱟ ᱟᱨ ᱯᱩᱱ ᱦᱚᱲ ᱢᱤᱥᱨᱟ ᱠᱚ ᱛᱟᱦᱮᱸ ᱠᱟᱱᱟ ᱾ ᱪᱟ.ᱢᱯᱟ.ᱭ ᱨᱟᱢ ᱥᱚᱨᱮᱱ ᱨᱤᱱ ᱑᱑ ᱜᱚᱴᱟᱝ ᱜᱤᱫᱽᱨᱟ. ᱠᱷᱚᱱ ᱥᱩᱱᱟ.ᱨᱟᱢ ᱥᱚᱨᱮᱱ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾

== ᱜᱤᱫᱽᱨᱟ. ᱚᱠᱛᱚ ᱠᱟᱛᱷᱟ ==
ᱟᱥᱟᱲ ᱵᱚᱸᱜᱟ ᱛᱟᱦᱮᱸ ᱠᱟᱱᱟ ᱜᱚᱴᱟᱯᱟᱲᱟ ᱜᱮ ᱪᱟ.ᱥᱤ ᱠᱚ ᱵᱟ.ᱫᱽᱨᱤ ᱦᱮᱲᱦᱮᱫ ᱪᱷᱤᱲᱭᱟ.ᱣ ᱠᱟ.ᱢᱤ ᱠᱚ ᱥᱟ.ᱨᱫᱤ ᱟᱠᱟᱜᱼᱟ ᱾ ᱪᱟ.ᱢᱯᱟ.ᱭ ᱥᱚᱨᱮᱱ ᱛᱮᱠᱚ ᱦᱚᱸ ᱟᱠᱚᱣᱟᱜ ᱵᱟ.ᱫᱽᱨᱮ ᱢᱩᱞᱤᱭᱟ. ᱟᱛᱮ ᱠᱚ ᱦᱮᱲᱦᱮᱫ ᱦᱚᱪᱚ ᱮᱫ ᱠᱚᱣᱟ ᱾ ᱥᱟᱶᱛᱮ ᱟᱠᱚ ᱚᱲᱟᱜ ᱦᱚᱲ ᱦᱚᱸᱠᱚ ᱠᱟ.ᱢᱤ ᱠᱟᱱ ᱛᱟᱦᱮᱸᱫ ᱾ ᱪᱟ.ᱢᱯᱟ.ᱭ ᱵᱟ.ᱦᱩ ᱦᱚᱸ ᱵᱟ.ᱫᱽ ᱨᱮ ᱠᱟ.ᱢᱤ ᱞᱟ.ᱜᱤᱫ ᱮ ᱦᱚᱨᱚᱵᱚᱨᱚᱜ ᱠᱟᱱ ᱛᱮ ᱵᱟᱞᱮ ᱜᱤᱫᱽᱨᱟ. ᱛᱟᱭ ᱵᱟ.ᱫᱽ ᱟᱲᱮᱨᱮ ᱢᱮᱱᱟᱜ ᱠᱟ.ᱣᱦᱟ. ᱫᱟᱨᱮ ᱠᱚ ᱥᱩᱨ ᱨᱮ ᱠᱟᱲᱠᱮ ᱦᱮᱸᱥᱟᱜ ᱫᱟᱨᱮ ᱵᱩᱴᱟ.ᱨᱮᱭ ᱜᱤᱛᱤᱡ ᱠᱟᱫᱮᱭᱟ ᱟᱨ ᱟᱡ ᱫᱚ ᱦᱮᱲᱦᱮᱫ ᱮ ᱪᱷᱩᱴᱟ.ᱣ ᱮᱱᱟ ᱾ ᱱᱟᱥᱮ ᱜᱷᱟ.ᱲᱤᱠ ᱛᱟᱭᱚᱢ ᱵᱮᱲᱟ ᱦᱚᱸᱭ ᱨᱟᱠᱟᱵ ᱤᱫᱤᱭᱮᱱᱟ ᱟᱨ ᱫᱟᱨᱮ ᱩᱢᱩᱞ ᱦᱚᱸ ᱥᱟᱦᱟ ᱮᱱᱟ ᱾ ᱥᱮᱸᱜᱮᱞ ᱞᱮᱠᱟᱱ ᱥᱤᱛᱩᱝ ᱫᱚ ᱜᱤᱛᱤᱡ ᱟᱠᱟᱫᱮ ᱵᱟᱞᱚᱠ ᱪᱮᱛᱟᱱ ᱨᱮ ᱨᱟᱠᱟᱵ ᱮᱱᱟ ᱾ ᱮᱱ ᱦᱚᱸ ᱟᱡ ᱟᱭᱳ ᱫᱚ ᱵᱟᱭ ᱛᱷᱤᱛ ᱡᱚᱝ ᱠᱟᱱᱟ ᱾ ᱦᱮᱲᱦᱮᱫ ᱨᱮ ᱚᱱᱠᱟᱭ ᱞᱟᱵᱟᱫᱷᱤᱭᱟ.ᱣ ᱟᱠᱟᱱᱟ ᱫᱚ ᱜᱤᱫᱽᱨᱟ. ᱡᱟᱠ ᱮ ᱰᱷᱤᱞᱟ.ᱣ ᱟᱠᱟ ᱫᱮᱭᱟ ᱾ ᱚᱠᱟ ᱞᱮᱠᱟ ᱨᱮᱪᱚ ᱦᱮᱲᱦᱮᱫ ᱠᱷᱚᱱ ᱜᱮ ᱢᱤᱫᱴᱟ.ᱝ ᱵᱩᱰᱷᱤᱭᱟᱜ ᱢᱮᱫ ᱫᱚ ᱜᱤᱫᱽᱨᱟ. ᱪᱮᱛᱟᱱ ᱨᱮ ᱛᱟ.ᱠᱤᱡ ᱮᱱᱟ ᱟᱨ ᱟ.ᱰᱤ ᱦᱟᱦᱟᱲᱟ ᱜᱷᱚᱴᱚᱱ ᱮ ᱧᱮᱞ ᱟᱱᱟ ᱾ ᱜᱤᱛᱤᱡ ᱟᱠᱟ ᱫᱮᱠᱚ ᱵᱟᱞᱮ ᱜᱤᱫᱽᱨᱟ. ᱫᱚ ᱢᱤᱫᱴᱟ.ᱝ ᱟ.ᱰᱤ ᱢᱟᱨᱟᱝ ᱵᱤᱧ ᱮ ᱩᱢᱩᱞ ᱟᱠᱟᱫᱮᱭᱟ ᱾ ᱥᱚᱸᱜᱮ ᱜᱮ ᱩᱱᱤ ᱵᱤᱧ ᱫᱚ ᱚᱠᱟ ᱜᱟᱡᱟᱲ ᱥᱮᱫ ᱪᱚᱭ ᱞᱮᱧ ᱵᱚᱞᱚ ᱮᱱᱟ ᱾ ᱧᱮᱞ ᱟᱫ ᱠᱮᱫᱮᱭᱟ ᱠᱚ ᱾ ᱟᱡ ᱟᱭᱳ ᱫᱚ ᱵᱚᱛᱚᱨ ᱛᱮᱭ ᱨᱟᱜ ᱡᱚᱝ ᱠᱟᱱᱟ ᱾ ᱛᱟᱭᱚᱢ ᱜᱤᱫᱽᱨᱟ. ᱛᱟᱭ ᱮ ᱧᱮᱞᱮᱭᱟ, ᱱᱟᱯᱟᱭ ᱜᱮᱭᱟᱭ ᱾ ᱩᱱ ᱡᱚᱦᱚᱜ ᱩᱱᱤ ᱵᱩᱰᱷᱤᱭ ᱢᱮᱱ ᱠᱮᱜᱼᱟ ᱱᱩᱭ ᱫᱚᱱᱟ ᱵᱤᱧ ᱫᱚᱭ ᱵᱟᱝ ᱠᱟᱱᱟ ᱵᱚᱸᱜᱟ ᱠᱟᱱ ᱜᱮᱭᱟᱭ ᱯᱟᱞᱮ ᱾ ᱠᱷᱤᱛᱤ ᱞᱟ.ᱜᱤᱫ ᱫᱚ ᱵᱟᱝᱼᱟ ᱱᱟᱯᱟᱭ ᱞᱟ.ᱜᱤᱫ ᱜᱮ ᱯᱟᱞᱮ ᱾ ᱫᱩ ᱨᱮᱦᱚᱸ ᱱᱩᱭ ᱜᱤᱫᱽᱨᱟ. ᱫᱚ ᱢᱤᱫ ᱫᱤᱱ ᱦᱤᱞᱚᱜ ᱟ.ᱰᱤ ᱢᱟᱨᱟᱝ ᱦᱚᱲ ᱜᱮᱭ ᱵᱮᱱᱟᱣᱜᱼᱟ ᱾

ᱱᱩᱭ ᱵᱟᱞᱚᱠ ᱜᱮ ᱦᱟᱨᱟ ᱡᱩᱣᱟ.ᱱ ᱠᱟᱛᱮ ᱵᱷᱚᱸᱡᱽ ᱵᱤᱨ ᱢᱮᱱᱛᱮᱭ ᱵᱤᱠᱱᱟ.ᱣ ᱮᱱᱟ ᱾ ᱫᱤᱥᱚᱢ ᱫᱩᱞᱟ.ᱲᱤᱭᱟ. ᱟᱨ ᱦᱩᱞᱜᱟ.ᱨᱤᱭᱟ. ᱢᱮᱱᱛᱮ ᱦᱚᱸᱭ ᱦᱩᱭ ᱞᱮᱱᱟ ᱾

== ᱥᱮᱪᱮᱫ ᱮᱛᱚᱦᱚᱵ ==
ᱥᱤᱧᱚᱛ ᱫᱤᱥᱚᱢ ᱩᱱ ᱚᱠᱛᱚ ᱫᱚ ᱵᱨᱤᱴᱤᱥ ᱠᱚᱣᱟᱜ ᱜᱚᱵᱚᱞ ᱨᱮ ᱛᱟᱦᱮᱸ ᱠᱟᱱᱟ ᱾ ᱤᱛᱩᱱ ᱟᱥᱲᱟ ᱠᱚᱨᱮ ᱦᱚᱸ ᱟᱵᱚ ᱯᱟ.ᱨᱥᱤ ᱪᱤᱠᱤ ᱠᱚᱛᱮ ᱫᱚ ᱪᱮᱫ ᱥᱮᱪᱮᱫ ᱦᱚᱸ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱵᱷᱚᱸᱡᱽ ᱫᱤᱥᱚᱢ ᱨᱮᱫᱚ ᱟᱥᱲᱟ ᱠᱚ ᱟ.ᱰᱤ ᱢᱟᱦᱨᱚᱜᱽ ᱜᱮ ᱛᱟᱦᱮᱸ ᱠᱟᱱᱟ ᱚᱱᱟ ᱦᱚᱸ ᱩᱰᱤᱭᱟ. ᱪᱤᱠᱤ ᱛᱮ ᱛᱟᱦᱮᱸ ᱠᱟᱱᱟ ᱾ ᱫᱟᱢᱠᱚᱢ ᱦᱮᱸᱥᱞᱟ ᱠᱷᱚᱱ ᱫᱚ ᱮᱭᱟᱭ ᱠᱤ.ᱢᱤ. ᱥᱟᱺᱜᱤᱧ ᱨᱮ ᱞᱟ.ᱣᱡᱚᱲᱟ L.P. School ᱛᱟᱦᱮᱸ ᱠᱟᱱᱟ ᱾ ᱚᱸᱰᱮ ᱜᱮ ᱢᱟᱨᱟᱝ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱛᱤᱠᱤᱱ ᱫᱚ ᱚᱞᱚᱜ ᱠᱤᱱ ᱮᱛᱚᱦᱚᱵ ᱞᱮᱜᱼᱟ ᱾ ᱩᱱ ᱫᱚ ᱑᱙᱒᱗ ᱥᱟᱞᱮ ᱛᱟᱦᱮᱸ ᱠᱟᱱᱟ ᱾ ᱢᱟᱲᱟᱝ ᱢᱟᱲᱟᱝ ᱢᱟᱪᱮᱛᱟᱜ ᱨᱚᱲ ᱪᱮᱫ ᱦᱚᱸ ᱵᱟᱭ ᱵᱩᱡᱷᱟ.ᱣ ᱫᱟᱲᱮᱭᱟᱫᱼᱟ ᱾ ᱩᱰᱤᱭᱟ. ᱪᱤᱠᱤ ᱛᱮ ᱚᱞᱚᱜ ᱟ.ᱰᱤ ᱟᱸᱴ ᱮ ᱵᱩᱡᱷᱟ.ᱣ ᱠᱮᱜᱼᱟ ᱾ ᱚᱠᱛᱚ ᱨᱮᱱᱟᱜ ᱪᱟᱨᱠᱷᱟ ᱟ.ᱪᱩᱨᱚᱜ ᱥᱟᱶᱛᱮ ᱚᱞᱚᱜ ᱦᱚᱸ ᱠᱤᱱ ᱥᱮᱬᱟ ᱤᱫᱤ ᱠᱮᱜᱼᱟ ᱾ ᱑᱙᱒᱙ ᱥᱟᱞᱮᱨᱮ ᱞᱟ.ᱣᱡᱚᱲᱟ ᱤᱛᱩᱱ ᱟᱥᱲᱟ ᱠᱷᱚᱱ ᱚᱞᱚᱜ ᱠᱤᱱ ᱥᱟ.ᱛ ᱠᱮᱜᱼᱟ ᱾ ᱛᱟᱭᱚᱢ ᱞᱟᱛᱟᱨ ᱟᱨ ᱪᱮᱛᱟᱱ ᱪᱟᱱᱚᱪ ᱫᱚ ᱵᱚᱦᱚᱲᱫᱟ ᱨᱮ ᱑᱙᱓᱓ ᱥᱟᱞᱮ ᱨᱮ ᱠᱤᱱ ᱥᱟ.ᱛ ᱠᱮᱜᱼᱟ ᱾ ᱛᱟᱭᱚᱢ ᱪᱮᱛᱟᱱ ᱥᱮᱫ ᱯᱟᱲᱦᱟᱣᱜ ᱞᱟ.ᱜᱤᱫ ᱫᱚ ᱟᱡ ᱵᱟᱵᱟ ᱵᱟ.ᱨᱯᱟᱫᱟ ᱛᱮᱭ ᱵᱷᱮᱡᱟ ᱠᱮᱫᱮᱭᱟ ᱾ ᱩᱱ ᱡᱚᱦᱚᱜ ᱫᱚ ᱟᱡ ᱵᱟᱵᱟ ᱪᱟ.ᱢᱯᱟ.ᱭ ᱥᱚᱨᱮᱱ ᱵᱟ.ᱨᱯᱟᱫᱟ ᱨᱮᱜᱮ ᱯᱩᱞᱤᱥ ᱨᱟᱭᱴᱚᱨ ᱞᱮᱠᱟᱭ ᱠᱟ.ᱢᱤ ᱠᱟᱱ ᱛᱟᱦᱮᱸᱫ ᱾

ᱵᱷᱚᱸᱡᱽ ᱫᱤᱥᱚᱢ ᱨᱮᱭᱟᱜ ᱫᱚ ᱢᱤᱫᱴᱟ.ᱝ ᱥᱩᱢᱩᱝ ᱜᱮ ᱩᱱᱩᱥᱩᱞ ᱟᱥᱲᱟ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱫᱚ ᱵᱟ.ᱨᱯᱟᱫᱟ ᱩᱱᱩᱥᱩᱞ ᱟᱥᱲᱟ ᱢᱮᱱᱛᱮ ᱧᱩᱛᱩᱢ ᱞᱮᱱᱟ ᱾ ᱚᱱᱟ ᱤᱛᱩᱱ ᱟᱥᱲᱟ ᱱᱮᱛᱟᱨ ᱫᱚ ᱵᱷᱚᱸᱡᱽ ᱫᱤᱥᱚᱢ ᱨᱟᱡᱟ ᱩᱱᱩᱭᱦᱟ.ᱨ ᱞᱮᱠᱟᱛᱮ M. K. C. High School ᱧᱩᱢ ᱟ.ᱨᱩ ᱮᱱᱟ ᱢᱮᱱᱮᱛ ᱢᱟᱦᱟᱨᱟᱡᱟ ᱯᱩᱨᱱᱚ ᱪᱚᱸᱫᱽᱨᱚ ᱩᱱᱩᱥᱩᱞ ᱟᱥᱲᱟ ᱾ ᱚᱸᱰᱮ ᱜᱮ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱜᱚᱢᱠᱮ ᱦᱚᱸ ᱑᱙᱓᱗ ᱥᱟᱞᱮᱨᱮ ᱛᱟᱱᱟᱞᱟ ᱫᱚᱭ ᱥᱟ.ᱛ ᱠᱮᱜᱼᱟ ᱾
