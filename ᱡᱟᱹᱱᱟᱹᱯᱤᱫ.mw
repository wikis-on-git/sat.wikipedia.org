[[File:Mimosapudica.png|thumb|ᱡᱟᱹᱱᱟᱹᱯᱤᱫ]]
'''ᱡᱟᱹᱱᱟᱹᱯᱤᱫ''' ᱫᱚ ᱢᱤᱫ ᱞᱮᱠᱟᱱ ᱯᱩᱨ ᱱᱟᱹᱬᱤ ᱠᱟᱱᱟ ᱾ ᱡᱟᱦᱟᱸ ᱨᱮᱱᱟᱜ [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]] ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ 'Touch Me Not' ᱟᱨ ᱥᱟᱬᱮᱥᱤᱭᱟᱹ ᱧᱩᱛᱩᱢ ᱫᱚ ᱢᱟᱭᱤᱢᱚᱥᱟ ᱯᱩᱰᱤᱠᱟ (Mimosa pudica) <ref>http://www.ars-grin.gov/cgi-bin/npgs/html/taxon.pl?24405</ref>᱾ ᱱᱚᱣᱟ ᱫᱚ ᱢᱟᱭᱢᱚᱥᱮᱥᱤ  (Mimosaceae) ᱵᱚᱝᱥᱚ ᱥᱩᱯᱩᱨ ᱡᱟᱹᱱᱩᱢ ᱯᱮᱨᱮᱡ ᱠᱮᱴᱮᱡ ᱱᱟᱹᱬᱤ ᱠᱟᱱᱟ ᱾ ᱱᱚᱣᱟ ᱨᱮᱱᱟᱜ ᱨᱮᱦᱮᱫ ᱜᱟᱸᱴ ᱨᱮ ᱵᱷᱮᱨᱣᱮᱫ ᱠᱚ ᱵᱟᱥᱟᱜᱼᱟ ᱟᱨ ᱱᱩᱠᱩ ᱫᱚ ᱦᱚᱭ ᱠᱷᱚᱱ ᱱᱟᱭᱴᱨᱚᱡᱮᱱ ᱠᱚ ᱥᱟᱢᱴᱟᱣᱟ ᱾ ᱱᱚᱣᱟ ᱫᱚ ᱡᱚᱴᱮᱫ ᱞᱮᱠᱟᱱ ᱜᱮ ᱠᱩᱲᱪᱩᱝ ᱢᱤᱫᱩᱜᱼᱟ, ᱡᱟᱦᱟᱸ ᱫᱚ ᱱᱮᱥᱴᱤᱠ ᱢᱩᱵᱽᱢᱮᱱᱴ (Nastic movement) ᱠᱚ ᱢᱮᱛᱟᱜ ᱠᱟᱱᱟ ᱾

==ᱩᱯᱨᱩᱢ==
[[File:Mimosa Pudica.gif|thumb|''Mimosa pudica'' folding leaflets inward.]]
[[File:Mimosa pudica MHNT.BOT.2004.0.0.495.jpg|thumb|''Mimosa pudica'' seeds]]

ᱡᱟᱹᱱᱟᱹᱯᱤᱫ ᱫᱚ ᱨᱟᱱᱢᱩᱜᱟᱹᱱ ᱜᱩᱱ ᱟᱱ ᱱᱟᱹᱬᱤ ᱠᱟᱱᱟ ᱾ ᱱᱚᱣᱟ ᱫᱚ ᱞᱚᱥᱚᱫ ᱯᱟᱹᱠᱣᱟᱹ ᱦᱟᱥᱟ ᱨᱮ ᱚᱢᱚᱱᱚᱜᱼᱟ ᱾ [[ᱥᱤᱧᱚᱛ]] ᱫᱤᱥᱚᱢ ᱨᱮ ᱫᱚ ᱜᱚᱴᱟ ᱫᱷᱟᱨᱟ ᱜᱚ ᱱᱚᱣᱟ ᱱᱟᱬᱤ ᱧᱮᱞ ᱧᱟᱢᱚᱜᱼᱟ ᱾ ᱱᱚᱣᱟ ᱨᱮᱱᱟᱜ ᱩᱥᱩᱞ ᱫᱚ ᱔᱕ ᱥᱮ.ᱢᱤ. ᱠᱷᱚᱱ ᱙᱐ ᱥᱮ.ᱢᱤ. ᱜᱟᱱ ᱦᱩᱭᱩᱜᱼᱟ ᱾ ᱱᱚᱣᱟ ᱨᱮᱱᱟᱜ ᱫᱟᱨᱮ ᱰᱟᱹᱨ ᱠᱚ ᱫᱚ ᱞᱟᱛᱟᱨ ᱥᱮᱫ ᱜᱮ ᱞᱟᱛᱣᱟᱜ ᱠᱚᱜᱼᱟ ᱟᱨ ᱱᱟᱹᱬᱤ ᱨᱮ ᱡᱟᱹᱱᱩᱢ ᱟᱨ ᱥᱟᱠᱟᱢ ᱠᱚ ᱫᱚ ᱟᱨᱟᱜ ᱫᱷᱟᱨᱟ ᱜᱮ ᱧᱮᱞᱚᱜᱼᱟ ᱾ ᱱᱚᱣᱟ ᱨᱮᱱᱟᱜ ᱢᱩᱬ ᱨᱮᱦᱮᱫ ᱫᱚ ᱒ ᱯᱷᱩᱴ ᱜᱟᱱ ᱵᱷᱤᱛᱤᱨ ᱨᱮ ᱵᱚᱞᱚ ᱫᱟᱲᱮᱭᱟᱜᱼᱟ ᱾ ᱱᱚᱣᱟ ᱫᱚ ᱠᱮᱴᱮᱡ ᱟᱨ ᱡᱟᱹᱱᱩᱢ ᱡᱟᱹᱱᱩᱢ ᱜᱮᱭᱟ ᱾ ᱱᱚᱣᱟ ᱨᱮᱱᱟᱜ ᱥᱟᱠᱟᱢ ᱫᱚ ᱒.᱕ ᱥᱮ.ᱢᱤ. ᱠᱷᱚᱱ ᱕.᱐ ᱥᱮ.ᱢᱤ. ᱜᱟᱱ ᱟᱨ ᱪᱮᱛᱟᱱ ᱯᱟᱦᱴᱟ ᱫᱚ ᱪᱤᱠᱟᱹᱬ ᱜᱮ ᱧᱮᱞᱚᱜᱼᱟ ᱾ ᱱᱚᱣᱟ ᱨᱮ ᱫᱚ [[ᱵᱟᱦᱟ]] ᱯᱷᱩᱴᱟᱹᱣᱜᱼᱟ ᱟᱨ ᱡᱚ ᱦᱚᱸ ᱡᱚᱜ ᱜᱮᱭᱟ ᱾ ᱱᱚᱣᱟ ᱨᱮᱱᱟᱜ ᱵᱟᱦᱟ ᱫᱚ ᱜᱩᱞᱟᱹᱯᱤ ᱨᱚᱝ ᱜᱮᱭᱟ ᱟᱨ ᱑.᱐ ᱠᱷᱚᱱ ᱑.᱕ ᱥᱮ.ᱢᱤ. ᱚᱥᱟᱨ ᱦᱩᱭᱩᱜᱼᱟ ᱾ ᱡᱟᱹᱯᱩᱫ ᱟᱨ ᱨᱟᱵᱟᱝ ᱨᱩᱛᱩ ᱨᱮ ᱱᱚᱣᱟ ᱫᱟᱨᱮ ᱨᱮ ᱫᱚ ᱵᱟᱦᱟ ᱟᱨ ᱡᱚ ᱛᱮ ᱯᱮᱨᱮᱡᱚᱜᱼᱟ ᱾ ᱱᱚᱣᱟ ᱨᱮᱱᱟᱜ ᱡᱟᱝ ᱫᱚ ᱢᱩᱜᱽ ᱡᱟᱝ ᱠᱷᱚᱱ ᱱᱟᱥᱮ ᱦᱩᱰᱤᱧ ᱫᱷᱟᱨᱟ ᱾ ᱱᱚᱣᱟ ᱥᱟᱠᱟᱢ ᱫᱚ ᱡᱚᱴᱮᱫ ᱞᱮᱠᱷᱟᱱᱮ ᱡᱟᱹᱯᱤᱫ ᱜᱚᱫᱟ, ᱚᱱᱟᱛᱮ ᱡᱟᱹᱱᱟᱹᱯᱤᱫ ᱠᱚ ᱧᱩᱛᱩᱢ ᱟᱠᱟᱫᱟ ᱾

==ᱟᱭᱢᱟ ᱯᱟᱹᱨᱥᱤ ᱛᱮ ᱧᱩᱛᱩᱢ==

ᱥᱚᱸᱥᱠᱨᱩ ᱯᱟᱹᱨᱥᱤ ᱛᱮ ᱱᱚᱣᱟ ᱨᱮᱱᱟᱜ ᱧᱩᱛᱩᱢ ᱫᱚ ᱞᱚᱡᱽᱣᱟᱲᱩ, ᱚᱧᱡᱚᱞᱤᱠᱟ, ᱠᱚᱱᱫᱤᱨᱤ, ᱨᱚᱠᱛᱚᱯᱟᱫᱤ, ᱥᱚᱢᱤᱯᱚᱛᱨᱟ, ᱠᱷᱫᱤᱨᱚᱯᱚᱛᱨᱤᱠᱟ, ᱥᱚᱝᱠᱚᱪᱤᱱᱤ, ᱠᱷᱚᱫᱤᱨᱤ, ᱱᱚᱢᱚᱥᱠᱟᱨᱤ, ᱯᱨᱚᱥᱟᱨᱚᱬᱤ, ᱜᱚᱱᱰᱚᱢᱟᱬᱤᱠᱟ, ᱞᱚᱡᱽᱣᱟᱵᱚᱛᱤ <ref>http://dsalsrv02.uchicago.edu/cgi-bin/philologic/getobject.pl?c.36:733.praharaj</ref> ᱮᱢᱟᱱ ᱟᱨ ᱦᱤᱸᱫᱤ ᱛᱮ ᱫᱚ ᱞᱟᱡᱽᱣᱚᱱᱛᱤ, ᱪᱷᱩᱭᱢᱩᱸᱭ ᱠᱚ ᱢᱮᱛᱟᱜ ᱠᱟᱱᱟ ᱾ 

==ᱜᱩᱱ==
ᱡᱟᱹᱱᱟᱹᱯᱤᱫ ᱫᱟᱨᱮ ᱨᱮᱱᱟᱜ ᱨᱟᱥᱟ ᱫᱚ ᱠᱚᱥ ᱟᱨ ᱠᱟᱥᱟ ᱜᱮᱭᱟ, ᱛᱚᱜᱚᱡ ᱞᱮᱠᱷᱟᱱ ᱛᱟᱺᱦᱩ ᱵᱩᱡᱷᱟᱹᱣᱜᱼᱟ ᱾ ᱠᱚᱨᱷᱚ ᱟᱨ ᱯᱤᱛ ᱞᱟᱹᱜᱤᱫ ᱫᱚ ᱟᱹᱰᱤ ᱱᱟᱯᱟᱭᱮ ᱠᱟᱹᱢᱤᱭᱟ ᱾

==ᱵᱮᱵᱷᱟᱨ==
ᱱᱚᱣᱟ ᱨᱮᱱᱟᱜ ᱫᱟᱨᱮ, ᱥᱟᱠᱟᱢ, ᱡᱟᱝ ᱟᱭᱢᱟ ᱞᱮᱠᱟᱱ ᱨᱟᱱ ᱢᱩᱨᱜᱟᱱ ᱨᱮ ᱠᱚ ᱵᱮᱵᱷᱟᱨᱮᱜ-ᱟ ᱾ ᱠᱩᱠᱢᱩᱪᱷᱮᱣ, ᱴᱟᱴᱠᱟᱪᱷᱮᱣ, ᱞᱮᱲᱵᱷᱟᱵᱽ, ᱵᱚᱥᱢᱚᱛᱟ ᱨᱟᱹᱯᱩᱫ, ᱢᱟᱭᱟᱢ ᱞᱩᱸᱡᱤ ᱮᱢᱟᱱ ᱠᱚ ᱨᱮ ᱱᱚᱣᱟ ᱫᱚ ᱨᱟᱱ ᱞᱮᱠᱟᱛᱮ ᱠᱚ ᱵᱮᱵᱷᱟᱨᱮᱜ-ᱟ ᱾ ᱚᱱᱟ ᱵᱮᱜᱚᱨ ᱟᱨᱦᱚᱸ ᱢᱟᱭᱟᱢ ᱡᱷᱟᱲᱟ, ᱠᱷᱩᱜ, ᱢᱟᱨᱮ ᱜᱷᱟᱣ ᱮᱢᱟᱱ ᱠᱚᱨᱮ ᱵᱮᱵᱷᱟᱨ ᱞᱮᱠᱷᱟᱱ ᱵᱮᱜ-ᱵᱮᱥ ᱠᱟᱱ ᱜᱮᱭᱟ ᱾ 
==ᱵᱟᱨᱦᱮ ᱡᱚᱱᱚᱲ==

* [http://web.archive.org/web/20041110030953/http://sun.ars-grin.gov:8080/npgspub/xsql/duke/plantdisp.xsql?taxon=625 A list of notable chemical compounds found in ''Mimosa pudica'']
* [http://www.biodiversitylibrary.org/name/Mimosa_pudica View occurrences of ''Mimosa pudica'' in the Biodiversity Heritage Library]
* [http://faculty.ucc.edu/biology-ombrello/POW/sensitive_plant.htm "Sensitive Plant" page by Dr. T. Ombrello]
* [http://web.archive.org/web/20110607191144/http://www-saps.plantsci.cam.ac.uk/records/rec117.htm Page about nyctinasty and leaf movement of ''Mimosa pudica''] by John Hewitson
* [http://www.youtube.com/watch?v=jiVkpZiV6gY Youtube video: ''Mimosa Pudica'']
* Indiana.edu "Plants in motion" videos of ''Mimosa pudica'': [http://plantsinmotion.bio.indiana.edu/plantmotion/movements/nastic/mimosa/mimosa.html 1] and *[http://plantsinmotion.bio.indiana.edu/plantmotion/movements/nastic/mimosa/strongmimosa.html 2]
==ᱥᱟᱹᱠᱷᱭᱟᱹᱛ==


[[Category:!Main category]]
