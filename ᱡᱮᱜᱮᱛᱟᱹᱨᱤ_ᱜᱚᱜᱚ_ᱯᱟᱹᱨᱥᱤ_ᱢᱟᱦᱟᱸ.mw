{{Infobox holiday
|holiday_name  = ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ
|type          =
|image         =Shaheed minar Roehl.jpg
|imagesize     =
|caption       =
|official_name = ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ
|nickname      =
|observedby    =
|litcolor      =
|longtype      =
|significance  = ᱫᱷᱟᱹᱨᱛᱤ ᱨᱮᱱᱟᱜ ᱡᱚᱛᱚ ᱯᱟᱹᱨᱥᱤ ᱨᱩᱠᱷᱤᱭᱟᱹ ᱟᱨ ᱯᱟᱥᱱᱟᱣ ᱞᱟᱹᱜᱤᱛ ᱱᱚᱣᱟ ᱢᱟᱦᱟᱸ ᱢᱟᱱᱟᱣ ᱦᱩᱭᱩᱜᱼᱟ
|begins        =
|ends          =
|date          = ᱒᱑ ᱯᱷᱮᱵᱨᱩᱣᱟᱨᱤ
|scheduling    = ᱥᱮᱨᱢᱟ ᱥᱮᱨᱢᱟ ᱨᱮ ᱚᱱᱟ ᱢᱟᱦᱟᱸ ᱨᱮᱜᱮ
|duration      = ᱢᱤᱫ ᱢᱟᱦᱟᱸ
|frequency     = ᱥᱮᱨᱢᱟᱨᱮ ᱢᱤᱫ ᱫᱷᱟᱣ
|celebrations  =
|observances   =
|relatedto     =
}}
'''ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ''' ᱫᱚ ᱜᱚᱴᱟ ᱫᱷᱟᱹᱨᱛᱤᱨᱮ ᱠᱚ ᱢᱟᱱᱟᱣ ᱟᱹᱜᱩᱭᱫᱟ᱾ ᱵᱟᱝᱞᱟᱫᱮᱥ ᱨᱮᱱ ᱢᱟᱹᱱᱢᱤ ᱠᱩ ᱞᱟᱹᱜᱤᱛ ᱱᱚᱣᱟ ᱢᱟᱦᱟᱸ ᱫᱚ ᱵᱷᱟᱥᱟ ᱥᱳᱦᱤᱫᱽ ᱫᱤᱵᱚᱥ ᱦᱚᱸ ᱠᱩ ᱢᱮᱛᱟᱜᱼᱟ᱾ ᱱᱚᱣᱟ ᱢᱟᱦᱟᱸᱨᱮ ᱜᱚᱴᱟ ᱫᱷᱟᱹᱨᱛᱤ ᱨᱮᱱᱟᱜ ᱡᱚᱛᱚᱞᱮᱠᱟᱱ ᱯᱟᱹᱨᱥᱤ ᱨᱮᱭᱟᱜ ᱟᱹᱭᱫᱟᱹᱨᱤ ᱟᱨ ᱚᱱᱟᱠᱩ ᱵᱟᱸᱪᱟᱣ ᱫᱚᱦᱚ ᱟᱨ ᱯᱟᱥᱱᱟᱣ ᱞᱟᱹᱜᱤᱛ ᱵᱤᱥᱮᱥ ᱢᱟᱦᱟᱸ ᱦᱤᱥᱟᱹᱵᱛᱮᱠᱩ ᱢᱟᱱᱟᱣ ᱟᱹᱜᱩᱭᱫᱟ᱾ ᱑᱙᱕᱒ ᱥᱮᱨᱢᱟ ᱨᱮᱱᱟᱜ ᱒᱑ ᱢᱟᱦᱟᱸ ᱨᱮ ᱵᱟᱝᱞᱟ ᱯᱟᱹᱨᱥᱤ ᱥᱟᱢᱟᱝ ᱯᱟᱠᱤᱥᱛᱟᱱ ᱨᱮᱱᱟᱜ ᱡᱟᱛᱤᱭᱳ ᱯᱟᱹᱨᱥᱤ ᱠᱚᱨᱟᱣ ᱞᱟᱹᱜᱤᱛ ᱯᱟᱹᱴᱷᱩᱣᱟᱹ ᱠᱩ ᱟᱜ ᱢᱤᱪᱷᱤᱞ ᱨᱮ ᱯᱟᱠᱤᱥᱛᱟᱱ ᱵᱟᱦᱤᱱᱤ ᱠᱩ ᱜᱩᱞᱤ ᱞᱮᱫᱟ᱾ ᱩᱱ ᱡᱚᱠᱷᱚᱡ ᱵᱮᱥ ᱠᱤᱪᱷᱩ ᱢᱟᱹᱱᱢᱤ ᱠᱩ ᱜᱚᱪ ᱚᱪᱚ ᱞᱮᱱᱟ᱾ ᱚᱱᱟ ᱠᱟᱨᱚᱱᱛᱮ ᱱᱚᱣᱟ ᱢᱟᱦᱟᱸ ᱫᱚ ᱥᱚᱦᱤᱫ ᱫᱤᱵᱚᱥ ᱠᱩ ᱢᱮᱛᱟᱜ-ᱟ᱾ ᱟᱨ ᱒᱐᱑᱐ ᱥᱮᱨᱢᱟ ᱠᱷᱚᱱ ᱡᱟᱛᱤᱥᱚᱝᱜᱷᱚ ᱱᱚᱣᱟ ᱢᱟᱦᱟᱸᱨᱮ ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ ᱦᱤᱥᱟᱹᱵᱛᱮᱭ ᱜᱷᱳᱥᱳᱱᱟ ᱠᱮᱫᱟ᱾

==ᱱᱟᱜᱟᱢ==
ᱵᱷᱟᱨᱚᱛ ᱟᱨ ᱯᱟᱠᱤᱥᱛᱟᱱ ᱵᱷᱟᱜᱽ ᱛᱟᱭᱚᱢ ᱥᱟᱢᱟᱝ ᱯᱟᱠᱤᱥᱛᱟᱱ (ᱱᱮᱛᱟᱨᱟᱜ ᱵᱟᱝᱞᱟᱫᱮᱥ) ᱨᱮᱱ ᱢᱟᱹᱱᱢᱤ ᱠᱩ ᱥᱟᱶᱛᱮ ᱯᱟᱪᱷᱮ ᱯᱟᱠᱤᱥᱛᱟᱱ ᱨᱮᱱ ᱢᱟᱹᱱᱢᱤ ᱠᱳᱣᱟᱜ ᱦᱚᱸ ᱢᱤᱞ ᱵᱟᱹᱲᱛᱤ ᱤᱫᱤᱭᱱᱟ᱾ ᱥᱟᱢᱟᱝ ᱟᱨ ᱯᱟᱪᱷᱮ ᱯᱟᱠᱤᱥᱛᱟᱱ ᱨᱮᱱᱟᱜ ᱯᱩᱭᱞᱩ ᱞᱟᱹᱲᱦᱟᱹᱭ ᱫᱚ ᱵᱟᱝᱞᱟ ᱯᱟᱹᱨᱥᱤ ᱠᱷᱟᱹᱛᱤᱨ ᱛᱮᱜᱮ ᱮᱛᱦᱚᱵ ᱮᱱᱟ᱾ ᱯᱟᱠᱤᱥᱛᱟᱱ ᱠᱩ ᱢᱮᱱ ᱠᱮᱫᱟ ᱩᱨᱫᱩ ᱯᱟᱹᱨᱥᱤ ᱜᱮ ᱫᱤᱥᱟᱹᱢ ᱯᱟᱹᱨᱥᱤ ᱦᱩᱭᱩᱜᱼᱟ᱾ ᱟᱨ ᱥᱟᱢᱟᱝ ᱯᱟᱠᱤᱥᱛᱟᱱ ᱨᱮᱱ ᱠᱩ ᱢᱮᱱ ᱠᱮᱫᱟ ᱵᱟᱝᱢᱟ ᱵᱟᱝᱞᱟ ᱯᱟᱹᱨᱥᱤ ᱦᱩᱭᱩᱜᱼᱟ᱾ ᱑᱙᱕᱒ ᱥᱮᱨᱢᱟ ᱨᱮ ᱚᱱᱟ ᱞᱟᱹᱲᱦᱟᱭ ᱟᱹᱰᱤᱛᱮ ᱟᱹᱰᱤ ᱥᱟᱹᱨᱫᱤᱭ ᱱᱟ᱾ 

ᱚᱱᱟ ᱥᱮᱨᱢᱟ ᱒᱑ ᱯᱷᱮᱵᱨᱩᱣᱟᱨᱤ ᱨᱮ ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱ ᱯᱟᱹᱴᱷᱩᱣᱟᱹ ᱠᱩ ᱑᱔᱔ ᱫᱷᱟᱨᱟ ᱦᱤᱲᱤᱧ ᱠᱟᱛᱮ ᱰᱟᱦᱟᱨ ᱨᱮ ᱢᱤᱪᱷᱤᱞ ᱠᱩ ᱩᱰᱩᱜᱽ ᱞᱮᱫᱟ᱾ ᱟᱨ ᱚᱱᱟ ᱢᱤᱪᱷᱤᱞ ᱨᱮ ᱯᱩᱞᱤᱥ ᱠᱩ ᱜᱩᱞᱤ ᱠᱮᱫ ᱠᱷᱟᱡ ᱚᱸᱰᱮ ᱜᱮ [[ᱟᱵᱩᱞ ᱵᱚᱨᱠᱚᱛ]], [[ᱟᱵᱫᱩᱞ ᱡᱚᱵᱵᱟᱨ]], [[ᱟᱵᱫᱩᱥ ᱥᱟᱞᱟᱢ]] ᱟᱨᱦᱚᱸ ᱠᱤᱪᱷᱩ ᱢᱟᱹᱱᱢᱤ ᱠᱩ ᱜᱚᱪ ᱚᱪᱚᱭᱮᱱᱟ᱾  ᱚᱱᱟ ᱜᱷᱚᱴᱚᱱᱟ ᱠᱷᱟᱛᱤᱨ ᱫᱚᱥᱟᱨ ᱦᱤᱞᱟᱹᱜ ᱰᱷᱟᱠᱟ ᱢᱮᱰᱤᱠᱮᱞ ᱦᱳᱥᱴᱮᱞ ᱨᱮᱠᱚ ᱡᱟᱣᱨᱟᱭᱱᱟ᱾ ᱟᱨ ᱦᱟᱡᱟᱨ ᱦᱟᱡᱟᱨ ᱢᱟᱹᱱᱢᱤ ᱢᱤᱪᱷᱤᱞ ᱠᱩ ᱩᱰᱩᱝ ᱠᱮᱫᱟ᱾ 

ᱯᱟᱹᱨᱥᱤ ᱞᱟᱹᱜᱤᱛ ᱡᱟᱸᱦᱟᱸᱭᱠᱩ ᱡᱤᱣᱤ ᱠᱩ ᱟᱞᱟᱭ ᱠᱮᱫᱟ ᱩᱸᱠᱩ ᱫᱤᱥᱟᱹᱛᱮ ᱒᱓ ᱯᱷᱮᱵᱨᱩᱣᱟᱨᱤ ᱧᱤᱫᱟᱹ ᱜᱮ ᱢᱮᱰᱤᱠᱮᱞ ᱦᱳᱥᱴᱮᱞ ᱵᱷᱤᱛᱨᱤᱨᱮ ᱢᱤᱫᱴᱮᱱ ᱥᱚᱦᱤᱫ ᱢᱤᱱᱟᱨ ᱠᱩ ᱛᱮᱭᱟᱨ ᱞᱮᱫᱟ᱾ ᱒᱖ ᱯᱷᱮᱵᱨᱩᱣᱟᱨᱤ ᱥᱚᱨᱠᱚᱨ ᱚᱱᱟᱭ ᱨᱟᱹᱯᱩᱫ ᱞᱮᱫᱟ᱾ ᱟᱨ ᱱᱚᱝᱠᱟᱛᱮᱜᱮ ᱯᱟᱹᱨᱥᱤ ᱞᱟᱹᱲᱦᱟᱹᱭ ᱟᱨᱦᱚᱸ ᱵᱟᱹᱲᱛᱤ ᱪᱟᱞᱟᱣᱱᱟ᱾ ᱑᱙᱕᱔ ᱥᱮᱨᱢᱟ ᱨᱮ ᱯᱨᱟᱫᱮᱥᱤᱠ ᱯᱚᱨᱤᱥᱚᱫ ᱱᱤᱨᱵᱟᱪᱚᱱ ᱨᱮ ᱡᱩᱠᱛᱚᱯᱷᱨᱚᱱᱴ ᱡᱤᱛᱟᱹᱣ ᱛᱟᱭᱚᱢ ᱙ ᱢᱮ ᱜᱚᱱᱚ ᱯᱚᱨᱤᱥᱚᱫ ᱨᱮᱱᱟᱜ ᱚᱫᱷᱤᱵᱷᱮᱥᱚᱱ ᱨᱮ ᱵᱟᱝᱞᱟ ᱯᱟᱹᱨᱥᱤ ᱯᱟᱠᱤᱥᱛᱟᱱ ᱨᱮᱱᱟᱜ ᱢᱤᱫᱴᱮᱱ ᱫᱤᱥᱟᱹᱢ ᱯᱟᱹᱨᱥᱤ ᱦᱤᱥᱟᱹᱵᱛᱮᱠᱩ ᱜᱷᱳᱥᱳᱱᱟ ᱠᱮᱫᱟ᱾

ᱤᱱᱟᱹ ᱛᱟᱭᱚᱢ ᱫᱟᱨᱟᱢ ᱠᱷᱚᱡ ᱱᱤᱛ ᱫᱷᱟᱹᱵᱤᱡ ᱚᱱᱟ ᱢᱟᱦᱟᱸ ᱫᱚ ᱥᱚᱦᱤᱫ ᱫᱤᱵᱚᱥ ᱦᱤᱥᱟᱹᱵᱛᱮᱠᱩ ᱢᱟᱱᱟᱣ ᱟᱹᱜᱩᱭᱫᱟ᱾ ᱒᱑ ᱯᱷᱮᱵᱨᱩᱣᱟᱨᱤ ᱑᱒ᱹ᱐᱑ ᱢᱤᱱᱤᱴ ᱨᱮ ᱫᱤᱥᱟᱹᱢ ᱨᱮᱱ ᱯᱨᱚᱫᱷᱟᱱᱢᱳᱱᱛᱨᱤ, ᱨᱟᱥᱴᱨᱚᱯᱚᱛᱤ ᱟᱨᱦᱚᱸ ᱮᱢᱟᱱ ᱛᱮᱭᱟᱜ ᱞᱟᱹᱴᱩ ᱞᱟᱹᱴᱩ ᱥᱚᱨᱠᱟᱨᱤ ᱦᱚᱲ ᱠᱩ ᱥᱟᱶᱛᱮ ᱡᱚᱛᱚ ᱞᱮᱠᱟᱱ ᱦᱚᱲ ᱜᱮ ᱥᱚᱦᱤᱫ ᱢᱤᱱᱟᱨ ᱨᱮ ᱵᱟᱦᱟ ᱮᱢ ᱠᱟᱛᱮ ᱩᱸᱠᱩ ᱫᱤᱥᱟᱹ ᱛᱮ ᱑ ᱢᱤᱱᱤᱴ ᱠᱩ ᱛᱷᱤᱨ ᱠᱚᱜᱼᱟ᱾ ᱟᱨ ᱚᱱᱟ ᱛᱟᱭᱚᱢ ᱟᱢᱟᱨ ᱵᱷᱟᱭᱮᱨ ᱨᱚᱠᱛᱮ ᱨᱟᱝᱜᱟᱱᱳ ᱮᱠᱩᱥᱮ ᱯᱷᱮᱵᱨᱩᱣᱟᱨᱤ, ᱟᱢᱤ ᱠᱤ ᱵᱷᱩᱞᱤᱛᱮ ᱯᱟᱨᱤ ᱠᱩ ᱥᱤᱨᱤᱧᱟ᱾  

==ᱵᱟᱰᱟᱭ ᱞᱟᱹᱠᱛᱤ ᱠᱟᱛᱷᱚᱠᱩ==
᱑᱙᱕᱖ ᱥᱮᱨᱢᱟ ᱨᱮ ᱥᱚᱢᱵᱤᱫᱷᱟᱱ ᱨᱮᱱᱟᱜ ᱒᱑᱔ ᱱᱟᱢᱵᱟᱨ ᱚᱱᱩᱪᱷᱮᱫ ᱞᱮᱠᱟᱛᱮ ᱵᱟᱝᱞᱟ ᱯᱟᱹᱨᱥᱤ ᱫᱤᱥᱟᱹᱢ ᱯᱟᱹᱨᱥᱤ ᱦᱤᱥᱟᱹᱵᱛᱮ ᱥᱤᱠᱨᱤᱛᱤᱭ ᱧᱟᱢ ᱞᱮᱫᱟ᱾ ᱑᱙᱘᱗ ᱥᱮᱨᱢᱟ ᱨᱮᱱᱟᱜ ᱒᱖ ᱯᱷᱮᱵᱨᱩᱣᱟᱨᱤ ᱡᱟᱛᱤᱭᱳ ᱥᱚᱝᱥᱚᱫ ᱨᱮ 'ᱵᱟᱝᱞᱟ ᱯᱟᱹᱨᱥᱤ ᱯᱟᱥᱱᱟᱣ ᱵᱤᱞ' ᱯᱟᱥ ᱞᱮᱱᱟ ᱡᱟᱸᱦᱟᱸ ᱑᱙᱘᱗ ᱥᱮᱨᱢᱟ ᱨᱮᱱᱟᱜ ᱘ ᱢᱟᱨᱪ ᱠᱷᱚᱱ ᱠᱟᱨᱡᱚᱠᱚᱨ ᱞᱮᱱᱟ᱾

==ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ ᱨᱮᱱᱟᱜ ᱥᱤᱠᱨᱤᱛᱤ==
==ᱟᱨᱦᱚᱸ ᱧᱮᱞᱢᱮ==

* [[:bn:শহীদ_দিবস|ᱥᱚᱦᱤᱫᱽ ᱫᱤᱵᱚᱥ]]
* [[ᱵᱟᱝᱞᱟᱫᱮᱥ]]
* [[:bn:বাংলা_ভাষা|ᱵᱟᱝᱞᱟ ᱯᱟᱹᱨᱥᱤ]]
* [[:bn:ভাষা_আন্দোলন|ᱯᱟᱹᱨᱥᱤ ᱦᱩᱞ]]
* [[:en:Language_festival|ᱯᱟᱹᱨᱥᱤ ᱯᱚᱨᱚᱵᱽ]]

==ᱵᱟᱨᱦᱮ ᱡᱚᱱᱚᱲ==

* [http://www.internationalmotherlanguageday.com/ ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ ᱨᱮᱱᱟᱜ ᱱᱟᱜᱟᱢ]
* [http://www.unesco.org/new/en/unesco/events/prizes-and-celebrations/celebrations/international-days/international-mother-language-day-2014/ ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ ᱵᱟᱠᱷᱨᱟ ᱤᱣᱱᱮᱥᱠᱳ ᱨᱮᱱᱟᱜ ᱢᱩᱬᱩᱛ ᱥᱟᱦᱴᱟ]

==ᱯᱷᱮᱰᱟᱛ==
[[ᱛᱷᱚᱠ:ᱡᱮᱜᱮᱛᱟᱹᱨᱤ ᱜᱚᱜᱚ ᱯᱟᱹᱨᱥᱤ ᱢᱟᱦᱟᱸ]]
