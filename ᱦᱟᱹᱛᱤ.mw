[[File:African Bush Elephant.jpg|thumb|ᱟᱯᱷᱨᱤᱠᱟᱱ ᱦᱟᱹᱛᱤ]]
'''ᱦᱟᱹᱛᱤ''' ᱫᱚ ᱠᱚ ᱦᱩᱭᱩᱜ ᱠᱟᱱᱟ ᱡᱚᱛᱚ ᱠᱷᱚᱱ ᱢᱟᱨᱟᱝ ᱡᱤᱭᱟᱹᱞᱤ ᱾<ref>http://www3.nationalgeographic.com/animals/mammals/african-elephant.html|title=African Elephant</ref> ᱡᱚᱛᱚ ᱠᱷᱚᱱ ᱞᱟᱹᱴᱩ ᱦᱟᱹᱛᱤ ᱫᱚᱭ ᱧᱮᱞ ᱧᱟᱢ ᱞᱮᱱᱟ ᱑᱙᱗᱔ ᱥᱟᱞᱮ ᱨᱮ [[ᱟᱝᱜᱚᱞᱟ]] ᱧᱩᱛᱩᱢᱟᱱ ᱴᱷᱟᱶ ᱨᱮ ᱾ ᱩᱱᱤᱭᱟᱜ ᱦᱟᱢᱟᱞ ᱫᱚ ᱛᱟᱦᱮᱸ ᱠᱟᱱᱟ ᱒᱗,᱐᱖᱐ (᱑᱓.᱕ [[ᱴᱚᱱ]]) ᱟᱨ ᱩᱥᱩᱞ ᱫᱚ ᱑᱓ [[ᱯᱷᱩᱴ]] ᱘ [[ᱤᱸᱪ]] ᱾ ᱦᱚᱲᱢᱮ ᱨᱮᱱᱟᱜ ᱨᱚᱝ ᱫᱚ ᱢᱟᱹᱞᱪᱷᱟᱹ ᱦᱮᱸᱫᱮ ᱾ 


ᱦᱟᱹᱛᱤ ᱦᱚᱯᱚᱱ ᱡᱟᱱᱟᱢ ᱛᱚᱨᱟ ᱑᱐᱐ ᱠᱤᱞᱚ ᱜᱟᱢ ᱠᱚ ᱦᱩᱭᱩᱜᱼᱟ ᱾ ᱦᱟᱹᱛᱤ ᱦᱚᱯᱚᱱ ᱦᱚᱲᱢᱚ ᱨᱮ ᱒᱐ ᱠᱷᱚᱱ ᱒᱒ ᱪᱟᱸᱫᱚ ᱜᱟᱱ ᱦᱟᱹᱵᱤᱡ ᱠᱚ ᱦᱟᱟᱜᱼᱟ ᱟᱨ ᱠᱚ ᱡᱟᱱᱟᱢᱚᱜᱼᱟ ᱾ ᱮᱴᱟᱜ ᱡᱤᱭᱟᱹᱞᱤ ᱠᱚ ᱫᱚ ᱩᱱᱟᱹᱜ ᱫᱤᱱ ᱦᱟᱹᱵᱤᱡ ᱫᱚ ᱦᱚᱲᱢᱚ ᱵᱷᱤᱛᱤᱨ ᱨᱮ ᱵᱟᱠᱚ ᱦᱟᱨᱟᱜᱼᱟ ᱾ 

ᱵᱤᱨ ᱦᱟᱹᱛᱤ ᱠᱚ ᱢᱩᱸᱫᱽ ᱨᱮ ᱟᱹᱰᱤ ᱠᱮᱴᱮᱡ ᱜᱷᱟᱨᱚᱡᱽ ᱥᱟᱹᱜᱟᱹᱭ ᱛᱚᱯᱚᱞ ᱠᱚᱜᱼᱟ ᱾ ᱟᱠᱚᱣᱟᱜ ᱦᱟᱣ ᱵᱷᱟᱣ ᱵᱟᱰᱟᱭ ᱫᱚ ᱢᱟᱹᱱᱢᱤ ᱠᱚ ᱞᱟᱹᱜᱤᱫ ᱟᱹᱰᱤ ᱟᱸᱴ ᱜᱮᱭᱟ ᱾ ᱦᱟᱹᱛᱤ ᱫᱚ ᱟᱠᱚ ᱛᱟᱞᱟ ᱨᱮ ᱟᱹᱰᱤ ᱵᱟᱹᱭ ᱵᱟᱹᱭ ᱥᱟᱰᱮ ᱛᱮ ᱠᱚ ᱜᱟᱞᱢᱟᱨᱟᱣᱟ, ᱢᱟᱹᱱᱢᱤ ᱫᱚ ᱵᱟᱠᱚ ᱟᱸᱡᱚᱢ ᱫᱟᱲᱮᱭᱟᱠᱚᱣᱟ ᱾ ᱢᱮᱱᱠᱷᱟᱱ ᱟᱠᱚ ᱠᱚ ᱟᱸᱯᱟᱸᱡᱚᱢ ᱜᱮᱭᱟ ᱥᱟᱹᱜᱤᱧ ᱠᱷᱚᱱ ᱦᱚᱸ ᱾ <ref>http://www.animalfactguide.com/animal-facts/african-elephant</ref> ᱦᱟᱹᱛᱤ ᱠᱚᱣᱟᱜ ᱫᱚ ᱠᱮᱴᱮᱡ ᱦᱟᱨᱛᱟ ᱛᱟᱦᱮᱸᱱᱟ, ᱡᱟᱹᱦᱩ ᱟᱠᱚᱭ ᱫᱟᱨᱟᱢ ᱠᱚᱣᱟ ᱾

==ᱜᱚᱲᱦᱚᱱ==
ᱮᱴᱟᱜ ᱡᱤᱭᱟᱹᱞᱤ ᱠᱚ ᱞᱮᱠᱟ ᱜᱮ ᱦᱟᱹᱛᱤ ᱦᱚᱸ ᱯᱩᱱ ᱡᱟᱸᱜᱟ, ᱵᱟᱨ ᱢᱮᱫ, ᱢᱤᱫ ᱪᱟᱭᱞᱚᱢ ᱢᱮᱱᱟᱜᱼᱟ ᱾ ᱢᱮᱱᱠᱷᱟᱱ ᱱᱯᱠᱩᱣᱟᱜ ᱫᱚ ᱥᱩᱸᱴ (trunk) ᱛᱟᱦᱮᱸᱱᱟ ᱾ ᱱᱩᱠᱩᱣᱟᱜ ᱦᱚᱲᱢᱚ ᱫᱚ ᱡᱚᱛᱚ ᱡᱟᱱᱟᱣᱟᱨ ᱠᱚᱨᱮ ᱠᱷᱚᱱ ᱢᱟᱨᱟᱝ ᱜᱮᱭᱟ ᱾ ᱱᱩᱠᱩᱣᱟᱜ ᱦᱚᱲᱢᱚ ᱨᱮᱱᱟᱜ ᱨᱚᱝ ᱫᱚ ᱦᱮᱸᱫᱮ ᱠᱮᱭᱟ ᱾ ᱧᱮᱞ ᱡᱚᱝ ᱛᱮ ᱰᱟᱸᱴ-ᱢᱚᱴ ᱠᱮᱴᱮᱡ ᱥᱟᱺᱦᱤᱡ ᱾ ᱛᱟᱲᱟᱢᱟᱠᱚ ᱞᱟᱛ-ᱞᱩᱛ ᱦᱟᱢᱟᱞ ᱜᱮ ᱾
===ᱥᱩᱸᱴ===  
ᱦᱟᱹᱛᱤᱭᱟᱜ ᱡᱚᱛᱚ ᱠᱷᱚᱱ ᱞᱟᱹᱠᱛᱤᱭᱟᱱ ᱦᱟᱹᱴᱤᱧ ᱫᱚ ᱦᱩᱭᱩᱜ ᱠᱟᱱᱟ ᱥᱩᱸᱴ ᱾ ᱥᱩᱸᱴ ᱫᱚ ᱟᱹᱰᱤ ᱡᱤᱞᱤᱟ, ᱪᱮᱛᱟᱱ ᱞᱩᱴᱤ ᱛᱮ ᱛᱮᱭᱟᱨ ᱠᱚᱜᱼᱟ ᱾ ᱥᱩᱸᱴ ᱛᱚ ᱡᱟᱦᱟᱸᱱᱟᱜ ᱡᱤᱱᱤᱥ ᱠᱚ ᱥᱟᱵ ᱞᱟᱹᱜᱤᱫ ᱮ ᱵᱮᱵᱷᱟᱨᱟ, ᱵᱟᱹᱲᱛᱤ ,ᱠᱟᱛᱮ ᱡᱚᱢᱟᱜ ᱠᱚ ᱾ ᱱᱚᱣᱟ ᱫᱚ ᱡᱤᱞ ᱠᱮᱴᱮᱡ ᱟᱨ ᱫᱟᱹᱵᱽᱲᱩ ᱜᱮᱭᱟ ᱾ ᱥᱩᱸᱴ ᱫᱚ ᱟᱹᱰᱤ ᱪᱤᱠᱟᱹᱬ ᱟᱨ ᱥᱮᱱᱥᱤᱴᱤᱵᱽ (sensitive) ᱜᱮᱭᱟ ᱾ ᱱᱩᱠᱩ ᱫᱚ ᱟᱠᱟᱥᱤᱭᱟᱹ ᱫᱟᱨᱮ ᱠᱷᱚᱱ ᱥᱟᱦᱟ ᱨᱮ ᱛᱟᱦᱮᱸᱱᱟ, ᱪᱮᱫᱟᱜ ᱚᱸᱰᱮ ᱟᱹᱰᱤ ᱟᱭᱢᱟ ᱢᱩᱡ ᱠᱚ ᱛᱟᱦᱮᱸᱱᱟ ᱟᱨ ᱥᱩᱸᱴ ᱠᱚᱨᱮ ᱠᱚ ᱞᱟᱴᱷᱟ ᱦᱟᱠᱟᱱ ᱠᱷᱟᱱ ᱟᱹᱰᱤ ᱠᱚ ᱟᱸᱴᱚᱜᱼᱟ ᱾ <ref>http://news.discovery.com/animals/hungry-elephants-are-no-match-for-fearless-ants.html#mkcpgn=rssnws1 |title=Hungry Elephants Are No Match for Fearless Ants : Discovery News</ref> <ref>Mutualism with ants occur on Acacia trees in Africa, such as the Whistling Thorn acacia. The acacias provide shelter for ants in the thorns and nectar in extrafloral nectaries for their symbiotic ants such as ''Crematogaster mimosae''. In turn, the ants protect the plant by attacking large mammalian herbivores and stem-boring beetles which damage the plant.</ref>

===ᱰᱟᱴᱟ===
ᱮᱴᱟᱜ ᱡᱟᱱᱣᱟᱨ ᱠᱚ ᱞᱮᱠᱟ ᱱᱩᱠᱩᱣᱟᱜ ᱦᱚᱸ ᱰᱟᱴᱟ ᱢᱮᱱᱟᱜᱼᱟ ᱾ ᱫᱟᱸᱛᱟ ᱦᱟᱹᱛᱤ ᱠᱚᱣᱟᱜ ᱫᱚ ᱵᱟᱨᱭᱟ ᱢᱟᱨᱟᱝ ᱰᱟᱴᱟ ᱵᱟᱨᱦᱮ ᱥᱮᱫ ᱚᱰᱚᱠ ᱠᱚᱜᱼᱟ ᱾ ᱛᱤᱢᱤᱱ ᱜᱟᱱ ᱵᱮᱯᱟᱨᱤ ᱱᱩᱠᱩ ᱜᱚᱡ ᱠᱟᱛᱮ ᱰᱟᱴᱟ ᱠᱚ ᱟᱹᱠᱷᱨᱩᱧ ᱮᱫᱼᱟ, ᱚᱱᱟᱛ ᱱᱮᱛᱟᱨ ᱫᱚ ᱥᱮᱸᱫᱽᱨᱟ ᱠᱚ ᱢᱟᱱᱟ ᱜᱮᱭᱟ ᱾ ᱱᱩᱠᱩ ᱫᱚ ᱥᱩᱸᱴ ᱛᱩᱞ ᱠᱟᱛᱮ ᱠᱚ ᱯᱷᱚᱸ~ᱯᱷᱚᱸ ᱠᱚ ᱥᱟᱰᱮᱭᱟ ᱾

==ᱵᱷᱮᱯᱮᱫ==
ᱴᱷᱟᱶ ᱡᱟᱹᱱᱤ ᱱᱩᱠᱩᱣᱟᱜ ᱵᱷᱮᱯᱮᱫ ᱦᱚᱸ ᱧᱮᱞᱚᱜ ᱜᱮᱭᱟ ᱾ [[ᱟᱯᱷᱨᱤᱠᱟ|ᱟᱯᱷᱨᱤᱠᱟ]] ᱨᱤᱱ ᱦᱟᱹᱛᱤ ᱫᱚ ᱢᱟᱨᱟᱝ ᱜᱮᱭᱟ ᱠᱚ ᱟᱠ ᱞᱩᱛᱩᱨ ᱦᱚᱸ ᱢᱟᱨᱟᱝ ᱛᱟᱠᱚᱣᱟ ᱾ ᱩᱱᱠᱩ ᱫᱚ ᱥᱟᱠᱟᱢ, ᱰᱟᱹᱨ ᱟᱨ ᱜᱟᱥ ᱠᱚ ᱡᱚᱢᱟ ᱾ ᱱᱚᱣᱚ ᱢᱟᱨᱟᱝ ᱞᱩᱛᱩᱨ ᱨᱮ ᱟᱭᱢᱟ ᱥᱤᱨ ᱢᱮᱱᱟᱜᱼᱟ, ᱡᱟᱦᱟᱸ ᱛᱮ ᱟᱭᱢᱟ ᱢᱟᱭᱟᱢ ᱞᱤᱸᱡᱤᱜᱼᱟ ᱦᱚᱲᱢᱚ ᱠᱷᱚᱱ ᱱᱚᱣᱟ ᱥᱮᱫ ᱛᱮ ᱾ ᱥᱟᱬᱮᱥᱤᱭᱟᱹ ᱠᱚᱣᱟᱜ ᱢᱮᱱ ᱞᱮᱠᱟᱛᱮ ᱩᱱᱠᱩᱣᱟᱜ ᱞᱩᱛᱩᱨ ᱥᱮᱫ ᱛᱮ ᱢᱟᱭᱟᱢ ᱫᱟᱲ ᱞᱮᱠᱷᱟᱱ, ᱟᱠᱚ ᱫᱚ ᱠᱚ ᱨᱮᱭᱟᱲᱚᱜᱼᱟ ᱾ ᱵᱟᱱᱟᱨ ᱮᱸᱜᱟ ᱟᱨ ᱥᱟᱸᱰᱤ ᱦᱟᱹᱛᱤ ᱠᱚᱣᱟᱜ ᱡᱤᱞᱤᱧ ᱰᱟᱴᱟ ᱚᱰᱚᱠ ᱠᱚᱜᱼᱟ ᱾ ᱢᱮᱱᱠᱷᱟᱱ [[ᱮᱥᱤᱭᱟ|ᱮᱥᱤᱭᱟ]] ᱨᱤᱱ ᱦᱟᱹᱛᱤ ᱠᱚᱣᱟᱜ ᱫᱚ ᱥᱟᱸᱰᱤ ᱠᱚᱣᱟᱜ ᱥᱩᱢᱩᱝ ᱛᱟᱦᱮᱸᱱᱟ ᱾

==ᱡᱟᱱᱟᱢ==
==ᱱᱤᱛ ᱚᱵᱚᱥᱛᱟ==
==ᱵᱟᱨᱦᱮ ᱡᱚᱱᱚᱲ==
* [https://www.youtube.com/watch?v=9CHph8N-Jto Pure Nature: Are Elephants Headed Toward Extinction?] YouTube video by AlliantContent
* [http://www.elephantvoices.org/ ElephantVoices]—information about elephant communication
* [http://www.elephant.se Absolut elephant - general information]
* Tim Radford: [http://www.education.guardian.co.uk/Print/0%2c3858%2c4244642%2c00.htm "The elephant time forgot"], 

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Animal]]
