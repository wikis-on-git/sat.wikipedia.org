'''ᱠᱚᱠᱥᱵᱟᱦᱟᱨ''' ᱫᱚ ᱫᱟᱹᱠᱷᱤᱱ-ᱯᱩᱨᱩᱵᱽ ᱠᱚᱱᱟ ᱨᱮ ᱢᱮᱱᱟᱜ ᱢᱤᱫᱴᱟᱝ, ᱦᱟᱠᱩ ᱜᱟᱲ ᱟᱨ ᱧᱮᱞ ᱞᱮᱠᱟᱱ ᱡᱟᱜᱟ ᱦᱚᱸ ᱠᱟᱱᱟ᱾ ᱱᱤᱭᱟᱹ ᱫᱚ [[ᱪᱚᱴᱴᱚᱜᱽᱨᱟᱢ ᱠᱷᱚᱸᱰ]] ᱨᱮᱱᱟᱜ [[ᱠᱚᱠᱥᱵᱟᱡᱟᱨ ᱦᱚᱱᱚᱛ]] ᱨᱮ ᱢᱮᱱᱟᱜ-ᱟ᱾ ᱠᱚᱠᱥᱵᱟᱡᱟᱨ ᱫᱚ ᱧᱮᱞ ᱞᱮᱠᱟᱱ ᱢᱤᱫ ᱟᱹᱰᱤ ᱢᱚᱡᱽ ᱡᱟᱜᱟ ᱠᱟᱱᱟ, ᱚᱨ ᱚᱱᱟ ᱠᱷᱟᱹᱛᱤᱨ ᱜᱮ ᱟᱹᱰᱤ ᱧᱩᱛᱩᱢ-ᱮ ᱯᱟᱥᱱᱟᱣ ᱟᱠᱟᱫᱟ᱾ ᱱᱚᱸᱰᱮ ᱢᱮᱱᱟᱜ-ᱟ ᱡᱮᱜᱮᱛ ᱨᱮᱱᱟᱜ ᱢᱟᱨᱟᱝ ᱜᱤᱛᱤᱞ ᱜᱟᱲ, ᱚᱱᱟ ᱫᱚ ᱑᱒᱒ ᱠᱤᱞᱳᱢᱤᱴᱟᱨ ᱥᱟᱸᱜᱤᱧ ᱛᱮ ᱢᱮᱱᱟᱜ-ᱟ᱾ ᱱᱚᱸᱰᱮ ᱟᱨᱦᱚᱸ ᱢᱮᱱᱟᱜ-ᱟ ᱡᱮᱜᱮᱛ ᱨᱮᱱᱟᱜ ᱢᱟᱨᱟᱝ [[ᱥᱟᱵᱢᱮᱨᱤᱱ ᱠᱮᱵᱚᱞ]] ᱞᱮᱱᱰᱤᱝ ᱮᱴᱤᱥᱚᱱ᱾ ᱢᱤᱫ ᱚᱠᱛᱚᱨᱮ ᱱᱤᱭᱟᱹ ᱨᱮᱱᱟᱜ ᱠᱚᱠᱥᱵᱟᱡᱟᱨ''ᱯᱩᱱᱤᱭᱟ'' ᱧᱩᱛᱩᱢ ᱨᱮᱦᱚᱸ ᱪᱤᱱᱦᱟᱹ ᱛᱟᱦᱮ ᱠᱟᱱᱟ, ᱡᱟᱦᱟ ᱫᱚᱠᱚ ᱢᱮᱛᱟᱜ-ᱟ ᱦᱩᱞᱩᱫᱽ ᱯᱷᱩᱞ(ᱥᱟᱥᱟᱝ ᱵᱟᱦᱟ)᱾ ᱚᱱᱟ ᱵᱮᱜᱚᱨ ᱟᱨᱦᱚᱸ ᱢᱤᱫ ᱢᱟᱨᱮ ᱧᱩᱛᱩᱢ ᱢᱮᱱᱟᱜ-ᱟ ''ᱯᱟᱠᱤ''᱾
== ᱥᱮᱥᱟᱭ ᱠᱟᱛᱷᱟ ==
ᱟᱨᱮ ᱥᱚᱛᱟᱵᱽᱫᱤ (᱙ ᱦᱩᱜᱽ) ᱠᱷᱚᱱ ᱑᱖᱑᱖ ᱥᱮᱨᱢᱟ ᱫᱷᱟᱹᱵᱤᱡᱽ ᱠᱚᱠᱥᱵᱟᱡᱟᱨ ᱥᱟᱶ [[ᱪᱚᱴᱴᱚᱜᱽᱨᱟᱢ]] ᱨᱮᱱᱟᱜ ᱟᱨᱟᱠᱟᱱ ᱯᱚᱱᱚᱛ ᱥᱟᱶ ᱥᱮᱞᱮᱫ ᱛᱟᱦᱮ ᱠᱟᱱᱟ᱾ ᱚᱱᱟ ᱚᱠᱛᱚ ᱨᱮᱱ ᱢᱩᱜᱚᱢ ᱥᱚᱢᱨᱟᱢ ᱥᱟᱦᱚ ᱥᱩᱡᱟ ᱯᱟᱦᱟᱲᱤ ᱰᱟᱦᱟᱨ ᱛᱮᱭ ᱦᱮᱡᱩᱜ ᱪᱟᱞᱟᱜ ᱠᱚᱭᱚᱜ ᱯᱟᱨᱚᱢ ᱨᱮ ᱚᱱᱟ ᱡᱟᱜᱟ ᱟᱹᱰᱤ ᱜᱟᱱᱮ ᱠᱩᱥᱤᱭᱟᱜ ᱭᱟᱦᱮᱱᱟ᱾ ᱟᱨ ᱚᱱᱟ ᱡᱟᱜᱟ ᱨᱮ ᱢᱤᱫ ᱟᱡᱽ ᱵᱟᱠᱷᱨᱟ ᱢᱤᱫᱴᱟᱝ ᱠᱮᱢ ᱵᱮᱱᱟᱣ ᱨᱮᱱᱟᱜ -ᱮ ᱢᱮᱱᱟᱛᱟᱣᱟᱜ ᱠᱚ ᱛᱟᱦᱮᱱᱟ᱾ ᱟᱭᱟᱜ ᱪᱟᱞᱟᱜ ᱦᱟᱡᱩᱜ ᱚᱠᱛᱚ ᱑ ᱦᱟᱡᱟᱨ ᱯᱟᱹᱞᱠᱤ ᱠᱚᱠᱥᱵᱟᱡᱟᱨ ᱪᱚᱠᱨᱤᱭᱟ ᱨᱮᱱᱟᱜ ᱰᱩᱞᱟᱦᱟᱡᱟᱨᱟ ᱧᱩᱛᱩᱢᱟᱱ ᱡᱟᱜᱟ ᱨᱮᱠᱚ ᱡᱤᱨᱟᱹᱣ-ᱮᱜ ᱠᱟᱱ ᱛᱟᱦᱮᱱᱟ᱾ ᱚᱱᱟ ᱠᱷᱟᱹᱛᱤᱨ ᱚᱱᱟ ᱡᱟᱜᱟ ᱨᱮᱱᱟᱜ ᱨᱮᱭᱟᱜ ᱧᱩᱛᱩᱢ ᱫᱚ ᱰᱩᱞᱟᱦᱟᱡᱟᱨᱟ᱾ ᱟᱨ ᱰᱩᱞᱟᱦᱟᱡᱟᱨᱟ ᱢᱟᱱᱮ ᱫᱚ ᱢᱤ ᱦᱟᱡᱟᱨ ᱯᱟᱹᱞᱠᱤ ᱠᱚ ᱢᱮᱛᱟᱣᱟᱜ ᱠᱟᱱᱟ᱾
==ᱱᱟᱜᱟᱢ==
'''ᱠᱚᱠᱥᱶᱟᱦᱟᱨ''' ᱫᱚ [[ᱪᱚᱴᱴᱚᱜᱽᱨᱟᱢ]] ᱥᱚᱦᱚᱨ ᱠᱷᱚᱱ ᱑᱕᱒ ᱠᱤᱞᱳᱢᱤᱴᱟᱨ ᱫᱟᱹᱠᱷᱤᱱ ᱨᱮ ᱢᱮᱱᱟᱜ-ᱟ᱾ [[ᱰᱷᱟᱠᱟ]] ᱠᱷᱚᱱ ᱱᱤᱭᱟᱹ ᱫᱚ ᱔᱒᱔ ᱠᱤᱞᱳᱢᱤᱴᱟᱨ ᱥᱟᱹᱜᱤᱧ ᱰᱟᱦᱟᱨ ᱦᱩᱭᱩᱜ-ᱟ᱾ ᱱᱤᱭᱟᱹ ᱫᱚ ᱫᱤᱥᱟᱹᱢ ᱨᱮᱱᱟᱜ ᱡᱚᱛᱚ ᱠᱜᱚᱱ ᱢᱟᱨᱟᱝ ᱧᱮᱞ ᱞᱮᱠᱟᱱ ᱡᱟᱜᱟ ᱠᱟᱱᱟ᱾ ᱫᱤᱥᱟᱹᱢ ᱨᱮᱱᱟᱜ ᱨᱟᱡᱽᱫᱷᱟᱱᱤ [[ᱰᱷᱟᱠᱟ]] ᱠᱷᱚᱱ ᱥᱚᱲᱚᱠ ᱰᱟᱦᱟᱨ ᱵᱮᱜᱚᱨ ᱟᱨᱦᱚᱸ ᱩᱰᱟᱹᱱ ᱜᱟᱹᱰᱤ ᱥᱮᱨᱢᱟ ᱰᱟᱦᱟᱨ ᱛᱮᱦᱚᱸ ᱪᱟᱞᱟᱣ ᱜᱮᱭᱟ᱾ ᱟᱨ [[ᱪᱚᱴᱴᱚᱜᱽᱨᱟᱢ]] ᱠᱷᱚᱱ ᱨᱮᱞ ᱜᱟᱹᱰᱤ ᱛᱮ ᱪᱟᱞᱟᱜ ᱦᱮᱡᱩᱜ ᱞᱟᱹᱜᱤᱫ ᱰᱟᱦᱟᱨ ᱥᱟᱯᱲᱟᱣ ᱠᱟᱹᱢᱤ ᱥᱮᱱᱚᱜ ᱠᱟᱱᱟ᱾ ᱟᱸᱥ ᱢᱮᱱᱟᱜ-ᱟ, ᱒᱐᱒᱒ ᱥᱮᱨᱢᱟ ᱠᱚᱛᱮ ᱜᱮ ᱨᱮᱞ ᱰᱟᱦᱟᱨ ᱦᱚᱸ ᱥᱟᱯᱲᱟᱣ ᱥᱟᱹᱛᱚᱜ&ᱟ᱾
==ᱧᱮᱞ ᱞᱮᱠᱟᱱ ᱡᱟᱜᱟᱠᱚ==
ᱱᱚᱸᱰᱮ ᱢᱮᱱᱟᱜ ᱡᱟᱜᱟ ᱠᱚᱫᱚ ᱦᱩᱭᱩᱜ ᱠᱟᱱᱟ ᱫᱤᱥᱟᱹᱢ ᱨᱮᱱᱟᱜ ᱢᱤᱫᱴᱟᱝ ᱜᱮ ᱯᱷᱤᱥ ᱤᱠᱩᱨᱤᱥᱤᱭᱟᱢ᱾ ᱟᱨᱦᱚᱸ ᱢᱮᱱᱟᱜ-ᱟ , ᱯᱮᱨᱟᱥᱮᱞᱤᱝ, ᱚᱣᱟᱴᱟᱨ ᱵᱟᱭᱠᱤᱝ, ᱵᱤᱪ ᱵᱟᱭᱠᱤᱝ, ᱠᱚᱠᱥ ᱠᱟᱨᱱᱤᱵᱷᱟᱞ ᱥᱟᱨᱠᱟᱥ ᱥᱳ, ᱫᱚᱨᱤᱭᱟ ᱱᱚᱜᱚᱨ ᱤᱠᱳ ᱯᱟᱨᱠ, ᱟᱨ ᱠᱚᱠᱥᱵᱟᱡᱟᱨ ᱩᱱᱱᱚᱭᱚᱱ ᱵᱚᱨ ᱟᱨᱦᱚᱸ ᱱᱟᱯᱟᱭ ᱧᱮᱞ ᱚᱪᱩᱭ ᱞᱟᱹᱜᱤᱫᱛᱮ ᱯᱷᱤᱪᱟᱨ ᱯᱟᱨᱠ, ᱥᱤᱥᱤ ᱯᱟᱨᱠ ᱞᱮᱠᱟᱱ ᱟᱹᱰᱤ ᱩᱛᱟᱹᱨ ᱧᱮᱞ ᱞᱮᱠᱟᱱ ᱢᱮᱱᱟᱜ-ᱟ᱾ ᱱᱚᱸᱰᱮ ᱜᱮ ᱟᱨᱦᱚᱸ ᱥᱮᱞᱮᱫ ᱢᱮᱱᱟᱜ-ᱟ ᱴᱮᱠᱱᱟᱯᱷ ᱡᱤᱣᱚᱞ-ᱡᱤᱠᱮᱞ ᱯᱟᱨᱠ᱾ ᱚᱱᱟ ᱥᱟᱶ ᱨᱟᱹᱥᱠᱟᱹᱭ ᱞᱟᱜᱤᱫᱛᱮ ᱱᱟᱭᱤᱴ ᱵᱤᱪ ᱠᱚᱱᱥᱟᱨᱴ᱾ ᱧᱤᱫᱟᱹ ᱵᱮᱲᱟᱨᱮ ᱫᱚᱨᱮᱭᱟ ᱢᱟᱨᱥᱟᱞ ᱫᱚᱦᱚ ᱞᱟᱹᱜᱤᱫ ᱛᱮ ᱞᱟᱭᱤᱴ ᱟᱨᱥᱟᱞ ᱦᱚᱸ ᱢᱮᱱᱟᱜ-ᱟ, ᱡᱟ ᱫᱚ ᱧᱤᱫᱟᱹ ᱦᱚᱸ ᱡᱮᱱᱚ ᱧᱤᱫᱟ ᱦᱚᱸ ᱧᱮᱞ ᱠᱟᱛᱮᱜ ᱱᱟᱯᱟᱭ ᱵᱩᱡᱦᱟᱹᱣᱜ᱾
