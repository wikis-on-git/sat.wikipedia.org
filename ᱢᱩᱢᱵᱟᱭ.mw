[[File:MumbaiMontage.png|thumb|ᱢᱩᱢᱵᱟᱭ]]
'''ᱢᱩᱢᱵᱟᱭ''' ᱫᱚ [[ᱥᱤᱧᱚᱛ|ᱥᱤᱧᱚᱛ]] ᱨᱮᱱᱟᱜ ᱯᱟᱪᱷᱮ ᱥᱮᱦᱮᱫ ᱫᱷᱟᱨᱮ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ [[ᱢᱚᱦᱟᱨᱟᱥᱴᱨᱚ|ᱢᱚᱦᱟᱨᱟᱥᱴᱨᱚ]] ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱢᱩᱢᱵᱟᱭ ᱨᱮᱱᱟᱜ ᱢᱟᱨᱮ ᱧᱩᱛᱩᱢ ᱫᱚ '''ᱵᱚᱢᱵᱮ''' ᱛᱟᱦᱮᱸ ᱠᱟᱱᱟ ᱾  ᱱᱚᱸᱰᱮ ᱢᱟᱱᱟᱜ ᱠᱚ ᱦᱚᱲ ᱠᱚᱣᱟᱜ ᱮᱞ ᱥᱩᱨᱥᱩᱯᱩᱨ ᱓ ᱠᱳᱴᱤ ᱒᱑ ᱞᱚᱠᱷᱭᱚ ᱡᱟᱦᱟᱸ ᱫᱚ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱦᱚᱲ  ᱠᱚ  ᱛᱟᱦᱮᱸᱱ ᱠᱟᱱᱟᱜ ᱢᱤᱫ ᱱᱟᱜᱟᱨ ᱠᱟᱱᱟ ᱾<ref name=WG>[http://www.webcitation.org/query?url=http://world-gazetteer.com/wg.php?x=%26men=gcis%26lng=en%26des=wg%26srt=npan%26col=abcdefghinoq%26msz=1500%26pt=c%26va=%26srt=pnan&date=2010-01-10+15:19:25 विश्व गैज़ेटियर अनुमान 2008-01-01]</ref> ᱢᱩᱢᱵᱟᱭ ᱫᱚ ᱥᱤᱧᱚᱛ ᱨᱮᱱᱟᱜ ᱢᱟᱨᱟᱝ ᱫᱟᱜ ᱰᱟᱦᱟᱨ ᱠᱟᱱᱟ ᱾ ᱤᱣᱨᱚᱯ, ᱟᱯᱷᱨᱤᱠᱟ, ᱟᱢᱮᱨᱤᱠᱟ  ᱮᱢᱟᱱ ᱵᱟᱨᱦᱮ ᱫᱤᱥᱚᱢ ᱠᱷᱚᱱ ᱦᱚᱲ ᱫᱚ ᱫᱟᱜ ᱦᱚᱨ ᱟᱨ ᱵᱟᱝ ᱩᱰᱟᱹᱱ ᱯᱩᱭᱞᱩ ᱫᱚ ᱢᱩᱢᱵᱟᱭ ᱨᱮ ᱠᱚ ᱥᱮᱴᱮᱨᱚᱜ ᱠᱟᱱᱟ, ᱚᱱᱟᱛᱮ ᱥᱤᱧᱚᱛ ᱨᱮᱱᱟᱜ ᱵᱚᱞᱚᱱ ᱫᱩᱣᱟᱹᱨ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ ᱢᱩᱢᱵᱟᱭ ᱫᱚ ᱥᱤᱧᱚᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱮᱯᱟᱨ ᱛᱟᱞᱢᱟ ᱠᱟᱱᱟ ᱾ ᱡᱚᱛ ᱠᱷᱚᱱ ᱵᱟᱹᱲᱛᱤ ᱵᱮᱸᱠ ᱫᱚ ᱱᱚᱸᱰᱮ ᱜᱮ ᱢᱮᱱᱟᱜ-ᱟ , ᱚᱱᱟᱛᱮ ᱱᱚᱸᱰᱮ ᱫᱚ ᱠᱟᱹᱣᱰᱤ ᱠᱷᱟᱫᱟᱱ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱨᱮ ᱥᱤᱱᱮᱢᱟ ᱵᱮᱱᱟᱶ ᱜᱟᱲ ᱦᱚᱸ ᱢᱮᱱᱟᱜ-ᱟ, ᱡᱟᱦᱟᱸ ᱫᱚ [[ᱵᱚᱞᱤᱣᱩᱰ|ᱵᱚᱞᱤᱣᱩᱰ]] ᱠᱚ ᱢᱮᱛᱟᱜ ᱠᱟᱱᱟ ᱾

==ᱚᱛᱱᱚ==
ᱢᱩᱢᱵᱟᱭ ᱥᱚᱦᱚᱨ ᱫᱚ ᱥᱤᱧᱚᱛ ᱨᱮᱱᱟᱜ ᱯᱟᱪᱷᱮ ᱥᱮᱦᱮᱫ ᱠᱚᱝᱠᱚᱬ ᱵᱷᱤᱲᱟᱹᱣ [[ᱩᱞᱞᱟᱥ ᱜᱟᱰᱟ|ᱩᱞᱞᱟᱥ ᱜᱟᱰᱟ]] ᱥᱟᱢᱟᱝ ᱨᱮ ᱢᱮᱱᱟᱜ-ᱟ ᱾ ᱱᱚᱸᱰᱮ ᱥᱮᱞᱥᱮᱴ ᱫᱤᱯᱚ ᱨᱮᱱᱟᱜ ᱛᱤᱢᱤᱱ ᱜᱟᱱ ᱦᱟᱹᱴᱤᱧ ᱢᱮᱱᱟᱜ-ᱟ ᱟᱨ ᱵᱟᱹᱠᱤ ᱫᱚ [[ᱴᱷᱟᱬᱮ|ᱴᱷᱟᱬᱮ]] ᱡᱤᱞᱞᱟᱹ ᱨᱮ ᱢᱮᱱᱟᱜ-ᱟ ᱾ ᱵᱟᱹᱲᱛᱤ ᱠᱟᱛᱮ ᱱᱚᱸᱰᱮ ᱱᱟᱜ ᱱᱟᱜᱟᱨ ᱫᱚ ᱥᱟᱹᱢᱩᱸᱫᱽ ᱛᱩᱲᱩᱝ ᱠᱷᱚᱱ ᱱᱟᱥᱮ ᱩᱥᱩᱞ ᱨᱮ ᱢᱮᱱᱟᱜ-ᱟ, ᱡᱟᱦᱟᱸ ᱨᱮᱱᱟᱜ ᱩᱥᱩᱞ ᱫᱚ ᱑᱐ ᱢᱤᱴᱚᱨ ᱠᱷᱚ ᱑᱕ ᱢᱤᱴᱚᱨ ᱾ ᱢᱩᱢᱵᱟᱭ ᱨᱮᱱᱟᱜ ᱮᱛᱚᱢ ᱥᱮᱦᱮᱫ ᱫᱚ ᱵᱩᱨᱩ ᱜᱮᱭᱟ, ᱡᱟᱦᱟᱸ ᱨᱮᱭᱟᱜ ᱡᱚᱛᱚ ᱠᱷᱚᱱ ᱰᱮᱦᱮᱨ ᱩᱥᱩᱞ ᱫᱚ ᱔᱕᱐ ᱢᱤᱴᱚᱨ ᱾ ᱱᱟᱜᱟᱨ ᱨᱮᱱᱟᱜ ᱚᱥᱟᱨᱵᱤᱥᱟᱹᱨ ᱫᱚ ᱖᱐᱓ ᱵᱚᱨᱜᱚ ᱠᱤᱞᱚᱢᱤᱴᱚᱨ ᱾ ᱥᱚᱧᱡᱚᱭ ᱜᱟᱱᱫᱷᱤ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱱᱟᱜᱟᱨ ᱥᱩᱨ ᱨᱮᱜᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ ᱱᱟᱜᱟᱨ ᱨᱮᱱᱟᱜ ᱛᱩᱨᱩᱭ ᱦᱟᱹᱴᱤᱧ ᱜᱟᱱ ᱞᱮᱠᱟ ᱟᱴᱮᱫ ᱟᱠᱟᱱᱟ ᱾ ᱱᱚᱶᱟ ᱵᱤᱨ ᱨᱮ [[ᱪᱷᱟᱯ ᱛᱟᱹᱨᱩᱵ]] ᱞᱮᱠᱟᱱ ᱡᱤᱭᱟᱹᱞᱤ ᱠᱚ ᱢᱮᱱᱟᱜ ᱠᱚᱣᱟ ᱾ <ref>[http://cities.expressindia.com/fullstory.php?newsid=45505 A cat rouses Thane colony]</ref><ref>[http://ngcblog.nationalgeographic.com/explorer/?p=1 Killer Cats by Bijal Trivedi - National Geographic Channel]</ref> ᱢᱮᱱᱠᱷᱟᱱ ᱦᱚᱲ ᱠᱚ ᱥᱟᱝᱜᱮ ᱤᱫᱤᱜ ᱠᱟᱱ ᱛᱮ ᱱᱩᱠᱩᱣᱟᱜ ᱮᱞ ᱦᱚᱸ ᱠᱚᱢ ᱤᱫᱤᱜ ᱠᱟᱱᱟ ᱾

==ᱱᱟᱜᱟᱢ==
ᱠᱚᱧᱮ ᱢᱩᱢᱵᱟᱭ ᱨᱮᱱᱟᱜ ᱠᱟᱱᱫᱤᱵᱚᱞᱤ ᱠᱷᱚᱱ ᱧᱟᱢ ᱟᱠᱟᱱ ᱥᱮᱭᱟᱥᱟᱨᱮᱡ ᱠᱷᱚᱱ ᱵᱟᱰᱟᱭᱚᱜ-ᱟ ᱵᱟᱝ ᱢᱟ ᱱᱚᱶᱟ ᱴᱷᱟᱶ ᱨᱮ ᱟᱹᱰᱤ ᱟᱭᱢᱟ ᱥᱮᱫᱟᱭ ᱠᱷᱚᱱ ᱦᱚᱲ ᱠᱚ ᱛᱟᱦᱮᱸ ᱟᱹᱜᱩᱣᱟᱠᱟᱱᱟ ᱾ ᱠᱷᱨᱤᱥᱴᱚ ᱯᱩᱨᱵᱚ ᱛᱮᱥᱟᱨ ᱥᱟᱭ ᱥᱮᱨᱢᱟ ᱨᱮ ᱱᱚᱶᱟ ᱢᱚᱣᱨᱡᱚ ᱥᱟᱢᱨᱟᱡᱽᱭᱚ ᱨᱮᱱᱟᱜ ᱦᱟᱹᱴᱤᱧ ᱛᱟᱦᱮᱸ ᱠᱟᱱᱟ ᱟᱨ ᱱᱚᱸᱰᱮᱱᱩᱡ ᱥᱟᱥᱮᱛᱤᱭᱟᱹ [[ᱚᱥᱚᱠ ᱥᱚᱢᱨᱟᱴ|ᱥᱚᱢᱨᱟᱴ ᱚᱥᱚᱠ]] ᱮ ᱛᱟᱦᱮᱸ ᱠᱟᱱᱟ ᱾ ᱑᱙᱙᱕ ᱥᱟᱞᱮ ᱨᱮ ᱵᱚᱢᱵᱮ ᱧᱩᱛᱩᱢ ᱫᱚ ᱟᱹᱨᱩ ᱠᱟᱛᱮ ᱢᱩᱢᱵᱟᱭ ᱠᱚ ᱫᱚᱦᱚ ᱞᱮᱫ ᱛᱟᱦᱮᱸᱫ ᱾
==ᱦᱚᱭᱫᱟᱜ==
ᱢᱩᱢᱵᱟᱭ ᱫᱚ ᱟᱨᱚᱵᱽ ᱥᱟᱜᱚᱨ ᱥᱩᱨ ᱨᱮ ᱢᱮᱱᱟᱜ ᱠᱷᱟᱹᱛᱤᱨ ᱱᱚᱸᱰᱮ ᱫᱚ ᱵᱟᱨ ᱞᱮᱠᱟᱱ ᱨᱤᱛᱩ ᱵᱩᱨᱷᱟᱹᱣ ᱧᱟᱢᱚᱜ-ᱟ ᱾ ᱚᱱᱟ ᱫᱚ ᱨᱟᱵᱟᱝ ᱨᱤᱛᱩ ᱟᱨ ᱦᱮᱢᱟᱞ ᱨᱤᱛᱩ ᱾ ᱵᱮᱢᱟᱞ ᱫᱚ ᱢᱟᱨᱪ ᱪᱟᱸᱫᱚ ᱠᱷᱚᱱ ᱚᱠᱴᱚᱵᱚᱨ ᱦᱟᱹᱦᱤᱡ ᱵᱩᱡᱷᱟᱹᱣ-ᱟ ᱾ ᱡᱩᱱ ᱠᱷᱚᱱ ᱥᱮᱯᱴᱮᱢᱵᱚᱨ ᱫᱚ ᱫᱟᱜ ᱡᱟᱹᱲᱤ ᱛᱮ ᱱᱟᱜᱟᱨᱮ ᱞᱚᱦᱚᱫᱟ, ᱡᱟᱦᱟᱸ ᱤᱫᱤ ᱠᱟᱛᱮ ᱢᱩᱢᱵᱟᱭ ᱨᱮᱱᱟᱜ ᱥᱮᱨᱢᱟᱠᱤᱭᱟᱹ ᱫᱟᱜ ᱫᱚ ᱒᱒᱐᱐ ᱢᱤᱞᱤᱢᱤᱴᱚᱨ ᱾ ᱱᱤᱛᱚᱜ ᱦᱟᱹᱵᱤᱡ ᱧᱮᱞ ᱞᱮᱠᱷᱟᱱ ᱑᱙᱙᱕ ᱥᱟᱞᱮ ᱨᱮ ᱡᱚᱛᱚ ᱠᱷᱚᱱ ᱵᱟᱹᱲᱛᱤᱭ ᱫᱟᱜ ᱞᱮᱜ-ᱟ, ᱡᱟᱦᱟᱸ ᱫᱚ ᱓᱔᱕᱒ ᱢᱤᱞᱤᱢᱤᱴᱚᱨ ᱾ ᱢᱩᱢᱵᱟᱭ ᱨᱮᱱᱟᱜ ᱡᱚᱛᱚ ᱠᱷᱚᱱ ᱰᱮᱦᱮᱨ ᱞᱚᱞᱥᱚᱝ ᱫᱚ ᱓᱘<sup>o</sup> ᱥᱮᱞᱥᱤᱭᱚᱥ ᱾
==ᱪᱤᱛᱟᱹᱨ==
<gallery>
Image:Bombay - The High Court from afar (2006).jpg|ᱢᱩᱢᱵᱟᱭ ᱩᱥᱩᱞ ᱱᱟᱭ ᱟᱠᱷᱲᱟ
Image:Image-Mumbai fountain.jpg|ᱯᱷᱞᱚᱨᱟ ᱯᱷᱟᱶᱱᱴᱮᱱ|
Image:Bombay-Stock-Exchange-2.jpg| [[ᱢᱩᱢᱵᱟᱭ ᱥᱴᱚᱠ ᱮᱠᱥᱪᱮᱸᱡᱽ]] ᱮᱥᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱮ ᱥᱴᱚᱠ ᱮᱠᱥᱪᱮᱸᱡᱽ
Image:India Mumbai Bridge.jpg|ᱵᱟᱸᱫᱽᱨᱟ-ᱵᱚᱨᱞᱤ ᱯᱚᱞ

Image:Brabourne.jpg|ᱵᱨᱟᱵᱚᱬ ᱠᱷᱮᱞᱚᱸᱰ ᱰᱟᱹᱦᱤ

</gallery>

==ᱯᱷᱮᱰᱟᱛ==

* [http://www.mcgm.gov.in/ Official website of the Municipal Corporation of Greater Mumbai]
* [http://mdmu.maharashtra.gov.in/pages/Mumbai/mumbaiplanShow.php Official City Report]

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Cities]]
[[Category:Indian capital cities]]
[[ᱛᱷᱚᱠ:ᱥᱤᱧᱚᱛ ᱨᱮᱟᱜ ᱨᱟᱡᱽᱜᱟᱲ ᱠᱚ]]
