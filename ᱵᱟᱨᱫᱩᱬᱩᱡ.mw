ᱵᱟᱨᱫᱩᱬᱩᱡ (ᱤᱝᱨᱟᱹᱡᱤ: Bat) ᱫᱚ  ᱫᱷᱟᱹᱨᱛᱤ ᱨᱮᱱ ᱢᱤᱫ ᱮᱥᱠᱟᱨ ᱱᱚᱝᱠᱟᱱ ᱡᱤᱭᱟᱹᱞᱤ ᱠᱟᱱᱟ ᱠᱚ ᱚᱠᱚᱭ ᱫᱚ ᱩᱰᱟᱹᱣᱚᱜ ᱠᱚ ᱫᱟᱲᱮᱭᱟᱜ ᱟᱨ ᱛᱚᱣᱟ ᱧᱩᱧᱩ ᱡᱤᱭᱟᱹᱞᱤ ᱠᱟᱱᱟ ᱠᱚ| ᱱᱩᱠᱩ ᱫᱚ ᱪᱮᱬᱮ ᱞᱮᱠᱟ ᱠᱚ ᱩᱰᱟᱹᱣ ᱫᱟᱲᱮᱭᱟᱜ-ᱟ| ᱵᱟᱨᱫᱩᱬᱩᱡ ᱟᱜ ᱥᱟᱶ ᱜᱟᱛᱟᱠ ᱦᱤᱸᱥ (Homologous organ) ᱯᱷᱟᱺᱠᱲᱟᱜ ᱨᱮ ᱵᱚᱫᱚᱞ ᱟᱠᱟᱱᱟ|ᱱᱩᱠᱩ ᱣᱟᱜ ᱯᱷᱟᱺᱲᱟᱹᱜ ᱫᱚ ᱯᱟᱛᱞᱟ ᱦᱟᱨᱛᱟ ᱛᱮ ᱫᱟᱯᱟᱞ ᱟᱨ ᱩᱵ ᱛᱮ ᱫᱟᱯᱟᱞ ᱟᱠᱟᱱ ᱛᱟᱠᱚᱟᱣᱟ| ᱟᱫᱚᱢ ᱵᱟᱨᱫᱩᱬᱩᱡ ᱨᱮᱱ ᱜᱟᱛᱟᱠ ᱠᱚ ᱫᱚ, ᱟᱥᱚᱠᱟᱭ ᱛᱮ ᱪᱟᱱᱰᱵᱚᱞ ᱛᱟᱦᱮᱱ ᱵᱟᱨᱫᱩᱬᱩᱡ ᱠᱚ ᱫᱚ ᱪᱟᱱᱰᱵᱚᱞ ᱦᱚᱸ ᱩᱵ ᱛᱮ ᱫᱟᱯᱟᱞ ᱠᱚᱜ ᱛᱟᱠᱚᱣᱟ| ᱜᱚᱴᱟ ᱫᱷᱟᱹᱨᱛᱤ ᱨᱮ ᱟᱢᱫᱟᱡᱽ ᱑᱒᱘᱐ ᱜᱚᱴᱟᱜ ᱡᱟᱹᱛᱤ ᱨᱮᱱ ᱵᱟᱨᱫᱩᱬᱩᱡ ᱢᱮᱱᱟᱜ ᱟᱠᱟᱫ ᱠᱚᱣᱟ| ᱵᱟᱨᱫᱩᱬᱩᱡ ᱠᱚᱣᱟᱜ ᱞᱮᱠᱷᱟ ᱫᱚ ᱛᱚᱣᱟ ᱧᱩᱧᱩ ᱡᱟᱱᱣᱟᱨ ᱠᱚᱣᱟᱜ ᱞᱮᱠᱷᱟ ᱨᱮ ᱥᱟᱭ ᱠᱟᱲᱟ ᱒᱐ ᱦᱤᱸᱥ ᱢᱮᱱᱟᱜ ᱟᱠᱟᱫᱟ|
==ᱛᱟᱯᱟᱦᱮᱱ==
ᱩᱰᱟᱹᱣᱚᱜ ᱜᱩᱱ ᱢᱮᱱᱟᱜ ᱛᱟᱠᱚ ᱵᱟᱨᱫᱩᱬᱩᱡ ᱫᱚ ᱜᱚᱴᱟ ᱫᱷᱟᱹᱨᱛᱤ ᱨᱮ ᱯᱟᱥᱱᱟᱣ ᱟᱠᱟᱱ ᱢᱤᱫᱴᱮᱱ ᱛᱚᱣᱟᱧᱩᱧᱩ ᱡᱤᱭᱟᱹᱞᱤ ᱢᱮᱱᱛᱮ ᱠᱚ ᱵᱤᱠᱟᱹᱣᱚᱜ ᱠᱟᱱᱟ| ᱫᱷᱟᱹᱨᱛᱤ ᱨᱮᱭᱟᱜ ᱡᱚᱛᱚ ᱴᱚᱴᱷᱟ ᱨᱮ ᱜᱮ ᱱᱩᱠᱩ ᱫᱚ ᱵᱟᱨᱫᱩᱬᱩᱡ ᱫᱚ ᱠᱚ ᱧᱟᱢᱚᱜ ᱜᱮᱭᱟ| ᱵᱮᱜᱟᱨ ᱵᱮᱜᱟᱨ ᱨᱤᱛᱩ ᱨᱮ ᱵᱮᱜᱟᱨ ᱵᱮᱜᱟᱨ ᱜᱟᱛᱟᱠ ᱨᱮᱱ ᱵᱟᱨᱫᱩᱬᱩᱡ ᱠᱚᱣᱟᱜ ᱛᱟᱯᱟᱦᱮᱱ ᱥᱮ ᱛᱩᱠᱟᱹ ᱵᱮᱱᱟᱣ ᱦᱚᱨᱟ ᱦᱚᱸ ᱵᱮᱜᱟᱨ ᱜᱮ ᱛᱟᱠᱚᱣᱟ| ᱠᱟᱡᱟᱠ ᱞᱚᱞᱚ ᱴᱚᱴᱷᱟ ᱨᱮ ᱜᱮ ᱵᱟᱨᱫᱩᱬᱩᱡ ᱟᱜ ᱠᱩᱥᱤ ᱛᱟᱯᱟᱦᱮᱱ ᱡᱟᱭᱜᱟ ᱫᱚ ᱠᱟ ᱨᱮ ᱦᱚᱸ ᱨᱮᱭᱟᱲ ᱟᱨ ᱩᱨᱜᱩᱢ ᱡᱟᱟᱞᱟᱯᱩᱨᱤᱴᱚᱴᱷᱟ, ᱵᱩᱨᱩ ᱴᱚᱴᱷᱟ  ᱥᱮ ᱦᱟᱦᱟᱝᱠᱟᱨ ᱴᱚᱴᱷᱟ ᱨᱮ ᱦᱚᱸ ᱱᱩᱠᱩ ᱫᱚ ᱠᱚ ᱧᱟᱢᱚᱜ ᱜᱮᱭᱟ|  ᱫᱤᱱ ᱨᱮ ᱱᱩᱠᱩ ᱫᱚ ᱰᱚᱱᱰᱦᱚᱨ, ᱟᱭᱢᱟ ᱞᱮᱠᱟᱱ ᱠᱷᱚᱞᱟᱣ ᱟᱨᱵᱟᱝ ᱱᱤᱡᱷᱩᱢ ᱴᱷᱟᱺᱭ ᱨᱮ ᱛᱟᱦᱮᱱ ᱢᱟᱨᱟᱝ ᱢᱟᱨᱟᱝ ᱫᱟᱨᱮ ᱠᱚ ᱨᱮ ᱠᱚ ᱟᱠᱟ ᱠᱚᱜ-ᱟ| ᱧᱩᱦᱩᱢ ᱧᱩᱛᱚᱜ ᱥᱟᱶ ᱥᱟᱶ ᱛᱮ ᱱᱩᱠᱩ ᱫᱚ ᱠᱚ ᱠᱟᱹᱡᱽᱣᱟᱜ-ᱟ|

==ᱵᱮᱜᱟᱨ==
