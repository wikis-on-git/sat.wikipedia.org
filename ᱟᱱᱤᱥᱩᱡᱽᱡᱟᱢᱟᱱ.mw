{{Infobox person
| name               = ᱟᱱᱤᱥᱩᱡᱽᱡᱟᱢᱟᱱ
| image              = Anissuzaman 1 (cropped).jpg
| caption            = ᱒᱐᱑᱖ ᱥᱮᱨᱢᱟ ᱨᱮ ᱟᱱᱤᱥᱩᱡᱽᱡᱟᱢᱟᱱ
| birth_date         = {{Birth date|1937|02|18|df=y}}
| birth_place        = [[ᱠᱳᱞᱠᱟᱛᱟ]], [[ᱵᱮᱝᱜᱚᱞ ᱯᱨᱮᱥᱤᱰᱮᱱᱥᱤ]], [[ᱵᱨᱤᱴᱤᱥ ᱤᱱᱰᱤᱭᱟ]]
| death_date         = {{Death date and age|df=yes|2020|5|14|1937|02|18}}
| death_place        = [[ᱰᱷᱟᱠᱟ]], ᱵᱟᱝᱞᱟᱫᱮᱥ
| occupation         = ᱮᱠᱴᱤᱵᱷᱤᱥᱴ, ᱚᱱᱚᱞᱤᱭᱟᱹ,ᱮᱰᱢᱤᱱᱤᱥᱴᱨᱮᱴᱚᱨ
| nationality        = ᱵᱟᱝᱞᱟᱫᱮᱥᱤ
| alma_mater         = [[ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ]]
| awards             = [[#Awards|ᱜᱚᱴᱟ ᱛᱟᱹᱞᱠᱟᱹ]]
| relations          = [[ᱥᱮᱠᱷ ᱟᱵᱽᱫᱩᱨ ᱨᱚᱦᱤᱢ]] <small>(ᱜᱚᱲᱚᱢ ᱦᱟᱲᱟᱢ)</small>
}}
'''ᱟᱱᱤᱥᱩᱡᱽᱡᱟᱢᱟᱱ''' (᱑᱘ ᱯᱷᱮᱵᱨᱩᱣᱟᱨᱤ ᱑᱙᱓᱗ - ᱑᱔ ᱢᱮ ᱒᱐᱒᱐) ᱫᱚ ᱵᱟᱝᱞᱟᱫᱮᱥ ᱨᱮᱱ ᱢᱤᱫ ᱜᱟᱠᱷᱩᱲᱤᱭᱟᱹ ᱢᱟᱪᱮᱛ, ᱚᱱᱚᱞᱤᱭᱟᱹ ᱟᱨ ᱡᱟᱹᱛᱤᱭᱟᱹᱨᱤ ᱯᱨᱚᱯᱷᱮᱥᱚᱨ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱ ᱵᱟᱝᱞᱟ ᱯᱟᱹᱨᱥᱤ ᱟᱨ ᱥᱟᱶᱦᱮᱫ ᱨᱮᱱ ᱤᱢᱮᱨᱤᱴᱟᱥ ᱯᱨᱚᱯᱷᱮᱥᱚᱨ ᱮ ᱛᱟᱦᱮᱸ ᱠᱟᱱᱟ ᱾ ᱑᱙᱕᱒ ᱥᱮᱨᱢᱟ ᱨᱮᱱᱟᱜ ᱯᱟᱹᱨᱥᱤ ᱞᱟᱹᱲᱦᱟᱹᱭ,᱑᱙᱖᱙ ᱥᱮᱨᱢᱟ ᱨᱮᱱᱟᱜ ᱜᱚᱱᱚ ᱚᱵᱵᱷᱩᱛᱛᱷᱟᱱ ᱟᱨ ᱑᱙᱗᱑ ᱥᱮᱨᱢᱟ ᱨᱮ ᱵᱟᱝᱞᱟᱫᱮᱥ ᱨᱮᱱᱟᱜ ᱯᱷᱩᱨᱜᱟᱹᱞ ᱞᱟᱹᱲᱦᱟᱹᱭ ᱨᱮ ᱥᱮᱞᱮᱫ ᱞᱮᱱᱟ ᱾ ᱵᱟᱝᱞᱟᱫᱮᱥ ᱯᱷᱩᱨᱜᱟᱹᱞ ᱛᱟᱭᱚᱢ ᱑᱙᱗᱒ ᱥᱮᱨᱢᱟ ᱨᱮ ᱵᱮᱱᱟᱣ ᱞᱮᱱ ᱠᱩᱫᱽᱨᱟᱛ ᱮ ᱠᱷᱩᱫᱟ ᱡᱟᱹᱛᱤᱭᱟᱹᱨᱤ ᱥᱮᱪᱮᱫ ᱠᱚᱢᱤᱥᱚᱱ ᱨᱮᱱ ᱢᱤᱫ ᱥᱚᱦᱮᱫ ᱮ ᱛᱟᱦᱮᱸ ᱠᱟᱱᱟ ᱾ ᱵᱟᱝᱞᱟ ᱥᱟᱶᱦᱮᱫ ᱨᱮᱱᱟᱜ ᱱᱟᱜᱟᱢ ᱨᱟᱠᱟᱵ ᱨᱮ ᱟᱡᱟᱜ ᱠᱷᱚᱸᱫᱽᱨᱚᱝ ᱟᱹᱰᱤ ᱜᱮ ᱥᱚᱨᱮᱥᱟ ᱾

== ᱮᱛᱦᱚᱵ ᱡᱤᱭᱚᱱ ==
ᱟᱱᱤᱥᱩᱡᱽᱡᱟᱢᱟᱱ ᱫᱚ ᱑᱙᱓᱗ ᱥᱮᱨᱢᱟ ᱨᱮᱱᱟᱜ ᱑᱘ ᱯᱷᱮᱵᱨᱩᱣᱟᱨᱤ ᱯᱟᱹᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱒᱔ ᱯᱚᱨᱜᱚᱱᱟ ᱨᱮᱱᱟᱜ ᱵᱚᱥᱤᱨᱦᱟᱴ ᱴᱚᱴᱷᱟ ᱨᱮ ᱡᱟᱱᱟᱢ ᱞᱮᱱᱟ ᱾ ᱩᱱᱤ ᱟᱡ ᱵᱟᱵᱟ ᱫᱚ ᱮᱴᱤ ᱮᱢ ᱢᱳᱣᱟᱡᱽᱡᱮᱢ ᱠᱚ ᱢᱮᱛᱟᱭ ᱠᱟᱱ ᱛᱟᱦᱮᱸᱱᱟ ᱾ ᱩᱱᱤ ᱫᱚ ᱧᱩᱛᱩᱢᱟᱱ ᱦᱳᱢᱤᱭᱳ ᱰᱟᱠᱛᱟᱨ ᱮ ᱛᱟᱦᱮᱸ ᱠᱟᱱᱟ ᱾ ᱟᱡ ᱜᱚᱜᱚ ᱥᱳᱭᱳᱫᱟ ᱠᱷᱟᱛᱩᱱ ᱫᱚ ᱚᱲᱟᱜ ᱨᱮᱱᱟᱜ ᱠᱟᱹᱢᱤ ᱠᱚ ᱥᱟᱶ ᱚᱱᱚᱞᱤᱭᱟᱹ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾ ᱟᱡ ᱜᱚᱲᱚᱢᱵᱟ ᱫᱚ ᱚᱱᱚᱞᱤᱭᱟᱹ ᱟᱨ ᱥᱟᱝᱵᱟᱫᱤᱠ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱠᱩ ᱫᱚ ᱢᱚᱬᱮ ᱜᱚᱴᱟᱝ ᱵᱚᱭᱦᱟ ᱠᱚ ᱛᱟᱦᱮᱸ ᱠᱟᱱᱟ ᱾

== ᱥᱮᱪᱮᱫ ᱡᱤᱭᱚᱱ ==
ᱟᱱᱤᱥᱩᱡᱽᱡᱟᱢᱟᱱ ᱫᱚ ᱠᱳᱞᱠᱟᱛᱟ ᱨᱮᱱᱟᱜ ᱯᱟᱨᱠ ᱥᱟᱨᱠᱟᱥ ᱦᱟᱭᱤᱥᱠᱩᱞ ᱨᱮ ᱚᱞᱚᱜ ᱯᱟᱲᱦᱟᱣ ᱮ ᱮᱛᱚᱦᱚᱵ ᱞᱮᱫᱼᱟ ᱾ ᱱᱚᱸᱰᱮ ᱫᱚ ᱮᱭᱟᱭ ᱪᱟᱱᱚᱪ ᱫᱷᱟᱹᱵᱤᱡ ᱮ ᱯᱟᱲᱦᱟᱣ ᱟᱠᱟᱱᱟ ᱾ ᱚᱱᱟ ᱛᱟᱭᱚᱢ ᱫᱟᱨᱟᱢ ᱵᱟᱝᱞᱟᱫᱮᱥ ᱠᱚ ᱦᱮᱡ ᱮᱱ ᱠᱷᱟᱱ ᱠᱷᱩᱞᱱᱟ ᱡᱮᱞᱟ ᱤᱥᱠᱩᱞ ᱨᱮ ᱤᱨᱟᱹᱞ ᱪᱟᱱᱚᱪ ᱨᱮ ᱵᱷᱳᱨᱛᱤ ᱞᱮᱱᱟ ᱾ ᱢᱤᱫ ᱥᱮᱨᱢᱟ ᱛᱟᱭᱚᱢ ᱰᱷᱟᱠᱟ ᱠᱚ ᱦᱮᱡ ᱮᱱ ᱠᱷᱟᱱ ᱚᱸᱰᱮ ᱯᱨᱤᱭᱳᱱᱟᱛᱷ ᱦᱟᱭᱤᱥᱠᱩᱞ (ᱱᱮᱛᱚᱜ ᱫᱚ ᱱᱚᱵᱟᱵᱽᱯᱩᱨ ᱥᱚᱨᱠᱟᱨᱤ ᱩᱪᱪᱚ ᱵᱤᱫᱫᱟᱞᱚᱭ) ᱨᱮ ᱵᱷᱳᱨᱛᱤ ᱞᱮᱱᱟ ᱾ ᱑᱙᱕᱒ ᱥᱮᱨᱢᱟ ᱨᱮ ᱚᱱᱟ ᱤᱥᱠᱩᱞ ᱠᱷᱚᱱ ᱮᱥ ᱮᱥ ᱥᱤ ᱟᱨ ᱑᱙᱕᱓ ᱥᱮᱨᱢᱟ ᱨᱮ ᱡᱚᱜᱚᱱᱱᱟᱛᱷ ᱠᱚᱞᱮᱡᱽ ᱠᱷᱚᱱ ᱮᱭᱤᱪ ᱮᱥ ᱥᱤ ᱯᱟᱥ ᱠᱟᱛᱮ ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱵᱟᱝᱞᱟ ᱵᱤᱵᱷᱟᱜᱽ ᱨᱮ ᱵᱷᱳᱨᱛᱤ ᱞᱮᱱᱟ ᱾ ᱑᱙᱕᱖ ᱥᱮᱨᱢᱟ ᱨᱮ ᱚᱱᱟᱨᱥ ᱟᱨ ᱑᱙᱕᱗ ᱥᱮᱨᱢᱟ ᱨᱮ ᱢᱟᱥᱴᱟᱨᱥ ᱮ ᱯᱟᱥ ᱠᱮᱫᱼᱟ ᱾ ᱚᱱᱟᱨᱥ ᱟᱨ ᱢᱟᱥᱴᱟᱨᱥ ᱵᱟᱱᱟᱨ ᱨᱮ ᱜᱮ ᱩᱱᱤ ᱫᱚ ᱯᱩᱭᱞᱩ ᱥᱤᱨᱯᱟᱹᱭ ᱫᱚᱠᱷᱚᱞ ᱞᱮᱫᱼᱟ ᱾ ᱩᱱ ᱚᱠᱛᱮ ᱨᱮ ᱵᱟᱝᱞᱟ ᱵᱤᱵᱷᱟᱜᱽ ᱨᱮᱱ ᱢᱩᱬᱩᱛ ᱮ ᱛᱟᱦᱮᱸ ᱠᱟᱱᱟ ᱰᱨᱹ ᱢᱩᱦᱚᱢᱢᱚᱫᱽ ᱥᱚᱦᱤᱫᱩᱞᱞᱟ ᱟᱨ ᱢᱩᱱᱤᱨ ᱪᱳᱣᱫᱷᱩᱨᱤ ᱫᱚ ᱢᱟᱪᱮᱛ ᱮ ᱛᱟᱦᱮᱸ ᱠᱟᱱᱟ ᱾ 

᱑᱙᱕᱘ ᱥᱮᱨᱢᱟ ᱨᱮᱱᱟᱜ ᱯᱷᱮᱵᱨᱩᱣᱟᱨᱤ ᱨᱮ ᱩᱱᱤ ᱫᱚ [[ᱵᱟᱝᱞᱟ ᱮᱠᱟᱰᱮᱢᱤ]] ᱨᱮ ᱠᱷᱚᱸᱫᱽᱨᱚᱝ ᱨᱮᱱᱟᱜ ᱵᱨᱤᱛᱛᱤᱭ ᱧᱟᱢ ᱞᱮᱫᱟ᱾ ᱚᱱᱟ ᱥᱮᱨᱢᱟ ᱜᱮ ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱵᱟᱝᱞᱟ ᱥᱟᱶᱦᱮᱫᱽ ᱨᱮ ᱵᱟᱝᱜᱟᱞᱤ ᱢᱩᱥᱚᱞᱢᱟᱱᱟᱜ ᱪᱤᱱᱛᱟᱹ ᱫᱷᱟᱨᱟ ᱑᱗᱕᱗-᱑᱙᱑᱘ ᱥᱟᱛᱟᱢ ᱪᱮᱛᱟᱱ ᱨᱮ ᱯᱤ ᱮᱭᱤᱪ ᱰᱤ ᱮᱛᱷᱟᱵ ᱠᱮᱫᱟᱭ᱾ ᱑᱙᱕᱙ ᱥᱮᱨᱢᱟ ᱨᱮ ᱰᱷᱟᱠᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱵᱟᱝᱞᱟ ᱵᱤᱵᱷᱟᱜᱽ ᱨᱮ ᱢᱟᱪᱮᱫ ᱞᱮᱠᱟᱛᱮᱭ ᱵᱚᱞᱚ ᱞᱮᱱᱟ᱾ ᱑᱙᱖᱕ ᱥᱮᱨᱢᱟ ᱨᱮ ᱥᱤᱠᱟᱜᱳ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱩᱱᱤᱥ ᱥᱟᱭ ᱥᱮᱨᱢᱟ ᱨᱮ ᱵᱟᱝᱞᱟ ᱨᱮᱱᱟᱜ ᱥᱟᱶᱦᱮᱫ ᱱᱟᱜᱟᱢ:ᱤᱭᱚᱝ ᱵᱮᱝᱜᱚᱞ ᱟᱨ ᱥᱚᱢᱚᱠᱟᱞ ᱥᱟᱛᱟᱢ ᱨᱮ ᱯᱳᱥᱴ ᱰᱚᱠᱴᱚᱨᱟᱞ ᱰᱤᱜᱨᱤᱭ ᱦᱟᱢᱮᱴ ᱞᱮᱫᱟ᱾

== ᱠᱟᱹᱢᱤ ᱡᱤᱭᱚᱱ ==

== ᱜᱚᱪ ᱜᱩᱨ ==

== ᱯᱚᱛᱚᱵᱠᱚ ==

== ᱥᱤᱨᱯᱟᱹᱠᱚ ==

== ᱵᱟᱨᱦᱮ ᱡᱚᱱᱚᱲ ==

== ᱯᱷᱮᱰᱟᱛ ==
