[[File:Afghan women in Kabul.jpg|thumb|Afghan women in Kabul]] ᱟᱯᱷᱜᱟᱱᱤᱥᱛᱟᱱ ᱨᱮᱱ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱟ.ᱭᱫᱟ.ᱨᱤ ᱨᱮ ᱱᱟᱯᱟᱭ ᱚᱨᱥᱚᱝ ᱦᱤᱡᱩᱜ ᱠᱟᱱᱟ, ᱢᱮᱱ ᱠᱷᱟᱱ ᱡᱮᱜᱮᱛ ᱡᱟᱠᱟᱛ ᱫᱟᱨᱡᱟ ᱨᱮ ᱫᱚ ᱟ.ᱰᱤ ᱵᱟ.ᱭ ᱵᱟ.ᱭ ᱜᱮᱭᱟ ᱾ ᱒᱐ ᱥᱟᱭᱟᱱᱟᱜ ᱚᱠᱛᱮ  ᱨᱮ ᱢᱩᱡᱟᱦᱤᱫᱤᱱ ᱟᱨ ᱛᱟᱞᱤᱵᱟᱱ  ᱞᱮᱠᱟᱱ ᱟᱭᱢᱟ ᱢᱟᱲᱟᱝ ᱨᱮᱱ ᱥᱟᱥᱚᱠ ᱠᱚ ᱦᱚᱛᱮ ᱛᱮ, ᱠᱩᱲᱤ ᱦᱚᱯᱚᱱ ᱠᱚᱣᱟᱜ  ᱟ.ᱭᱫᱟ.ᱨᱤ ᱠᱚ ᱟ.ᱰᱤ ᱠᱚᱢ ᱛᱟᱦᱮᱸ ᱠᱟᱱᱟ, ᱟᱥᱚᱠᱟᱭ ᱛᱮ ᱱᱟᱜᱟᱨᱤᱭᱟ. ᱠᱚᱣᱟᱜ ᱟ.ᱭᱫᱟ.ᱨᱤ ᱯᱟᱥᱴᱟ ᱨᱮ ᱦᱚᱸ ᱾ ᱒᱐᱐᱑ ᱨᱮ ᱛᱟᱞᱤᱵᱟᱱ ᱥᱟᱥᱚᱱ ᱠᱚ ᱚᱪᱚᱜ ᱛᱟᱭᱚᱢ, ᱤᱥᱞᱟᱢ ᱫᱤᱥᱣᱟ. ᱨᱟᱡᱽ ᱟᱯᱷᱜᱟᱱᱤᱥᱛᱟᱱ  ᱨᱮᱱ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱟ.ᱭᱫᱟ.ᱨᱤ ᱵᱟ.ᱭ ᱵᱟ.ᱭ ᱛᱮ ᱵᱷᱟᱜᱮᱭᱟᱜ ᱥᱮᱡ ᱞᱟᱦᱟ ᱪᱟᱞᱟᱜ ᱠᱟᱱᱟ ᱾<ref>{{cite news |url=https://www.nytimes.com/2011/12/10/world/asia/afghan-men-held-in-acid-attack-on-family-in-kunduz.html?_r=0 |title=Four Afghan Men Held in Acid Attack on Family |work=ALISSA J. RUBIN and ROD NORDLAND |publisher=The New York Times|date=10 December 2011}}</ref><ref name="hrw2014">{{cite web|url=https://www.hrw.org/world-report/2014/country-chapters/afghanistan|title=World Report 2014: Afghanistan|publisher=Human Rights Watch}}</ref><ref name="uscirf2014">{{cite web|url=http://www.refworld.org/docid/5369e5b310.html|date=30 April 2014|publisher=United States Commission on International Religious Freedom|title=USCIRF Annual Report 2014 – Tier 2: Afghanistan}}</ref>।

==ᱧᱩᱢᱩᱜᱚᱜ ᱞᱮᱠᱟᱱ ᱠᱟ.ᱢᱤ==
[[File:Women of Afghanistan in 1927.jpg|thumb|Women of Afghanistan in 1927]]
ᱟᱯᱷᱜᱟᱱᱤᱥᱛᱟᱱ ᱨᱮᱭᱟᱜ ᱦᱚᱲ ᱞᱮᱠᱷᱟ ᱟᱢᱫᱟᱡᱽ ᱓᱔᱐ ᱞᱟᱠᱷ ᱠᱟᱱᱟ । ᱱᱚᱣᱟ ᱠᱚ ᱢᱩᱫᱽ ᱨᱮ  ᱑᱕᱐ ᱞᱟᱠᱷ ᱠᱚᱲᱟ ᱦᱚᱯᱚᱱ ᱟᱨ ᱑᱔᱒ ᱞᱟᱠᱷ ᱠᱩᱲᱤ ᱦᱚᱯᱚᱱ ᱠᱟᱱᱟ ᱠᱚ । ᱟᱢᱫᱟᱡᱽ  ᱒᱒% ᱦᱤᱥ  ᱟᱯᱷᱜᱟᱱ ᱦᱚᱲ ᱱᱟᱝᱜᱽᱨᱟᱦᱟ ᱨᱮ ᱟᱨ ᱗᱘% ᱦᱤᱥ ᱦᱚᱲ ᱟᱛᱳ ᱰᱤᱦᱟ.ᱴ ᱨᱮ ᱠᱚ ᱛᱟᱦᱮᱱ ᱠᱟᱱᱟ ᱾ ᱥᱮᱨᱣᱟ ᱦᱤᱥ ᱞᱮᱠᱟ ᱛᱮ, ᱦᱟᱭᱤᱥᱠᱩᱞ ᱯᱩᱨᱟ.ᱣ ᱠᱟᱛᱮ ᱰᱷᱮᱨ ᱠᱩᱲᱤ ᱜᱤᱫᱽᱨᱟᱹ ᱠᱚ ᱫᱚ ᱵᱟᱯᱞᱟ ᱠᱟᱠᱚ ᱠᱟᱱᱟ ᱠᱚ ᱾ ᱩᱱᱠᱩ ᱫᱚ ᱟᱠᱚᱣᱟᱜ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱦᱟ.ᱵᱤᱡ ᱜᱷᱟᱨᱚᱸᱡᱽ ᱮᱨᱟ ᱞᱮᱠᱟ ᱛᱮ ᱡᱤᱭᱚᱱ ᱠᱚ ᱵᱤᱛᱟ.ᱣ ᱮᱫᱟ ᱾ ᱟᱯᱷᱜᱟᱱᱤᱥᱛᱟᱱ ᱨᱮᱱ ᱥᱟᱥᱚᱠ ᱠᱚ ᱠᱩᱲᱤ ᱦᱚᱯᱚᱱ ᱠᱚᱣᱟᱜ ᱞᱮᱛᱟᱲ ᱯᱷᱩᱨᱜᱟ.ᱞ ᱮᱢᱟ ᱠᱚ ᱨᱮᱭᱟᱜ ᱠᱩᱨᱩᱢᱩᱴᱩ ᱟᱠᱟᱫᱼᱟ ᱾ ᱰᱷᱮᱨ ᱠᱩᱨᱩᱢᱩᱴᱩ ᱜᱮ ᱵᱟᱝ ᱡᱚ ᱵᱟᱦᱟ ᱟᱠᱟᱱᱟ ᱾ ᱢᱮᱱ ᱠᱷᱟᱱ ᱟᱫᱚᱢ ᱱᱚᱝᱠᱟᱱ ᱱᱮᱛᱟ ᱵᱚᱱᱚᱫᱚᱞ ᱟ.ᱜᱩ ᱨᱮ ᱡᱚ ᱵᱟᱦᱟ ᱠᱚ ᱧᱟᱢ ᱟᱠᱟᱫᱼᱟ ᱾ ᱩᱱᱠᱩ ᱢᱩᱫᱽ ᱨᱮ ᱟᱢᱟᱱᱩᱞᱞᱟ ᱦᱟᱦᱟᱭ ᱫᱚ ᱑᱙᱑᱙ ᱠᱷᱚᱱ  ᱑᱙᱒᱙ ᱦᱟ.ᱵᱤᱡ ᱮ ᱥᱟᱥᱚᱱ ᱞᱮᱫᱼᱟ ᱟᱨ ᱫᱤᱥᱚᱢ ᱨᱮ ᱱᱚᱣᱟ ᱟ.ᱨᱩ ᱯᱷᱮᱨᱟᱣ ᱥᱟᱶ ᱥᱚᱝᱜᱮ ᱛᱮ ᱫᱩᱥᱣᱟ. ᱢᱩᱫ ᱡᱩᱢ ᱠᱚ ᱟᱨ ᱧᱩᱢᱩᱜᱚᱜ ᱞᱮᱠᱟᱱ ᱯᱷᱮᱨᱟᱣ ᱟ.ᱜᱩ ᱞᱮᱫᱼᱟᱭ ᱾

==ᱨᱟᱡᱽᱟᱹᱨᱤ ᱟᱨ ᱠᱟ.ᱢᱤ ᱫᱟᱲᱮ==
[[File:Female officers of the Afghan National Police-2010.jpg|thumb|Female officers of the Afghan National Police-2010]]
ᱟᱯᱷᱜᱟᱱ ᱥᱟᱝᱥᱚᱫᱽ ᱨᱮᱱ ᱨᱟ.ᱥᱤᱭᱟ. ᱢᱩᱫᱽ ᱨᱮ ᱟᱭᱢᱟ ᱠᱩᱲᱤ ᱦᱚᱯᱚᱱ ᱠᱚ ᱡᱮᱞᱮᱠᱟ - ᱥᱩᱠᱨᱤᱭᱟ ᱵᱟᱨᱟᱠᱟᱡᱟᱭ, ᱯᱷᱚᱣᱡᱤᱭᱟ ᱜᱮᱞᱟᱱᱤ,  ᱱᱤᱞᱚᱯᱷᱟᱨ ᱤᱵᱨᱟᱦᱤᱢᱤ ᱟᱨ ᱯᱷᱚᱣᱡᱤᱭᱟ ᱠᱚᱣᱯᱷᱤ, ᱢᱟᱞᱟᱞᱟᱭ ᱥᱩᱨᱟᱭᱟ ᱫᱟᱞᱤᱞ ᱮᱢᱟᱱ ᱢᱮᱱᱟᱜ ᱠᱚᱣᱟ ᱾ ᱟᱫᱚᱢ ᱠᱩᱲᱤ ᱦᱚᱯᱚᱱ ᱡᱮᱞᱮᱠᱟ ᱥᱩᱦᱮᱞᱟ ᱥᱤᱫᱫᱤᱠᱤ, ᱥᱤᱢᱟ ᱥᱟᱢᱟᱛ, ᱦᱟᱥᱮᱭ ᱵᱟᱱᱩ ᱜᱟᱱᱯᱷᱟᱨ ᱟᱨ ᱥᱩᱨᱟᱭᱟ ᱫᱟᱞᱤᱞ ᱮᱢᱟᱱ ᱠᱩᱲᱤ ᱦᱚᱯᱚᱱ ᱠᱚ ᱢᱚᱱᱛᱨᱤ ᱯᱚᱫᱽ ᱦᱚᱸ ᱠᱚ ᱟᱢᱮᱴ ᱞᱮᱫᱼᱟ ᱾ ᱟᱯᱷᱜᱟᱱᱤᱥᱛᱟᱱ ᱨᱮ ᱦᱟᱵᱤᱵᱟ ᱥᱟᱨᱤᱵᱽ ᱯᱟᱦᱤᱞ ᱠᱩᱲᱤ ᱦᱚᱯᱚᱱ ᱯᱚᱱᱚᱛ ᱜᱚᱢᱠᱮ ᱵᱟᱦᱟᱞ ᱚᱪᱚ ᱞᱮᱱᱟ ᱾ ᱩᱱᱤ ᱫᱚ ᱠᱩᱲᱤ ᱦᱚᱯᱚᱱ ᱢᱟᱢᱞᱟ ᱨᱮᱱ ᱢᱚᱱᱛᱨᱤ ᱞᱮᱠᱟ ᱛᱮ ᱦᱚᱸᱭ ᱠᱟᱹᱢᱤ ᱟᱠᱟᱫᱟ ᱾ ᱟᱡᱟᱨᱟ ᱡᱟᱯᱷᱟᱨᱤ ᱫᱟᱭᱩᱝᱰᱤ ᱯᱨᱟᱱᱛ ᱨᱮᱭᱥᱜ ᱨᱟᱡᱽᱜᱟᱲ ᱱᱤᱞᱤ ᱨᱮᱱ ᱯᱟ.ᱦᱤᱞ ᱠᱩᱲᱤ ᱢᱟᱦᱟᱯᱚᱨ ᱦᱚᱸᱭ ᱵᱮᱱᱟᱣ ᱞᱮᱱᱟ ᱾

==ᱥᱮᱪᱮᱫ==
ᱟᱯᱷᱜᱟᱱᱤᱥᱛᱟᱱ ᱨᱮ ᱥᱮᱪᱮᱫ ᱨᱮᱭᱟᱜ ᱚᱵᱚᱥᱛᱟ ᱟ.ᱰᱤ ᱵᱟ.ᱲᱤᱡ ᱜᱮᱭᱟ, ᱢᱮᱱ ᱠᱷᱟᱱ ᱵᱟ.ᱭ ᱵᱟ.ᱭ ᱛᱮ ᱥᱚᱡᱷᱮ ᱤᱫᱤᱜ ᱠᱟᱱᱟ ᱾ ᱠᱩᱲᱤ ᱦᱚᱯᱚᱱ ᱠᱚ ᱞᱟ.ᱜᱤᱫ ᱥᱮᱪᱮᱫ ᱨᱮᱱᱟᱜ ᱫᱚᱨ ᱮᱠᱮᱱ  ᱒᱔.᱔ % ᱦᱤᱥ ᱠᱟᱱᱟ ᱾ ᱫᱤᱥᱚᱢ ᱨᱮ ᱟᱢᱫᱟᱡᱽ ᱙᱐ ᱞᱟᱠᱷ ᱯᱟ.ᱴᱷᱣᱟ. ᱢᱮᱱᱟᱜ ᱠᱚᱣᱟ ᱾ ᱱᱩᱠᱩ ᱢᱩᱫᱽ ᱨᱮ ᱟᱢᱫᱟᱡᱽ ᱖᱐% ᱦᱤᱥ ᱜᱮ ᱠᱚᱲᱟ ᱟᱨ 40% ᱦᱤᱥ ᱫᱚ ᱠᱩᱲᱤ ᱜᱤᱫᱽᱨᱟ. ᱠᱟᱱᱟ ᱠᱚ ᱾  ᱑᱗᱒᱐᱐᱐ ᱠᱷᱚᱱ ᱵᱟ.ᱲᱛᱤ ᱯᱟ.ᱴᱷᱣᱟ. ᱫᱤᱥᱚᱢ ᱨᱮᱭᱟᱜ ᱢᱤᱢᱤᱫ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱠᱚ ᱵᱷᱩᱨᱛᱤ ᱟᱠᱟᱱᱟ ᱾ ᱱᱩᱠᱩ ᱢᱩᱫᱽ ᱛᱮ ᱟᱢᱫᱟᱡᱽ ᱒᱑% ᱦᱤᱥ ᱫᱚ ᱠᱩᱲᱤ ᱜᱤᱫᱽᱨᱟ. ᱠᱟᱱᱟ ᱠᱚ ᱾<ref name="USAID-Education">{{cite web|url=https://www.usaid.gov/afghanistan/education |title=Education |work=|publisher=[[United States Agency for International Development]] (USAID)|accessdate=2017-05-26}}</ref>  ᱒᱐ ᱟᱜ ᱥᱟᱛᱟᱵᱽᱫᱤ ᱨᱮᱭᱟᱜ ᱮᱛᱚᱦᱚᱵ ᱨᱮ, ᱠᱩᱲᱤ ᱠᱚ ᱞᱟ.ᱜᱤᱫ ᱟᱥᱲᱟ ᱨᱮᱭᱟᱜ ᱚᱠᱩᱞᱟ.ᱱ ᱠᱷᱟᱠᱷᱟᱱ ᱛᱮ ᱥᱮᱪᱮᱫ ᱫᱚ ᱟ.ᱰᱤ ᱜᱚᱱᱚᱝ ᱟᱱ ᱛᱟᱦᱮᱸ ᱠᱟᱱᱟ ᱾  ᱚᱠᱟ ᱚᱠᱟᱨᱮ ᱪᱚ ᱠᱩᱲᱤ ᱠᱚ ᱫᱚ ᱮᱠᱷᱮᱱ ᱮᱛᱚᱦᱚᱵ ᱛᱷᱚᱠ ᱨᱮᱱᱟᱜ ᱥᱮᱪᱮᱫ ᱜᱮ ᱠᱚ ᱟᱢᱮᱴ ᱡᱚᱝ ᱠᱟᱱ ᱛᱟᱦᱮᱱᱟ, ᱪᱮᱛᱟᱱ ᱫᱷᱟᱯ ᱥᱮᱪᱮᱫ ᱫᱚ ᱵᱟᱝ ᱠᱚ ᱧᱟᱢ ᱮᱫᱼᱟ ᱾
[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
