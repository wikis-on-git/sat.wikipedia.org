'''ᱛᱤᱵᱵᱚᱛ''' ([[ᱛᱤᱵᱵᱚᱛᱤ ᱯᱟᱹᱨᱥᱤ|ᱛᱤᱵᱵᱚᱛᱤ]]: བོད་, [[ᱪᱟᱭᱱᱤᱡᱽ ᱯᱟᱹᱨᱥᱤ|ᱪᱟᱭᱱᱤᱡᱽ]]: 西藏, ''ᱥᱤᱪᱟᱝ'') [[ᱥᱟᱢᱟᱝ ᱮᱥᱤᱭᱟ]] ᱨᱮᱱᱟᱜ [[ᱛᱤᱵᱵᱚᱛᱤ ᱞᱩᱜᱷᱩᱵᱩᱨᱩ]] (Tibetan plateau) ᱪᱮᱛᱟᱱ ᱨᱮ ᱢᱮᱱᱟᱜ ᱴᱚᱴᱷᱟ ᱠᱟᱱᱟ ᱾ ᱱᱚᱶᱟ ᱫᱚ ᱱᱟᱜᱟᱢᱤᱭᱟᱹ ᱞᱮᱠᱟᱛᱮ [[ᱛᱤᱵᱵᱚᱛᱤ ᱦᱚᱲ]] ᱠᱚᱣᱟᱜ ᱡᱟᱱᱟᱢ ᱫᱤᱥᱟᱹᱢ ᱠᱟᱱᱟ, ᱚᱱᱟ ᱥᱟᱶ ᱟᱫᱚᱢ ᱮᱴᱟᱜ ᱡᱟᱹᱛᱤ ᱜᱷᱟᱨᱚᱸᱡᱽ ᱨᱮᱱ ᱦᱚᱲ [[ᱢᱳᱱᱯᱟ ᱦᱚᱲ|ᱢᱳᱱᱯᱟ]], [[ᱛᱟᱢᱟᱝ ᱦᱚᱲ|ᱛᱟᱢᱟᱝ]], [[ᱥᱮᱨᱢᱟ ᱦᱚᱲ|ᱥᱮᱨᱯᱟ]], [[ᱠᱤᱭᱟᱝ ᱦᱚᱲ|ᱠᱤᱭᱟᱝ]] ᱟᱨ ᱱᱮᱛᱟᱨ ᱫᱤᱱ ᱨᱮ ᱟᱹᱰᱤᱜᱟᱱ [[ᱦᱟᱱ ᱪᱟᱭᱱᱤᱡᱽ]] ᱟᱨ [[ᱦᱩᱭ ᱦᱚᱲ]] ᱠᱚᱦᱚᱸ ᱠᱚ ᱛᱟᱦᱮᱱ ᱠᱟᱱᱟ ᱾ ᱛᱤᱵᱵᱚᱛ ᱫᱷᱟᱹᱨᱛᱤ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱩᱥᱩᱞ ᱴᱚᱴᱷᱟ ᱠᱟᱱᱟ, ᱱᱚᱸᱰᱮᱱᱟᱜ ᱞᱮᱠᱷᱟᱜᱩᱴ ᱩᱥᱩᱞ ᱕,᱐᱐᱐ ᱢᱤᱴᱟᱨ (᱑᱖,᱐᱐᱐ ᱯᱷᱩᱴ) ᱠᱟᱱᱟ ᱾ ᱛᱤᱵᱵᱚᱛ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱩᱥᱩᱞ ᱴᱷᱟᱹᱶ ᱫᱚ [[ᱢᱟᱶᱴ ᱮᱵᱷᱚᱨᱮᱥᱴ]] ᱫᱚᱨᱮᱭᱟ ᱟᱴᱮᱫ ᱠᱷᱚᱱ ᱘,᱘᱔᱘ ᱢᱤᱴᱟᱨ (᱒᱙,᱐᱒᱙ ᱯᱷᱩᱴ), ᱡᱟᱦᱟᱸ ᱫᱚ ᱡᱮᱜᱮᱛ ᱨᱮᱱᱟᱜ ᱦᱚᱲ ᱥᱟᱱᱟᱢ ᱠᱷᱚᱱ ᱩᱥᱩᱞ ᱴᱷᱟᱹᱶ ᱠᱟᱱᱟ ᱾
