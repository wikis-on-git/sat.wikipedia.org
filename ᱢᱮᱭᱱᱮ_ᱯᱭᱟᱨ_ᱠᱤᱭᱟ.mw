{{Infobox film
| name = Maine Pyar Kiya 
| image = Maine_Pyar_Kiya.jpg
| caption = Promotional Poster
| director = [[Sooraj R. Barjatya]]
| producer = [[Tarachand Barjatya]]
| writer = S. M. Ahale<ref name="bollywoodlife">{{cite web|title=Maine Pyar Kiya|url=http://www.bollywoodlife.com/movies/maine-pyar-kiya/|website=[[Bollywood Life]]|accessdate=15 November 2017}}</ref> <br> Sooraj R. Barjatya
| starring = [[Salman Khan]]<br />[[Bhagyashree Patwardhan]]<br />[[Laxmikant Berde]]<br />[[Alok Nath]]<br />[[Reema Lagoo]]<br />[[Mohnish Bahl]]
| music = [[Raamlaxman]] (composer) <br> [[Asad Bhopali]] (lyrics) <br> Dev Kohli (lyrics)
| cinematography = Aravind Laad
| editing = Mukhtar Ahmed
| studio = [[Rajshri Productions]]
| distributor = Rajshri Productions
| released = {{Film date|df=y|1989|12|29}}
| runtime = 192 minutes{{efn|name=exchange|It could also be 125 or 173 minutes, depending on the version.<ref>{{cite web|title=''Maine Pyar Kiya'' (1989) |url=http://www.bbfc.co.uk/releases/maine-pyar-kiya-1990-0 |publisher=[[British Board of Film Classification]]|accessdate=26 August 2014}}</ref>}}
| country = India
| language = Hindi
| budget =  {{INR|5 [[crore]]}}<ref name=Budget/>
| gross =  {{INR|46 crore}}<ref name="boi89"/>
}}

'''ᱢᱮᱭᱱᱮ ᱯᱭᱟᱨ ᱠᱤᱭᱟ'''([[ᱥᱟᱱᱛᱟᱲᱤ]]ᱺ ᱤᱧᱤᱧ ᱫᱩᱞᱟᱹᱲ ᱟᱠᱟᱫᱟ) ᱑᱙᱘᱙ ᱨᱮᱱᱟᱜ [[ᱥᱩᱨᱟᱡᱽ ᱱᱚᱲᱡᱟᱛᱭᱟ]] ᱦᱚᱛᱮᱛᱮ ᱥᱚᱫᱚᱨ ᱟᱠᱟᱱ ᱦᱤᱸᱫᱤ ᱯᱟᱹᱨᱥᱤ ᱨᱮᱱᱟᱜ ᱥᱮᱨᱮᱧ ᱢᱮᱥᱟ ᱫᱩᱞᱟᱹᱲ ᱠᱟᱹᱦᱱᱤ ᱯᱷᱤᱞᱢ ᱠᱟᱱᱟ᱾
ᱟᱥᱚᱞ ᱯᱟᱴ ᱨᱮ [[ᱥᱚᱞᱢᱟᱱ ᱠᱷᱟᱱ]] ᱟᱨ [[ᱵᱷᱟᱜᱽᱭᱚᱥᱨᱤ]] ᱛᱤᱠᱤᱱ ᱢᱮᱱᱟᱜ ᱠᱤᱱᱟ᱾ ᱱᱚᱶᱟ ᱫᱚ [[ᱨᱟᱡᱽᱥᱨᱤ ᱯᱨᱚᱰᱚᱠᱥᱚᱱᱥ]] ᱥᱮᱫ ᱠᱷᱚᱱ ᱵᱟᱱᱟᱣ ᱦᱩᱭ ᱞᱮᱱ ᱛᱟᱦᱮᱱᱟ᱾ ᱱᱚᱶᱟ ᱥᱩᱨᱟᱡᱽ ᱟᱜ ᱥᱚᱫᱚᱨ ᱟᱠᱟᱱ ᱞᱮᱠᱟᱛᱮ ᱮᱛᱚᱦᱚᱵ ᱫᱚ, ᱥᱚᱞᱢᱟᱱ ᱠᱷᱟᱱᱟᱜ ᱢᱟᱲᱟᱝ ᱟᱥᱚᱞ ᱯᱟᱯᱟᱴ (ᱛᱟᱭᱚᱢ ᱥᱮᱨᱢᱟ ᱨᱮᱱᱟᱜ [[ᱵᱤᱣᱤ ᱦᱚ ᱛᱚ ᱮᱭᱥᱤ]] ᱨᱮ ᱜᱚᱲᱚ ᱯᱟᱴ ᱛᱟᱭᱚᱢ) ᱟᱨ ᱵᱷᱟᱜᱽᱭᱚᱥᱨᱤ ᱥᱟᱶ ᱯᱷᱤᱞᱢ ᱠᱮᱨᱤᱭᱟᱨ ᱮ ᱮᱛᱚᱦᱚᱵ ᱞᱮᱫᱼᱟ᱾


ᱱᱚᱶᱟ ᱑᱙᱘᱙ ᱥᱮᱨᱢᱟ ᱨᱮᱱᱟᱜ ᱪᱮᱛᱟᱱ ᱠᱟᱹᱢᱟᱹᱭ ᱞᱟᱹᱜᱤᱫ ᱟᱱ ᱵᱚᱞᱤᱣᱩᱰ ᱯᱷᱤᱞᱢ ᱛᱟᱦᱮᱸᱜ ᱠᱟᱱᱟ ᱟᱨ ᱑᱙᱘᱐ ᱫᱟᱥᱟᱠ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱵᱟᱹᱲᱛᱤ ᱠᱟᱢᱟᱣ ᱞᱟᱹᱜᱤᱫ ᱟᱱ ᱥᱤᱧᱚᱛ ᱯᱷᱤᱞᱢ ᱛᱟᱦᱮᱸᱜ ᱠᱟᱱᱟ᱾ ᱱᱚᱶᱟ ᱯᱷᱤᱞᱢ ᱨᱮᱱᱟᱜ ᱥᱟᱣᱩᱭᱴᱨᱠ ᱣᱞᱵᱚᱢ ᱦᱚᱸ ᱑᱙᱓᱐ ᱨᱮᱱᱟᱜ ᱫᱟᱥᱟᱠ ᱟᱜ ᱥᱟᱱᱟᱢ ᱠᱷᱚᱱ ᱥᱚᱨᱮᱥ  ᱟᱠᱨᱤᱝ ᱟᱱᱟᱜ ᱵᱚᱞᱤᱣᱩᱰ ᱥᱮᱨᱮᱧ ᱥᱟᱰᱮ ᱮᱞᱵᱚᱢ ᱛᱟᱦᱮᱸᱜ ᱠᱟᱱᱟ᱾ ᱓᱕ ᱣᱟ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱟᱹ ᱨᱮ, ᱯᱷᱤᱞᱢ ᱫᱚ ᱥᱟᱱᱟᱢ ᱠᱷᱚᱱ ᱥᱚᱨᱮᱥ ᱥᱟᱺᱦᱤᱡ ᱛᱩᱨᱩᱭ ᱥᱤᱨᱯᱟᱹ ᱡᱤᱛᱠᱟᱹᱨ ᱮᱱᱟᱤ᱾
 



==ᱛᱮᱛᱮᱫ==
ᱠᱟᱨᱟᱱ ([[ᱟᱞᱚᱢ ᱱᱟᱛᱷ]]) ᱟᱡ ᱨᱤᱱᱤᱡ ᱥᱩᱢᱩᱝ ᱢᱤᱫ  ᱢᱟᱹᱭ ᱥᱩᱢᱟᱱ ([[ᱵᱷᱟᱜᱽᱭᱚᱥᱨᱤ]]) ᱥᱟᱶ ᱢᱤᱫ ᱟᱹᱛᱩ ᱡᱟᱭᱟ ᱨᱮ ᱛᱟᱦᱮᱱ ᱠᱟᱱᱟᱭᱮ᱾ ᱩᱱᱤ ᱟᱡ ᱨᱤᱱᱤᱡ ᱢᱟᱹᱭ ᱭᱟᱜ ᱵᱟᱯᱞᱟ ᱞᱟᱹᱜᱤᱫ ᱴᱟᱠᱟ ᱠᱟᱹᱢᱤ ᱞᱟᱹᱜᱤᱫ [[ᱫᱩᱵᱚᱭ]]  ᱪᱟᱞᱟᱜ ᱮ ᱩᱭᱦᱟᱹᱨ ᱮᱫᱟ᱾ ᱩᱱᱤ ᱟᱡ ᱨᱤᱱ ᱜᱤᱫᱟᱹᱨ ᱫᱚ ᱟᱡ ᱨᱮᱱ ᱜᱟᱛᱮ ᱠᱤᱥᱟᱱ ([[ᱨᱟᱡᱤᱣ ᱣᱚᱨᱢᱟ]]) ᱣᱟᱜ ᱚᱲᱟᱜ ᱨᱮ ᱤᱠᱟ ᱠᱟᱭ ᱠᱟᱱᱟᱭ᱾ ᱥᱩᱢᱟᱱ ᱟᱨ ᱠᱤᱥᱟᱱ ᱨᱮᱱ ᱠᱚᱲᱟ ᱜᱤᱫᱟᱹᱨ ᱯᱨᱮᱢ ([[ᱥᱚᱞᱢᱟᱱ ᱠᱷᱟᱱ]])  ᱥᱟᱶ ᱜᱟᱛᱮᱜ ᱠᱟᱱᱟᱭ᱾
 
ᱥᱩᱢᱟᱭ ᱫᱚ ᱯᱨᱮᱢ ᱢᱤᱫ ᱯᱟᱨᱴᱤ ᱨᱮ ᱤᱫᱤ ᱮ ᱠᱟᱱᱟᱭ, ᱡᱟᱦᱟᱸᱭ ᱫᱚ ᱥᱤᱢᱟ ([[ᱯᱚᱨᱣᱤᱱ ᱫᱚᱥᱛᱩᱨ]]) ᱥᱮᱫ ᱠᱷᱚᱱ ᱯᱨᱚᱜᱨᱟᱢ ᱫᱚᱦᱚ ᱦᱩᱭ ᱟᱠᱟᱱᱟ᱾ ᱚᱸᱰᱮ ᱠᱤᱥᱟᱱᱤᱡ ᱵᱮᱯᱟᱨ ᱜᱟᱛᱮ ᱨᱚᱸᱡᱤᱛ ([[ᱚᱠᱤᱛ ᱣᱟᱪᱪᱷᱟᱱᱤ]]) ᱨᱤᱱᱤᱡ ᱠᱚᱲᱟ ᱜᱤᱫᱟᱹᱨ ᱡᱤᱣᱚᱱ([[ᱢᱳᱦᱱᱤᱥ ᱵᱚᱦᱚᱞ) ᱥᱩᱢᱟᱱ ᱟᱨ ᱯᱨᱮᱢ ᱨᱤᱱᱤᱡ ᱜᱟᱛᱮ ᱥᱟᱶ ᱵᱮ-ᱵᱟᱹᱲᱤᱡ ᱮ ᱢᱮᱱ ᱮᱫᱟ᱾ ᱥᱩᱢᱟᱱ ᱚᱸᱰᱮ ᱠᱷᱚᱱ ᱥᱟᱦᱟ ᱪᱟᱞᱟᱜ  ᱠᱟᱱᱟ᱾ ᱟᱱᱟ ᱛᱟᱭᱚᱢ ᱵᱟᱱᱟᱨ ᱠᱤᱱ ᱵᱟᱰᱟᱭ ᱧᱟᱢ ᱠᱟᱱᱟ ᱡᱮ ᱵᱟᱱᱟᱨ ᱜᱮ ᱠᱤᱱ ᱟᱠᱤᱱ ᱠᱤᱱ ᱫᱩᱞᱟᱹᱲ ᱟᱱᱟ᱾ ᱠᱚᱥᱚᱞᱭᱟ ([[ᱨᱤᱢᱟ ᱞᱟᱜᱩ]]) ᱫᱚ ᱩᱱᱠᱤᱱᱟᱜ ᱫᱩᱞᱟᱹᱲ ᱵᱟᱵᱚᱛ ᱮ ᱵᱟᱰᱟᱭ ᱧᱟᱢ ᱮᱫᱟ ᱟᱨ ᱩᱱᱤ ᱵᱟᱦᱩ ᱞᱮᱠᱟᱛᱮ ᱦᱚᱸᱭ ᱢᱟᱱᱟᱣ ᱮ ᱠᱟᱱᱟ, ᱢᱮᱱᱠᱟᱷᱟᱱ  ᱠᱤᱥᱟᱱ ᱩᱱᱤ ᱧᱮᱛᱮ ᱵᱟᱝ ᱮ ᱠᱩᱥᱤ  ᱠᱟᱱᱟ ᱟᱨ ᱥᱩᱢᱟᱱ ᱫᱚ ᱚᱲᱟᱜ ᱪᱟᱞᱟᱜ ᱮ ᱢᱮᱛᱟᱭ ᱠᱟᱱᱟ᱾  ᱱᱤᱭᱟ ᱚᱠᱛᱚ ᱫᱩᱵᱚᱭ ᱠᱷᱚᱱ ᱚᱸᱰᱮ ᱨᱩᱣᱟᱹᱲ ᱦᱤᱡᱩᱜ ᱠᱟᱱᱟᱭ ᱾  ᱩᱱᱤ ᱡᱚᱠᱷᱚᱱ ᱱᱚᱶᱟ ᱠᱟᱛᱷᱟ ᱨᱮᱱᱟᱜ ᱵᱟᱰᱟᱭ ᱧᱟᱢ ᱮᱫᱟᱭ ᱠᱷᱟᱱ ᱩᱱᱤ ᱠᱤᱥᱟᱱ ᱥᱟᱶ ᱞᱟᱹᱲᱦᱟᱹᱭᱚᱜ ᱠᱟᱱᱟᱭ᱾ ᱚᱱᱟ ᱛᱟᱭᱚᱢ ᱩᱱᱤ ᱫᱚ ᱥᱩᱢᱟᱱ ᱤᱫᱤ ᱠᱟᱛᱮᱜᱮ ᱟᱡᱟᱜ ᱟᱹᱛᱩ ᱛᱮ ᱨᱩᱣᱟᱭ ᱪᱟᱞᱟᱜ ᱠᱟᱱᱟᱭ᱾
  
ᱯᱨᱮᱢ ᱫᱚ ᱵᱮᱜᱟᱭ ᱛᱟᱦᱮᱱ ᱴᱷᱤᱠ ᱵᱟᱝ ᱮ ᱟᱹᱭᱠᱟᱹᱣ ᱮᱫᱟ ᱟᱨ ᱩᱱᱤ ᱦᱚᱸ ᱥᱩᱢᱟᱱᱟᱜ ᱟᱹᱛᱩ ᱪᱟᱞᱟᱜ ᱠᱟᱱᱟᱭ, ᱠᱟᱨᱟᱱ ᱡᱟᱦᱟᱸᱭ ᱠᱤᱥᱟᱱ ᱪᱮᱛᱟᱱᱨᱮ ᱨᱟᱹᱜᱤ ᱛᱟᱦᱮᱱ ᱠᱟᱱᱟᱭ, ᱩᱱᱤ ᱢᱮᱱᱫᱟᱭ ᱡᱮ ᱡᱩᱫᱤ ᱩᱱᱤ ᱟᱯᱟᱱᱨ ᱛᱮ ᱴᱟᱠᱟ ᱠᱟᱢᱟᱣ ᱠᱟᱛᱮᱜ ᱩᱫᱩᱜ ᱫᱟᱲᱮᱭᱟᱜ ᱟᱭ  ᱠᱷᱟᱱ ᱜᱮ ᱩᱱᱤ ᱫᱚ ᱩᱱᱤᱭᱟᱜ ᱵᱟᱯᱞᱟ ᱥᱩᱢᱟᱱ ᱥᱟᱶ ᱦᱩᱭ ᱟᱪᱚᱭᱟᱭ᱾ ᱚᱱᱟ ᱛᱟᱭᱚᱢ ᱯᱨᱮᱢ ᱥᱩᱨ ᱨᱮᱱᱟᱜ ᱠᱟᱫᱷᱟᱱ ᱨᱮ ᱴᱨᱟᱠ ᱰᱨᱟᱭᱤᱣᱟᱨ ᱞᱮᱠᱟᱛᱮ ᱠᱟᱹᱢᱤ ᱮᱫᱟᱭ ᱟᱨ ᱱᱟᱢᱟᱞ ᱦᱚᱸᱭ ᱠᱟᱹᱢᱤ ᱠᱟᱱᱟ᱾
 
ᱪᱟᱸᱫᱚ ᱛᱟᱭᱚᱢ ᱦᱟᱹᱵᱤᱡ ᱚᱱᱟ ᱛᱟᱭᱚᱢ ᱫᱚᱨᱠᱟᱨ ᱞᱮᱠᱟᱛᱮ ᱴᱟᱠᱟ ᱦᱚᱸ ᱦᱩᱭᱩᱜ ᱠᱟᱱ ᱛᱟᱭᱟ᱾ ᱡᱚᱠᱷᱚᱱ ᱩᱱᱤ ᱠᱟᱨᱟᱱᱟᱜ ᱚᱲᱟᱜ ᱪᱟᱞᱟᱜ ᱠᱟᱱᱟ ᱠᱷᱟᱱ ᱛᱟᱞᱟ ᱰᱟᱦᱟᱨ ᱨᱮ ᱩᱱᱤ ᱫᱚ ᱡᱤᱣᱚᱱ ᱟᱨ ᱚᱱᱟ ᱛᱟᱭᱚᱢ ᱜᱩᱸᱰᱟ ᱠᱚ ᱧᱟᱢ ᱮᱫ ᱠᱚᱣᱟ ᱟᱨ ᱩᱱᱤ ᱫᱟᱞ ᱞᱟᱹᱜᱤᱫ ᱠᱚ ᱨᱤᱠᱟ ᱮᱫᱟ᱾ ᱩᱱᱤ ᱵᱟᱧᱪᱟᱣᱜ ᱠᱟᱱᱟᱭ ᱢᱮᱱᱠᱟᱷᱟᱱ ᱩᱱᱤᱭᱟᱜ ᱥᱟᱱᱟᱢ ᱴᱟᱠᱟ ᱞᱚᱦᱚᱫᱚᱜ ᱠᱟᱱᱟ᱾ ᱠᱟᱨᱟᱱ ᱚᱱᱟ ᱠᱷᱟᱹᱛᱤᱨ ᱛᱮ ᱞᱚᱦᱚᱫ ᱟᱠᱟᱱ  ᱴᱟᱠᱟ ᱟᱹᱜᱩ ᱵᱮᱠᱟᱨ ᱞᱟᱹᱭ ᱮᱫᱟᱭ᱾ ᱪᱮᱫᱟᱜ ᱥᱮ ᱞᱚᱦᱚᱫ ᱟᱠᱟᱱ ᱴᱟᱠᱟ ᱪᱮᱫ ᱠᱟᱹᱢᱤ ᱨᱮ ᱦᱚᱸ ᱵᱟᱝ ᱠᱟᱱᱟᱮ᱾ ᱢᱮᱱᱠᱟᱷᱟᱱ ᱯᱨᱮᱢ  ᱟᱯᱱᱟᱨ ᱨᱮ ᱥᱟᱵᱤᱛ ᱞᱟᱹᱜᱤᱫ ᱛᱮ ᱢᱤᱫ ᱟᱨ ᱱᱟᱯᱷᱟ ᱢᱚᱠᱟ ᱠᱷᱚᱡᱚᱜ ᱠᱟᱱᱟᱭ᱾ ᱩᱱᱤᱭᱟᱜ ᱠᱩᱨᱩᱢᱩᱴᱩ ᱛᱮ ᱠᱟᱨᱟᱱᱟᱜ ᱨᱤᱫᱟᱭ ᱯᱟᱥᱤᱡᱚᱜ ᱠᱟᱱᱟ ᱟᱨ ᱩᱱᱤ ᱵᱟᱱᱟᱨ ᱟᱜ ᱵᱟᱯᱞᱟ ᱞᱟᱹᱜᱤᱫ ᱮ ᱢᱟᱱᱟᱜ ᱠᱟᱱᱟ᱾ ᱨᱚᱸᱡᱤᱛ ᱫᱚ ᱚᱱᱠᱟᱭ ᱟᱹᱭᱠᱟᱹᱣ ᱮᱫᱟ ᱡᱮ ᱡᱤᱣᱚᱱ ᱫᱚ ᱯᱨᱮᱢ ᱮ ᱜᱚᱡ ᱠᱮᱫᱮᱭᱟ ᱯᱟᱞᱮᱱ᱾ ᱩᱱᱤ ᱠᱤᱥᱟᱱ ᱴᱷᱮᱱ ᱪᱟᱞᱟᱣ ᱠᱟᱛᱮᱜ ᱢᱮᱱ ᱫᱟᱭ ᱡᱮ ᱠᱟᱨᱟᱱ ᱫᱚ ᱯᱨᱮᱢ ᱮ ᱜᱚᱡ ᱠᱮᱫᱮᱭᱟ᱾  ᱠᱤᱥᱟᱱ ᱡᱚᱠᱷᱚᱱ ᱠᱟᱨᱟᱱᱟᱜ ᱟᱹᱛᱩ ᱪᱟᱞᱟᱜ ᱠᱟᱱᱟᱭ ᱠᱷᱟᱱ ᱩᱱᱤ ᱵᱟᱰᱟᱭ ᱧᱟᱢ ᱮᱫᱟᱭ ᱡᱮ ᱯᱨᱮᱢ ᱱᱟᱯᱟᱭ ᱥᱟᱺᱦᱤᱡ ᱜᱮ ᱢᱮᱱᱟᱭᱟ᱾ ᱚᱱᱟ ᱛᱟᱭᱚᱢ ᱡᱤᱣᱚᱱ ᱟᱨ ᱨᱚᱸᱡᱤᱛ ᱨᱤᱱᱤᱡ ᱜᱩᱸᱰᱟ  ᱥᱩᱢᱟᱱ ᱠᱚ ᱤᱫᱤ ᱮ ᱠᱟᱱᱟ ᱢᱮᱱᱠᱟᱷᱟᱱ ᱠᱟᱨᱟᱱ, ᱠᱤᱥᱟᱱ ᱟᱨ ᱯᱨᱮᱢ ᱢᱮᱥᱟ ᱠᱟᱛᱮᱜ ᱨᱚᱸᱡᱤᱛ ᱟᱨ ᱥᱟᱨᱮᱡ ᱠᱚ ᱦᱟᱨᱟᱣ ᱠᱟᱛᱮᱜ ᱵᱟᱧᱪᱟᱣ ᱮ ᱠᱟᱱᱟᱭᱮ᱾ ᱱᱚᱶᱟ ᱜᱷᱟᱴᱚᱱ ᱛᱟᱭᱚᱢ ᱠᱟᱨᱟᱱ ᱟᱨ ᱠᱤᱥᱟᱱ ᱜᱮ ᱜᱟᱛᱮ ᱵᱟᱱᱟᱜ ᱠᱟᱱᱟ ᱥᱟᱶᱛᱮ ᱯᱨᱮᱢ ᱟᱨ ᱥᱩᱢᱟᱱᱟᱜ ᱵᱟᱯᱞᱟ ᱦᱩᱭᱩᱜ ᱠᱟᱱᱟ᱾
    


==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
