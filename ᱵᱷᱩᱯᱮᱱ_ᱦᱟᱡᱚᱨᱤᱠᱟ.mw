[[File:Dr. Bhupen Hazarika, Assam, India.jpg|thumb|Dr. Bhupen Hazarika, Assam, India]] ᱰᱚᱠᱴᱚᱨ ᱵᱷᱩᱯᱮᱱ ᱦᱟᱡᱚᱨᱤᱠᱟ (হিন্দী: भुपेन हजारिका, ᱤᱝᱨᱟ.ᱡᱤ: Bhupen Hazarika) (᱑᱙᱒᱖-᱒᱐᱑᱑), ᱟᱥᱟᱢ ᱛᱟ'ᱦᱟ' ᱥᱤᱧᱩᱛ ᱨᱮᱱ ᱢᱤᱫᱴᱮᱱ ᱥᱮᱨᱮᱧ ᱜᱟᱱᱟᱦᱟ, ᱨᱟ.ᱲ ᱜᱟᱞᱟᱝᱤᱡ, ᱥᱮᱨᱮᱧ ᱡᱚᱜᱲᱟᱣᱤᱡ ᱮ ᱛᱟ'ᱦᱮ' ᱠᱟᱱᱟ|ᱱᱤᱭᱟ. ᱪᱷᱟᱰᱟ ᱦᱚ' ᱪᱤᱛᱟ.ᱨ ᱵᱮᱱᱟᱣᱤᱡ, ᱚᱱᱚᱞᱤᱭᱟ., ᱡᱮᱜᱮᱫ ᱵᱤᱨᱫᱟ.ᱜᱟᱲ ᱨᱮᱱ ᱢᱟᱪᱮᱫ, ᱥᱤᱱᱮᱢᱟ ᱨᱮᱱ ᱫᱤᱥᱟ.ᱩᱫᱩᱜᱤᱡ ᱟᱨ ᱯᱟᱛᱷᱥᱱ ᱨᱮᱱ ᱥᱟᱥᱟᱲᱟᱣᱤᱡ | ᱢᱤᱫ ᱜᱷᱟ.ᱲᱤ ᱥᱟᱝᱥᱚᱫᱤᱭᱟ. ᱨᱟᱡᱟᱨᱤ ᱨᱮ ᱦᱚ' ᱡᱟᱝᱜᱟᱭ ᱞᱟᱦᱟ ᱞᱮᱫᱟ| ᱟᱥᱟᱢ, ᱵᱮᱝᱜᱚᱞ ᱛᱟ'ᱦᱮ' ᱵᱟᱝᱞᱟᱫᱮᱥᱚᱢ ᱨᱮᱦᱚ' ᱢᱤᱫᱴᱮᱱ ᱧᱩᱢ ᱦᱟᱞᱟᱝᱟᱱ ᱥᱮᱨᱮᱧ ᱜᱟᱭᱱᱟ ᱞᱮᱠᱟ ᱛᱮ ᱵᱤᱠᱟ.ᱣ  ᱞᱮᱱᱟ| ᱟᱥᱟᱢᱤᱭᱟ., ᱵᱟᱝᱞᱟ, ᱦᱤᱱᱫᱤ, ᱤᱝᱨᱟ.ᱡᱤ ᱮᱢᱟᱱ ᱮᱴᱟᱜ ᱯᱟ.ᱨᱥᱤ ᱠᱚᱨᱮ ᱥᱮᱨᱮᱧᱮ ᱡᱚᱲᱟᱣ ᱟᱨᱮ  ᱟᱲᱟᱝ ᱞᱮᱫᱟ|ᱩᱱᱤᱭᱟᱜ ᱥᱮᱨᱮᱧ ᱨᱮ ᱩᱱ ᱚᱠᱛᱚ ᱨᱮᱱᱟᱥ ᱥᱟᱶᱛᱟ, ᱞᱟᱭ ᱞᱟᱠᱪᱟᱨ, ᱨᱟᱡᱟ.ᱨᱤ, ᱜᱚᱢᱯᱟᱲ ᱮᱢᱟᱱ ᱛᱮᱭᱟᱜ ᱠᱚ ᱯᱩᱥᱴᱟ.ᱣ ᱛᱮ ᱯᱷᱩᱴᱮᱞ ᱨᱟᱠᱟᱵᱚᱜ ᱠᱟᱱ ᱛᱟᱦᱮ'ᱱᱟ| ᱩᱱᱤᱭᱟᱜ ᱠᱟ.ᱢᱤ ᱦᱚᱨᱟ ᱟᱥᱟᱢ ᱨᱮᱭᱟᱜ ᱜᱟᱭᱟᱱ - ᱞᱟᱠᱪᱟᱨ ᱫᱩᱱᱤᱭᱟ. ᱨᱮ ᱥᱚᱨᱮᱥ ᱩᱛᱱᱟ.ᱣ ᱵᱮᱜᱚᱨ ᱦᱚ' ᱥᱤᱧᱩᱛ ᱛᱟ'ᱦᱟ' ᱡᱮᱜᱮᱫ ᱫᱚᱨᱵᱟᱨ ᱨᱮ ᱴᱷᱟ'ᱣᱮ ᱦᱟᱢᱮᱴ ᱟᱠᱟᱫᱟ|  ᱥᱮᱨᱮᱧ, ᱥᱟᱶᱦᱮᱫ, ᱜᱟᱭᱟᱱ ᱩᱫᱩᱜ  (performing arts), ᱥᱤᱱᱮᱢᱟ ᱮᱢᱟᱱ ᱛᱮᱭᱟᱜ ᱟᱭᱢᱟ ᱟ.ᱨᱤᱵᱟ.ᱫᱷᱤ ᱪᱟᱨᱠᱷᱟ ᱛᱟ'ᱷᱟ' ᱞᱟᱭ ᱞᱟᱠᱪᱟᱨ ᱯᱚᱨᱚᱵᱽ ᱨᱮ ᱤ'ᱥ ᱦᱟᱛᱟᱣ ᱞᱟ.ᱜᱤᱫ ᱵᱮᱞᱡᱤᱭᱟᱢ, ᱠᱚᱝᱜᱚ, ᱪᱚᱢᱚᱨᱠᱷᱚᱱᱰᱚ, ᱟᱢᱮᱨᱤᱠᱟ, ᱤᱭᱩᱨᱩᱯ, ᱠᱟᱱᱟᱰᱟ, ᱮᱛᱚᱢ-ᱥᱟᱢᱟᱝ ᱮᱥᱤᱭᱟ., ᱡᱟᱯᱟᱱ, ᱚᱥᱨᱴᱤᱭᱟ ᱮᱢᱟᱱ ᱫᱤᱥᱚᱢ ᱮ ᱫᱟᱬᱟ ᱞᱮᱫᱟ|
==ᱡᱟᱱᱟᱢ ᱟᱨ ᱜᱷᱟ'ᱨᱚ'ᱡᱽ==
ᱰᱚᱠᱴᱚᱨ ᱵᱷᱩᱯᱮᱱ ᱦᱟᱡᱚᱨᱤᱠᱟ ᱣᱟᱜ ᱡᱟᱱᱟᱢ ᱦᱩᱭ ᱞᱮᱱᱟ ᱑᱙᱒᱖ ᱥᱮᱨᱢᱟ ᱨᱮᱱᱟᱜ ᱘ ᱥᱮᱯᱴᱮᱢᱵᱚᱨ ᱦᱤᱞᱚᱜ  ᱥᱚᱫᱤᱭᱟ ᱨᱮᱱᱟᱜ ᱢᱤᱫᱴᱮᱱ ᱟ.ᱛᱩ ᱨᱮ| ᱟᱯᱟᱛᱮᱫ ᱟᱜ ᱧᱩᱛᱩᱢ ᱛᱟ'ᱦᱮ' ᱠᱟᱱᱟ ᱱᱤᱞᱟᱠᱟᱱᱛᱚ ᱦᱟᱡᱚᱨᱤᱠᱟ ᱟᱨ ᱮᱝᱜᱟᱛᱮᱫ ᱟᱜ ᱧᱩᱛᱩᱢ ᱛᱟ'ᱦᱮ' ᱠᱟᱱᱟ ᱥᱟᱱᱛᱤᱯᱨᱤᱭᱟ ᱦᱟᱡᱚᱨᱤᱠᱟ| ᱱᱟᱡᱤᱨᱟ ᱨᱮᱭᱟᱜ ᱟᱢᱚᱞᱟᱯᱚᱴᱴᱤ ᱨᱮ ᱱᱤᱞᱟᱠᱟᱱᱛᱚ ᱣᱟᱜ ᱟᱥᱚᱞ ᱚᱲᱟᱜ ᱛᱟ'ᱦᱮ' ᱠᱟᱱᱟ ᱢᱮᱱ ᱠᱜᱟᱱ ᱪᱟ.ᱠᱨᱤ ᱞᱟ.ᱜᱤᱫ ᱟᱥᱟᱢ ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱨᱮ ᱛᱟ'ᱦᱮ' ᱰᱮᱨᱟ ᱞᱮᱱᱟ|ᱩᱱᱤ ᱨᱮᱱ ᱵᱚᱭᱦᱟ - ᱢᱤᱥᱨᱟ ᱢᱤᱞᱟ.ᱣ ᱠᱟᱛᱮ ᱢᱩᱴ ᱜᱮᱞ ᱡᱚᱱᱟ ᱜᱤᱫᱨᱟ. ᱠᱚ ᱛᱟ'ᱦᱮ' ᱠᱟᱱᱟ| ᱜᱷᱟ'ᱨᱚ'ᱡᱽ ᱨᱮᱱ ᱢᱟᱨᱟᱝ ᱦᱚᱯᱚᱱ ᱮ ᱛᱟ'ᱦᱮ' ᱠᱟᱱᱟ ᱵᱷᱩᱯᱮᱱ ᱦᱟᱡᱚᱨᱤᱠᱟ|  ᱥᱩᱛᱩᱜ ᱠᱚ ᱫᱚ ᱠᱚ ᱦᱩᱭᱩᱜ ᱠᱟᱱᱟ - ᱚᱢᱚᱨ ᱦᱟᱡᱚᱨᱤᱠᱟ, ᱯᱨᱚᱵᱤᱱ ᱦᱟᱡᱚᱨᱤᱠᱟ,  ᱥᱩᱫᱚᱠᱷᱤᱱᱟ ᱦᱟᱡᱚᱨᱤᱠᱟ, ᱱᱨᱤᱯᱮᱱ ᱦᱟᱡᱚᱨᱤᱠᱟ, ᱵᱚᱞᱮᱱ ᱦᱟᱡᱚᱨᱤᱠᱟ, ᱠᱚᱵᱤᱛᱟ ᱦᱟᱡᱚᱨᱤᱠᱟ ᱵᱚᱨᱩᱣᱟ, ᱥᱛᱩᱛᱤ ᱯᱟᱴᱮᱞ , ᱡᱚᱭᱚᱱᱛᱚ ᱦᱟᱡᱚᱨᱤᱠᱟ ᱟᱨ ᱥᱚᱢᱚᱨ ᱦᱟᱡᱚᱨᱤᱠᱟ| ᱵᱷᱩᱯᱮᱱ ᱦᱟᱡᱚᱨᱤᱠᱟ , ᱡᱚᱭᱮᱱᱛᱯ ᱷᱟᱡᱚᱨᱤᱠᱟ, ᱚᱱᱩᱡᱽ ᱦᱟᱡᱚᱨᱤᱠᱟ, ᱥᱚᱢᱚᱨ ᱦᱟᱡᱚᱨᱤᱠᱟ, ᱥᱩᱫᱚᱠᱷᱤᱱᱟ ᱥᱚᱨᱢᱟ ᱦᱚ' ᱞᱟᱯᱷᱟᱝ ᱥᱮᱨᱮᱧ ᱜᱟᱭᱱᱟᱦᱟ ᱠᱚ ᱛᱟ'ᱦᱮ ᱠᱟᱱᱟ| ᱰᱚᱠᱴᱚᱨ ᱦᱟᱡᱚᱨᱤᱠᱟ ᱣᱟᱜ ᱥᱮᱨᱮᱧ ᱨᱮᱭᱟᱜ ᱢᱚᱱ ᱫᱚ ᱦᱩᱰᱩᱧ ᱦᱩᱵᱤᱧ ᱨᱮ ᱜᱮ ᱚᱲᱟᱜ ᱨᱮᱭᱟᱜ ᱦᱚᱭ ᱦᱤᱥᱤᱫ ᱠᱷᱚᱱ ᱜᱮ ᱦᱟᱢᱮᱴ ᱞᱮᱫᱟ| ᱩᱱᱤ ᱨᱮᱱ ᱟᱯᱟᱛ ᱯᱟ.ᱦᱤᱞ ᱫᱚ ᱢᱟᱪᱮᱫ ᱮ ᱛᱟ'ᱦᱮ' ᱠᱟᱱᱟ', ᱛᱟᱭᱚᱢ ᱛᱮᱫᱚ ᱵᱤᱨᱫᱟ.ᱜᱟᱲ ᱠᱚ ᱨᱮᱱ ᱛᱚᱫᱟᱨᱚᱠᱤᱡ ᱠᱚ ᱵᱟᱦᱟᱞ ᱞᱮᱫᱮᱭᱟ ᱟᱨ ᱢᱩᱪᱟ.ᱜ ᱨᱮ ᱫᱚ ᱦᱟ.ᱠᱤᱢᱮ ᱦᱩᱭ ᱞᱮᱱᱟ|
==ᱥᱮᱪᱮᱫ==
ᱰᱚᱠᱴᱚᱨ ᱦᱟᱡᱚᱨᱤᱠᱟ ᱫᱷᱩᱵᱲᱤ, ᱜᱩᱣᱟᱦᱟᱴᱤ ᱟᱨ ᱛᱮᱡᱽᱯᱩᱨᱮ ᱦᱟᱭ ᱥᱠᱩᱞ ᱟᱥᱲᱟ ᱥᱮᱪᱮᱫ ᱫᱚᱭ ᱦᱟᱢᱮᱴ ᱞᱮᱫᱟ| ᱜᱩᱣᱟᱦᱟᱴᱤ ᱵᱷᱚᱨᱚᱞ ᱢᱩᱠᱷᱚᱨ ᱯᱨᱟᱛᱷᱚᱢᱤᱠ ᱟᱥᱲᱟ ᱠᱷᱚᱱ ᱯᱟ.ᱦᱤᱞ ᱥᱮᱪᱮᱫ ᱮ ᱦᱟᱢᱮᱴ ᱞᱮᱫᱟ|ᱛᱮᱡᱽᱯᱩᱨ ᱥᱚᱨᱠᱟᱨᱤ ᱩᱪᱪᱚ ᱢᱟᱫᱷᱚᱢᱤᱠ ᱵᱤᱨᱫᱟ. ᱜᱟᱲ ᱠᱷᱚᱱ ᱑᱙᱔᱐ ᱥᱮᱨᱢᱟ ᱨᱮ ᱢᱮᱴᱨᱤᱠ ᱵᱤᱱᱤᱰᱮ ᱯᱟᱥ ᱠᱮᱫᱟ,  ᱑᱙᱔᱒ ᱥᱮᱨᱢᱟ ᱨᱮ ᱠᱚᱴᱚᱱ ᱢᱟᱨᱟᱝ ᱵᱤᱨᱫᱟ.ᱜᱟᱲ ᱠᱷᱚᱱ ᱤᱱᱴᱟᱨ ᱢᱮᱰᱤᱭᱮᱴ , ᱑᱙᱔᱔ ᱥᱮᱨᱢᱟ ᱨᱮ ᱵᱮᱱᱟᱨᱚᱥ ᱦᱤᱱᱫᱩ ᱡᱮᱜᱮᱫ ᱵᱤᱨᱫᱟ.ᱜᱟᱲ ᱠᱷᱚᱱ ᱵᱤ. ᱮ.ᱟᱨ ᱑᱙᱔᱖ ᱥᱮᱨᱢᱟ ᱨᱮ ᱨᱟᱡᱟ.ᱨᱤ ᱥᱟᱬᱮᱥ ᱛᱮ ᱮᱢ. ᱮ. ᱰᱤᱜᱨᱤ ᱦᱟᱢᱮᱴ ᱞᱮᱫᱟ| Role of Mass Communication in India’s Adult Education ᱥᱟᱛᱷᱟᱢ ᱨᱮ ᱠᱷᱚᱱᱫᱨᱚᱝ ᱠᱟᱛᱮ ᱠᱚᱞᱚᱢᱵᱤᱭᱟ ᱡᱮᱜᱮᱫ ᱵᱤᱨᱫᱟ.ᱜᱟᱲ ᱰᱚᱠᱴᱚᱨᱮᱴ ᱰᱤᱜᱨᱤ ᱦᱟᱢᱮᱴ ᱞᱮᱫᱟ| ᱩᱱᱤ ᱫᱚ ᱪᱤᱠᱟᱜᱳ ᱡᱮᱜᱮᱫ ᱵᱤᱨᱫᱟ.ᱜᱟᱲ ᱠᱷᱚᱱ ᱥᱮᱪᱮᱫ ᱯᱨᱚᱠᱚᱞᱯᱚ ᱜᱚᱲᱚ ᱞᱟ.ᱜᱤᱫ ᱥᱤᱱᱮᱢᱟ  ᱨᱮ ᱮᱱᱟᱢ ᱠᱷᱚᱱᱫᱨᱚᱝ ᱞᱟ.ᱜᱤᱫ ᱞᱤᱥ-ᱞ ᱯᱷᱤᱞᱚᱥᱷᱤᱯ ᱮ ᱦᱟᱢᱮᱴ ᱞᱮᱫᱟ|
