[[File:COCK FIGHT.JPG|thumb|200px|ᱥᱤᱢ ᱛᱩᱯᱩᱫ]]

'''ᱢᱚᱭᱩᱨᱵᱷᱚᱸᱡᱽ''' ᱡᱤᱞᱞᱟᱹ ᱨᱮᱱᱟᱜ ᱯᱚᱨᱚᱢᱯᱚᱨᱟ ᱢᱩᱸᱫᱽ ᱠᱷᱚᱱ '''ᱥᱤᱢ ᱛᱩᱯᱩᱫ''' ᱫᱚ ᱟᱹᱰᱤ ᱧᱩᱛᱩᱢᱟᱱᱟ ᱾ <ref>http://articles.timesofindia.indiatimes.com/2002-01-06/kolkata/27137211_1_cockfighting-birds-feathers</ref>ᱵᱟᱹᱲᱛᱤ ᱠᱟᱛᱮ ᱵᱤᱨᱵᱩᱨᱩ ᱛᱮ ᱮᱥᱮᱫ ᱟᱠᱟᱱ ᱮᱛᱚᱢ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱟᱹᱛᱩ ᱠᱚᱨᱮ ᱥᱤᱢ ᱛᱩᱯᱩᱫ ᱫᱚ ᱟᱹᱰᱤ ᱥᱚᱠᱛᱚ ᱧᱮᱞᱚᱜ-ᱟ ᱾ ᱱᱚᱶᱟ ᱠᱚ ᱮᱞᱟᱠᱟ ᱨᱮ ᱫᱚ ᱦᱟᱯᱛᱟ ᱦᱟᱴ ᱠᱚᱨᱮ ᱦᱚᱸ ᱯᱟᱲᱟ ᱴᱟᱺᱰᱤ ᱛᱟᱦᱮᱸᱱᱟ ᱾ ᱡᱟᱦᱟᱸ ᱫᱚ '''ᱥᱤᱢ ᱯᱟᱲᱟ''' ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱵᱮᱜᱚᱨ ᱥᱮᱨᱢᱟᱠᱤᱭᱟᱹ ᱮᱱᱮᱡ ᱥᱮᱨᱮᱧ ᱦᱮᱯᱨᱟᱣ ᱟᱨ ᱯᱟᱨᱟᱵᱽ ᱯᱩᱱᱟᱹᱭ ᱠᱚ ᱨᱮ ᱥᱤᱢ ᱛᱩᱯᱩᱫ ᱫᱚ ᱦᱩᱭᱩᱜ-ᱟ ᱾ ᱟᱭᱢᱟ ᱴᱚᱴᱷᱟ ᱠᱷᱚᱱ ᱦᱚᱲ ᱥᱟᱺᱰᱤ ᱥᱤᱢ ᱥᱟᱵ ᱠᱟᱛᱮ ᱠᱚ ᱦᱤᱡᱩᱜ-ᱟ ᱟᱨ ᱠᱩ ᱛᱩᱯᱩᱫ ᱠᱚᱣᱟ ᱾ ᱟᱭᱢᱟ ᱧᱮᱧᱮᱞᱤᱭᱟᱹ ᱠᱚ ᱦᱚᱸ ᱱᱚᱸᱰᱮ ᱵᱟᱹᱡᱤ ᱥᱟᱵ ᱞᱟᱹᱜᱤᱫ ᱠᱚ ᱜᱷᱮᱨᱟᱣ ᱠᱟᱜ-ᱟ ᱾ ᱱᱚᱶᱟ ᱥᱩᱨ ᱨᱮ ᱦᱟᱹᱰᱤ ᱠᱚ ᱦᱚᱸ ᱟᱹᱰᱤ ᱩᱥᱛᱟᱹᱭ ᱠᱚ ᱦᱟᱴ ᱠᱟᱜ-ᱟ, ᱦᱟᱺᱰᱤ ᱧᱩ ᱠᱟᱛᱮ ᱟᱨ ᱵᱟᱹᱡᱤ ᱥᱟᱵ ᱠᱟᱛᱮ ᱟᱭᱢᱟ ᱦᱚᱲ ᱟᱠᱚᱣᱟᱜ ᱫᱷᱚᱱ ᱥᱚᱢᱯᱩᱛᱤ ᱫᱚ ᱠᱚ ᱵᱩᱰᱟᱹᱣ ᱪᱟᱵᱟᱭᱮᱜ-ᱟ ᱾ ᱛᱩᱯᱩᱫ ᱥᱟᱺᱰᱤ ᱨᱮᱱᱟᱜ ᱜᱚᱱᱚᱝ ᱫᱚ ᱥᱟᱫᱷᱟᱨᱚᱱ ᱥᱤᱢ ᱠᱚᱨᱮᱱᱟᱜ ᱜᱚᱱᱚᱝ ᱠᱷᱚᱱ ᱯᱩᱱ ᱢᱚᱬᱮ ᱜᱩᱬ ᱵᱟᱹᱲᱛᱤ ᱠᱚ ᱜᱚᱱᱚᱝᱚᱜ ᱠᱟᱱᱟ ᱾ <ref>http://sapplpp.org/indigenous-poultry-breeds-of-india/hansli/</ref>
==ᱨᱟᱭᱨᱤᱛ==
ᱢᱤᱫ ᱢᱟᱨᱟᱝ ᱰᱟᱹᱦᱤ ᱨᱮ ᱢᱟᱫ [[ᱡᱟᱹᱱᱩᱢ]] ᱠᱚ ᱛᱮ ᱯᱩᱱ ᱠᱚᱬ ᱠᱚ ᱡᱷᱟᱹᱱᱴᱤ ᱮᱴᱮᱫ ᱠᱟᱜ-ᱟ ᱟᱨ ᱚᱰᱚᱠ ᱵᱚᱞᱚᱱ ᱦᱚᱨ ᱦᱚᱸ ᱛᱟᱦᱮᱸᱱᱟ ᱾ ᱵᱷᱤᱛᱨᱟᱹ ᱨᱮᱱᱟᱜ ᱴᱷᱟᱶ ᱫᱚ ᱥᱤᱢ ᱛᱩᱯᱩᱫ ᱠᱚ ᱞᱟᱹᱜᱤᱫ, ᱡᱟᱦᱟᱸ ᱫᱚ ᱯᱟᱲᱟ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱟᱯᱱᱟᱨᱤᱡ ᱛᱩᱯᱩᱫ ᱥᱟᱺᱰᱤ ᱭᱤᱡ ᱡᱚᱲ ᱧᱟᱢ ᱠᱟᱛᱮ ᱠᱟᱺᱛᱠᱟᱹᱨ ᱫᱚ ᱥᱤᱢ ᱠᱟᱹᱛ ᱮ ᱛᱚᱞ ᱟᱠᱚᱣᱟ ᱾ <ref>http://www.paramparaproject.org/traditions_cock-fight.html</ref> ᱥᱟᱺᱰᱤ ᱥᱟᱵ ᱠᱟᱛᱮ ᱯᱟᱲᱟ ᱵᱷᱤᱛᱤᱨ ᱛᱮ ᱠᱚ ᱵᱚᱞᱚᱱᱟ ᱟᱨ ᱥᱟᱢᱟᱝ ᱯᱟᱦᱴᱟ ᱨᱤᱱᱤᱡ ᱠᱟᱺᱛᱠᱟᱨ ᱥᱤᱢ ᱥᱟᱵ ᱠᱟᱛᱮ ᱜᱮᱡ ᱞᱮᱱ ᱠᱷᱟᱱ ᱛᱤᱢᱤᱱ ᱜᱷᱟᱹᱲᱤᱠ ᱨᱟᱹᱯᱟᱹᱜᱤ ᱚᱪᱚ ᱧᱚᱜ ᱠᱟᱛᱮ ᱠᱚ ᱟᱲᱟᱜ ᱜᱚᱫ ᱠᱟᱠᱚᱣᱟ ᱾ ᱱᱚᱶᱟ ᱚᱠᱛᱚ ᱨᱮ ᱵᱟᱨᱦᱮ ᱨᱤᱱ ᱦᱚᱲ ᱫᱚ ᱵᱟᱹᱡᱤ ᱠᱚ ᱥᱟᱵᱟ ᱾ ᱱᱤᱡᱚᱨ ᱯᱟᱴᱷᱟ ᱨᱤᱱᱤᱡ ᱥᱤᱢ ᱟᱜ ᱨᱚᱝ ᱤᱫᱤ ᱠᱟᱛᱮ ᱠᱚ ᱠᱚ ᱠᱟᱞᱠᱟᱞᱟᱣᱜ-ᱟ ᱟᱨ ᱛᱩᱯᱩᱫ ᱨᱮᱱᱟᱜ ᱚᱨᱡᱚ ᱞᱟᱹᱜᱤᱫ ᱛᱟᱺᱜᱤ ᱠᱚ ᱛᱟᱦᱮᱸᱱᱟ ᱾ ᱥᱟᱺᱰᱤ ᱠᱚ ᱛᱩᱯᱩᱫ ᱛᱮ ᱟᱹᱰᱤ ᱡᱩᱨ ᱠᱚ ᱢᱟᱭᱟᱢᱚᱜ-ᱟ ᱠᱟᱹᱛ ᱛᱮ ᱵᱟᱡᱟᱣ ᱠᱟᱛᱮ ᱟᱨ ᱛᱤᱢᱤᱱ ᱫᱚ ᱠᱚ ᱜᱩᱡᱩᱜ-ᱟ ᱟᱨ ᱛᱤᱢᱤᱱ ᱫᱚ ᱫᱟᱹᱲ ᱚᱰᱚᱠᱚᱜ-ᱟ ᱾ ᱦᱟᱨᱟᱣᱩᱡ ᱥᱟᱺᱰᱤ ᱫᱚ ''ᱯᱟᱹᱰᱩ'' ᱠᱚ ᱢᱮᱛᱟ ᱠᱚᱣᱟ ᱟᱨ ᱡᱤᱛᱟᱹᱣ ᱟᱠᱟᱱ ᱥᱟᱺᱰᱤ ᱜᱚ ''ᱡᱤᱛᱠᱟᱹᱨ''  ᱠᱚ ᱢᱮᱛᱟ ᱠᱚᱣᱟ ᱾ ᱡᱤᱛᱠᱟᱹᱨ ᱥᱟᱺᱰᱤ ᱨᱤᱱᱤᱡ ᱢᱟᱹᱞᱤᱠ ᱴᱷᱮᱱ ᱯᱟᱹᱰᱩ ᱫᱚ ᱠᱚ ᱪᱟᱞ ᱟᱭᱟ ᱾ <ref>http://www.hindu.com/2008/02/08/stories/2008020857250300.htm</ref>

==ᱵᱟᱨᱦᱮ ᱡᱚᱱᱚᱲ==
[http://www.hsus.org/hsus_field/animal_fighting_the_final_round/cockfighting_fact_sheet/ Humane Society Cockfighting factsheet]
* [http://www.phototramp.com/Pages_Pictorials/Balinese_Cockfighting/balinese_cockfighting_01.htm Narrated pictorial on cockfighting in Bali, Indonesia]
* [http://www.hint-horoz.de/artikel/artikel-ueber-hint-horoz/hahnenkampf-in-istanbul/cockfight-in-istanbul.html Cockfight in Istanbul]
* [http://digital.library.okstate.edu/encyclopedia/entries/C/CO012.html Encyclopedia of Oklahoma History and Culture - Cockfighting]

==ᱥᱟᱹᱠᱷᱭᱟᱛ==


[[Category:!Main category]]
