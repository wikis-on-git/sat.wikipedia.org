[[File:Chandrayaan-1.svg|thumb|ᱪᱚᱱᱫᱽᱨᱚᱭᱟᱱ ᱨᱮᱱᱟᱜ ᱥᱤᱱᱟᱹᱢ]]

'''ᱪᱚᱱᱫᱽᱨᱚᱭᱟᱱ-᱑''' (moon vehicle) ᱫᱚ ᱥᱤᱧᱚᱛ ᱨᱮᱱᱟᱜ ᱯᱩᱭᱞᱩ ᱡᱚᱥ [[ᱧᱤᱫᱟᱹ ᱪᱟᱸᱫᱚ|ᱧᱤᱫᱟᱹ ᱪᱟᱸᱫᱚ]] ᱪᱮᱛᱟᱱ ᱨᱮ ᱾ ᱒᱐᱐᱘ ᱥᱟᱞᱮ ᱚᱠᱴᱚᱵᱚᱨᱵᱚᱨ ᱒᱒ ᱢᱟᱹᱦᱤᱛ ᱨᱮ ᱥᱮᱛᱟᱜ ᱵᱮᱲᱟ ᱖:᱒᱒ ᱴᱟᱲᱟᱝ ᱨᱮ ᱥᱨᱤᱦᱚᱨᱤᱠᱚᱴᱟ ᱨᱮᱱᱟᱜ ᱥᱚᱛᱤᱥ ᱫᱷᱟᱣᱟᱱ ᱥᱟᱺᱜᱤᱧ ᱥᱮᱨᱢᱟ ᱥᱟᱬᱮᱥ ᱟᱠᱷᱲᱟ ᱠᱷᱚᱱ ᱯᱤ.ᱥᱤ.ᱮᱞ.ᱵᱷᱤ.ᱥᱤ-᱒᱕ ᱫᱟᱨᱟᱭ ᱛᱮ ᱱᱚᱣᱟ ᱜᱟᱹᱰᱤ ᱫᱚ ᱠᱚ ᱛᱩᱧ ᱞᱮᱜ-ᱟ ᱾ ᱱᱚᱵᱷᱮᱢᱵᱚᱨ ᱘ ᱨᱮ ᱧᱤᱜᱟᱹ ᱪᱟᱸᱫᱚ ᱨᱮᱱᱟᱜ ᱟᱹᱪᱩᱨᱚᱜ ᱰᱟᱦᱟᱨ ᱛᱮ ᱥᱮᱴᱮᱨᱞᱮᱱᱟ ᱟᱨ ᱚᱜᱚᱥᱴ ᱒᱐᱐᱙ ᱦᱟᱹᱵᱤᱡ ᱱᱚᱣᱟ ᱫᱚᱭ ᱠᱟᱹᱢᱤ ᱞᱮᱜ-ᱟ ᱾ 
==ᱱᱟᱜᱟᱢ==
᱒᱐᱐᱓ ᱥᱟᱞᱮ ᱚᱜᱚᱥᱴ ᱑᱕ ᱢᱟᱹᱦᱤᱛ ᱯᱷᱩᱨᱜᱟᱹᱞ ᱢᱟᱦᱟᱸ ᱨᱮᱱᱟᱜ ᱜᱟᱞᱚᱪ ᱨᱮ ᱩᱱ ᱚᱠᱛᱚ ᱨᱤᱱᱩᱡ ᱯᱨᱚᱫᱷᱟᱱ ᱢᱚᱱᱛᱨᱤ ᱚᱴᱚᱞ ᱵᱤᱦᱟᱨᱤ ᱵᱟᱪᱯᱮᱭ ᱪᱚᱱᱫᱽᱨᱚᱭᱟᱱ ᱡᱚᱥ ᱵᱟᱵᱚᱫᱽ ᱛᱮᱭ ᱞᱟᱹᱭ ᱥᱟᱰᱮ ᱞᱮᱫ ᱛᱟᱦᱮᱸᱫ ᱾ ᱧᱤᱫᱟᱹ ᱪᱟᱸᱫᱚ ᱛᱟᱹᱨᱤ ᱛᱮ ᱥᱟᱬᱮᱥᱤᱭᱟᱹ ᱡᱚᱥ ᱨᱮᱱᱟᱜ ᱩᱭᱦᱟᱹᱨ ᱮᱛᱚᱦᱚᱵ ᱫᱚ ᱑᱙᱙᱙ ᱥᱟᱞᱮ ᱨᱮ ᱥᱤᱧᱤᱛ ᱥᱟᱬᱮᱥ ᱮᱠᱟᱰᱮᱢᱤ ᱨᱮᱱᱟᱜ ᱫᱩᱯᱲᱩᱵ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱵᱷᱟᱨᱚᱛᱤᱭᱚ ᱢᱟᱦᱟᱠᱟᱥ ᱠᱷᱚᱸᱫᱽᱨᱚᱸᱫᱽ ᱜᱟᱶᱛᱟ ᱨᱮᱱᱟᱜ ᱠᱷᱟᱹᱲᱤ ᱱᱟᱹᱬᱤ ᱨᱮ ᱵᱟᱰᱟᱭ ᱞᱮᱱᱟ ᱵᱟᱝ ᱢᱟ, ᱱᱚᱣᱟ ᱠᱟᱹᱢᱤ ᱨᱮᱱᱟᱜ ᱫᱟᱲᱮ ᱫᱚ ᱤᱥᱨᱚ ᱴᱷᱮᱱ ᱢᱮᱱᱟᱜ-ᱟ ᱢᱮᱱᱛᱮ ᱾ ᱒᱐᱐᱓ ᱥᱟᱞᱮ ᱨᱮ ᱑᱐᱐ ᱜᱟᱱ ᱥᱟᱬᱮᱥᱤᱭᱟᱹ ᱠᱚ ᱱᱚᱣᱟ ᱠᱟᱛᱷᱟ ᱠᱚ ᱥᱟᱨᱦᱟᱣ ᱠᱮᱜ-ᱟ ᱟᱨ ᱚᱱᱟ ᱥᱮᱨᱢᱟ ᱜᱮ ᱥᱚᱨᱠᱟᱨ ᱱᱚᱣᱟ ᱡᱚᱥ ᱞᱟᱹᱜᱤ ᱫᱟᱣ ᱮ ᱮᱢᱟᱫ ᱠᱚᱣᱟ ᱾ 


==ᱡᱚᱥ==
* ᱫᱤᱥᱤ ᱜᱮᱭᱟᱱ ᱛᱮ ᱛᱮᱭᱟᱨᱟᱠᱟᱱ ᱢᱤᱫ ᱜᱟᱹᱰᱤ ᱧᱤᱫᱟᱹ ᱪᱟᱹᱫᱚ ᱟᱹᱪᱩᱨᱚᱜ ᱰᱟᱦᱟᱨ ᱨᱮ ᱨᱮ ᱥᱮᱴᱮᱨ ᱠᱟᱛᱮ ᱟᱹᱪᱩᱨ ᱚᱪᱚ ᱾
* ᱧᱤᱫᱟᱹ ᱪᱟᱸᱫᱚ ᱨᱮ ᱫᱟᱜ ᱨᱮᱱᱟᱜ ᱛᱚᱞᱟᱥ ᱾
* ᱧᱤᱫᱟᱹ ᱪᱟᱸᱫᱚ ᱨᱮᱱᱟᱜ ᱱᱚᱡᱚᱨ ᱵᱟᱹᱲᱛᱤ ᱠᱟᱛᱮ ᱚᱸᱰᱮᱱᱟᱜ ᱚᱛ ᱨᱮ ᱢᱮᱱᱟᱜ ᱡᱤᱱᱤᱥ ᱠᱚ ᱪᱮᱛᱟᱱ ᱨᱮ ᱚᱥᱚᱠᱟᱭ ᱱᱚᱡᱚᱨ ᱾ 

==ᱠᱷᱚᱨᱚᱪ==
ᱪᱚᱱᱫᱽᱨᱚᱭᱟᱱ ᱡᱚᱢ ᱨᱮ ᱫᱚ ᱥᱩᱨᱥᱩᱯᱩᱨ ᱓᱕᱐ ᱠᱳᱴᱤ ᱜᱟᱱ ᱠᱟᱹᱣᱰᱤ ᱠᱷᱚᱨᱚᱪ ᱞᱮᱱ ᱛᱟᱦᱮᱸᱫ ᱾ 

==ᱵᱟᱨᱦᱮ ᱡᱚᱱᱚᱲ==
* http://www.isro.gov.in/Spacecraft/chandrayaan-1
* http://www.isro.org/publications/pdf/Chandrayaan-1-booklet.pdf
* https://web.archive.org/web/20091012220210/http://www.isro.org/publications/pdf/Chandrayaan-1-booklet.pdf

[[Category:!Main category]]
