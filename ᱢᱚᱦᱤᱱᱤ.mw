ᱢᱚᱦᱤᱱᱤ (ᱵᱟᱝᱞᱟ ᱺ মোহিনী, সংস্কৃত: मोहिनी,ᱤᱝᱨᱟᱹᱡᱤ ᱺ Mohinī) ᱫᱚᱭ ᱦᱩᱭᱩᱜ ᱠᱟᱱᱟ, ᱦᱤᱱᱫᱩ ᱠᱚ ᱨᱮᱱ ᱵᱚᱝᱜᱟ ᱵᱤᱥᱱᱟ ᱣᱟᱜ ᱢᱤᱫ ᱮᱥᱠᱟ ᱢᱟᱭᱡᱤᱣ ᱨᱩᱯ-ᱢᱩᱴᱷᱟᱹᱱ| ᱢᱚᱦᱤᱱᱤ ᱫᱚ ᱞᱚᱵᱽ ᱩᱰᱩᱜᱤᱡ ᱟᱨ ᱢᱚᱱᱮ ᱞᱩᱵᱷᱟᱹᱣ ᱢᱟᱭᱡᱤᱣ ᱞᱮᱠᱟ ᱛᱮ ᱯᱩᱨᱟᱱ ᱨᱮ ᱠᱚ ᱪᱟᱹᱨᱤᱛ ᱟᱠᱟᱫᱮᱭᱟᱟ, ᱡᱮ ᱟᱡ ᱨᱮᱱ ᱫᱩᱞᱟᱹᱲᱤᱭᱟᱹ ᱠᱚᱭᱮ ᱠᱚᱝᱠᱟ ᱩᱛᱟᱹᱨᱮᱫ ᱠᱚ ᱛᱟᱦᱮ ᱠᱟᱱᱟ| ᱟᱨ ᱱᱤᱭᱟᱹ ᱦᱚᱨ ᱟ ᱛᱮ ᱚᱠᱟ ᱚᱠᱟ ᱫᱚ ᱜᱩᱡᱩᱜ ᱰᱟᱦᱟᱨ ᱛᱮ ᱦᱚᱸᱭ ᱤᱫᱤ ᱠᱚ ᱜᱮᱭᱟ| ᱢᱚᱦᱤᱱᱤ ᱫᱚ ᱦᱩᱱᱫᱩ ᱯᱩᱨᱟᱱ ᱨᱮᱭᱟᱜ ᱢᱚᱦᱟ ᱵᱦᱟᱨᱟᱛ ᱧᱩᱛᱩᱢᱟᱱ ᱠᱟᱵᱽᱭᱟ ᱦᱚᱛᱮ ᱛᱮ ᱠᱚ ᱩᱯᱩᱨᱩᱢ ᱥᱚᱫᱚᱨ ᱟᱠᱟᱫᱮᱭᱟ|  ᱢᱚᱦᱟ ᱵᱷᱟᱨᱚᱛ ᱞᱮᱠᱟ ᱛᱮ, ᱵᱤᱥᱱᱩ ᱣᱟᱜ ᱢᱤᱫᱴᱮᱱ ᱨᱩᱯ ᱢᱩᱴᱷᱟᱹᱱ ᱞᱮᱠᱟ ᱛᱮ ᱩᱯᱮᱞ ᱞᱮᱱᱟᱭ,, ᱟᱨ ᱟᱢᱨᱤᱛ (ᱧᱩ ᱞᱮᱠᱷᱟᱱ ᱵᱟᱝ ᱜᱚᱜᱚᱡ ᱢᱤᱫᱴᱮᱱ ᱨᱟᱥᱟ) ᱨᱮᱭᱟᱜ ᱪᱩᱠᱟᱹᱜ ᱟᱹᱥᱩᱨ ᱠᱚ ᱴᱷᱮᱱ ᱠᱷᱚᱱ ᱠᱩᱢᱵᱽᱲᱩ ᱟᱹᱜᱩ ᱠᱟᱛᱮ ᱵᱚᱝᱜᱟ ᱠᱚᱭ ᱮᱢ ᱦᱟᱹᱴᱤᱧ ᱟᱜ ᱠᱚ ᱛᱟᱦᱮ ᱠᱟᱱᱟ, ᱚᱱ ᱟᱠᱷᱟᱹᱛᱤᱨ ᱜᱮ ᱵᱚᱝᱜᱟ ᱠᱚ ᱫᱚ ᱠᱚ ᱡᱤᱭᱟᱹᱲ ᱩᱛᱟᱹᱨ ᱞᱮᱱᱟ|  

ᱢᱚᱦᱤᱱᱤ ᱟᱜ ᱠᱟᱹᱢᱤ ᱦᱚᱨᱟ ᱠᱚ ᱤᱫᱤ ᱠᱟᱛᱮ ᱟᱹᱰᱤ ᱟᱭᱢᱟ ᱠᱟᱹᱦᱱᱤ ᱠᱚ ᱢᱮᱱᱟᱜ ᱟᱠᱟᱫᱟ, ᱚᱱᱟ ᱠᱚ ᱢᱩᱫᱽ ᱨᱮ ᱥᱤᱵᱽ ᱧᱟᱯᱟᱢᱚᱜ ᱢᱤᱫᱝᱴᱮᱱ ᱠᱟᱱᱟ| ᱱᱤᱭᱟᱹ ᱠᱟ,ᱹᱦᱱᱤ ᱠᱚ ᱨᱮ ᱵᱚᱝᱜᱟ ᱥᱟᱥᱛᱟ ᱣᱟᱟᱡ ᱡᱟᱱᱟᱢ, ᱵᱷᱟᱥᱢᱟᱥᱩᱨ ᱜᱚᱡᱮ ᱞᱮᱠᱟᱱ ᱟᱭᱢᱟ ᱜᱷᱳᱴᱚᱱᱟ ᱠᱚ ᱡᱚᱲᱟᱣ ᱢᱮᱱᱟᱜ-ᱟ| ᱢᱚᱦᱤᱱᱤᱭᱟᱜ ᱢᱟᱨᱟᱝ ᱠᱟᱹᱢᱤ ᱦᱚᱨᱟ ᱫᱚ ᱛᱟᱦᱮ ᱠᱟᱱᱟ, ᱚᱠᱚᱭ ᱠᱚ ᱞᱟᱹᱲᱦᱟᱹᱭ ᱨᱮᱭᱮ ᱦᱟᱨᱟᱣ ᱠᱚᱣᱟ ᱩᱱᱠᱩ ᱢᱚᱱᱮ ᱞᱚᱵᱷᱟᱣ ᱠᱟᱛᱮ ᱦᱟᱨᱟᱣ ᱠᱚ| ᱜᱚᱴᱟ ᱥᱤᱧᱚᱛ ᱨᱮᱭᱟᱜ ᱞᱟᱭ ᱞᱟᱠᱪᱟᱨ ᱞᱮᱠᱟ ᱛᱮ ᱢᱚᱦᱤᱱᱤ ᱭᱟᱜ ᱯᱩᱡᱟᱹ ᱫᱚ ᱦᱩᱭᱩᱜ ᱛᱟᱭᱟ, ᱴᱚᱵᱮ ᱯᱟᱪᱷᱮ ᱥᱤᱧᱚᱛ ᱨᱮᱜᱮ ᱵᱟᱹᱲᱛᱤ ᱫᱚ ᱧᱮᱞᱚᱜ ᱠᱟᱱᱟ, ᱚᱱᱟ ᱠᱚ ᱨᱮ ᱫᱚ ᱥᱤᱵᱽ ᱟᱜᱜ ᱢᱤᱫᱴᱮᱱ ᱨᱩᱯ-ᱢᱩᱴᱷᱟᱹᱱ ᱢᱮᱱ ᱠᱟᱴᱮ ᱠᱚ ᱯᱩᱡᱟᱹᱣᱟᱭᱟ| 
==ᱩᱯᱮᱞ==
ᱢᱚᱦᱤᱱᱤ ᱟᱹᱲᱟᱹ ᱫᱚ ᱢᱚᱦ ᱨᱮᱦᱮᱫ ᱟᱹᱲᱟᱹ ᱠᱦᱚᱱ ᱡᱟᱱᱟᱢ ᱟᱠᱟᱱᱟ, ᱡᱟᱦᱟ ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱜ ᱠᱟᱱᱟ- ᱪᱷᱚᱞ ᱩᱫᱩᱜ ᱥᱮ ᱢᱚᱱᱮ ᱞᱚᱵᱷᱟᱣ| ᱪᱤᱠᱤ ᱛᱮᱱᱟᱜ ᱨᱩᱯ ᱞᱮᱠᱟ ᱛᱮ ᱱᱤᱭᱩᱟᱹ ᱨᱮᱭᱟᱜ ᱢᱮᱱᱮᱛ ᱫᱚ ᱦᱚᱲ ᱩᱢᱡᱷᱟᱹᱣ ᱜᱮ ᱵᱩᱡᱷᱟᱹᱣᱚᱜ ᱠᱟᱱᱟ| ᱛᱟᱞᱱᱟ ᱥᱤᱧᱚᱛ ᱨᱮᱭᱟᱜ ᱵᱟᱭᱜᱟ ᱞᱟᱭ ᱞᱟᱠᱪᱟᱨ ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱜ ᱠᱟᱱᱟ ᱠᱟᱹᱢᱤ ᱨᱩᱡᱽ ᱨᱚᱝ ᱨᱮᱱᱟᱜ ᱡᱟᱹᱫᱩ| ᱱᱤᱭᱟᱹ ᱧᱩᱛᱩᱢ ᱫᱚ ᱢᱟᱭᱡᱤᱣ ᱟᱜ ᱪᱮᱦᱨᱟ ᱟᱨ ᱟᱠᱚᱨᱥᱚᱱ ᱨᱮᱭᱟᱜ ᱢᱮᱱᱮᱛ ᱦᱚᱸᱭ ᱵᱩᱡᱷᱟᱹᱣ ᱚᱪᱚᱭᱮᱫ ᱠᱟᱱ ᱛᱟᱦᱮ ᱠᱟᱱᱟ|
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱮᱠᱴᱨᱮᱥ]]
[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱥᱟᱣᱛᱷ ᱮᱥᱤᱭᱟ ᱒᱐᱒᱐]]
