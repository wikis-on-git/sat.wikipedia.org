[[File:Gray langur Mudumalai 02.jpg|thumb|ᱦᱟᱹᱬᱩ]]


'''ᱦᱟᱹᱬᱩ ᱜᱟᱹᱲᱤ''' ᱫᱚ ᱵᱤᱨ ᱵᱩᱨᱩ ᱨᱮ ᱠᱚ ᱛᱟᱦᱮᱸᱱᱟ ᱾ ᱱᱩᱠᱩᱣᱟᱜ ᱥᱟᱬᱮᱥ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ '''Semnopithecus''', ᱡᱟᱦᱟᱸ ᱫᱚ ᱜᱨᱤᱠ ᱟᱹᱲᱟᱹ '''σεμνός''' (''semnós'' ᱢᱮᱱᱮᱛ - ᱱᱤᱨᱚᱲ ) ᱟᱨ '''πίθηκος''' (''píthēkos'' ᱢᱮᱱᱮᱛ - ᱵᱟᱱᱚᱨ) ᱨᱮᱱᱟᱜ ᱢᱮᱥᱟ ᱠᱟᱛᱮ ᱦᱩᱭ ᱟᱠᱟᱱᱟ ᱾ ᱱᱩᱠᱩᱣᱟᱜ ᱡᱟᱹᱛ ᱫᱚ ''Semnopithecus entellus'' ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱᱟ ᱠᱚ ᱾ ᱒᱐᱐᱑ ᱥᱟᱞᱮ ᱢᱟᱬᱟᱝ ᱛᱤᱢᱤᱱ ᱵᱷᱮᱜᱟᱨ ᱵᱷᱮᱜᱟᱨ ᱡᱟᱹᱛ ᱠᱚᱨᱤᱱ ᱱᱚᱣᱟ ᱡᱟᱹᱛ ᱨᱮ ᱥᱮᱞᱮᱫ ᱠᱟᱛᱮ ᱗ ᱜᱚᱴᱟᱝ ᱡᱟᱹᱛ ᱠᱚ ᱥᱮᱞᱚᱫ ᱮᱱᱟ ᱾  <ref name=Groves2001>Groves C. (2001). ''Primate taxonomy''. Smithsonian Institution Press. '''ISBN 1-56098-872-X'''</ref> <ref>http://www.zoosprint.org/ZooPrintJournal/2004/August/1552-94.pdf</ref> 
ᱦᱟᱹᱬᱩ ᱜᱟᱹᱲᱤ ᱠᱚ ᱫᱚ ᱡᱟᱹᱥᱛᱤ ᱠᱟᱛᱮ ᱛᱚᱨᱚᱡ ᱟᱨ ᱯᱮᱸᱰᱟᱜ ᱨᱚᱝ ᱨᱤᱱ ᱠᱚ ᱧᱮᱞᱚᱜᱼᱟ ᱾ ᱡᱚᱢ ᱞᱟᱹᱜᱤᱫ ᱱᱩᱠᱩ ᱫᱚ ᱢᱤᱫ ᱴᱷᱟᱹᱣᱠᱟᱹ ᱮᱞᱟᱠᱟ ᱨᱮᱜᱮ ᱠᱚ ᱧᱟᱢᱟ ᱾ ᱱᱩᱠᱩ ᱫᱤ ᱵᱤᱨ ᱵᱩᱨᱩ ᱥᱟᱶᱛᱮ ᱱᱟᱜᱟᱨ ᱥᱩᱨᱮ ᱠᱚᱨᱮ ᱦᱚᱸ ᱠᱚ ᱛᱟᱦᱮᱸᱱ ᱜᱮᱭᱟ ᱾ ᱟᱭᱢᱟ ᱴᱷᱟᱶ ᱨᱮ ᱱᱩᱠᱩ ᱫᱚ ᱥᱟᱹᱢᱩᱸᱫᱽ ᱚᱛ ᱠᱷᱚᱱ ᱞᱟᱛᱟᱨ ᱛᱟᱱᱟᱞᱟ ᱩᱥᱩᱞ ᱨᱮ ᱠᱚ ᱧᱮᱞᱚᱜᱼᱟ ᱾ ᱢᱮᱱᱠᱷᱟᱱ ᱦᱮᱢᱟᱞᱵᱩᱨᱩ ᱮᱞᱟᱠ ᱨᱮ ᱱᱮᱯᱟᱲᱤ ᱦᱟᱹᱬᱩ ᱟᱨ ᱠᱟᱥᱢᱤᱨ ᱦᱟᱹᱬᱩ ᱫᱚ ᱔᱐᱐᱐ ᱢᱤᱴᱚᱨ ᱪᱮᱛᱟᱱ ᱦᱟᱹᱵᱤᱡ ᱠᱚ ᱧᱮᱞᱚᱜᱼᱟ ᱾

==ᱨᱩᱯ ᱜᱚᱲᱦᱚᱱ==
ᱱᱯᱠᱩᱣᱟᱜ ᱦᱚᱲᱢᱚ ᱨᱮᱱᱟᱜ ᱨᱚᱝ ᱫᱚ ᱢᱟᱹᱞᱪᱷᱟᱹ ᱯᱮᱸᱰᱟᱜ ᱫᱷᱟᱨᱟ (ᱛᱤᱢᱤᱱ ᱜᱟᱱ ᱠᱚ ᱫᱚ ᱱᱟᱥᱮ ᱥᱟᱥᱟᱝ) ᱠᱚ ᱪᱟᱦᱮᱸᱱᱟ ᱾ ᱢᱮᱫ-ᱟᱦᱟ ᱟᱨ ᱞᱩᱛᱩᱨ ᱫᱚ ᱦᱮᱸᱫᱮ ᱜᱮ ᱾ ᱛᱤ-ᱡᱟᱸᱜᱟ ᱨᱚᱝ, ᱦᱚᱲᱢᱚ ᱨᱚᱝ, ᱩᱵ ᱨᱚᱝ ᱨᱮ ᱱᱩᱠᱩᱣᱟᱜ ᱡᱟᱹᱛ ᱫᱚᱛᱚ ᱪᱤᱱᱦᱟᱹᱣᱟ ᱾ ᱮᱛᱚᱢ ᱥᱤᱧᱚᱛ ᱨᱤᱱ ᱦᱟᱹᱬᱩ ᱫᱚ ᱛᱟᱲᱟᱢ ᱡᱚᱠᱷᱟᱫ ᱟᱠᱚᱣᱟᱜ ᱪᱟᱭᱞᱚᱢ ᱵᱚᱦᱚᱜ ᱥᱮᱫ ᱠᱟᱹᱲᱵᱩᱝ ᱠᱚᱜᱼᱟ ᱾ ᱦᱚᱲᱢᱚ ᱜᱚᱲᱦᱚᱱ ᱞᱮᱠᱟᱛᱮ ᱟᱺᱰᱭᱟᱹ ᱦᱟᱹᱬᱩ ᱫᱚ ᱮᱸᱜᱟ ᱦᱟᱹᱬᱩ ᱠᱷᱚᱱ ᱫᱚ ᱠᱚ ᱢᱟᱨᱟᱝ ᱜᱮᱭᱟ ᱾ ᱵᱚᱦᱚᱜ ᱢᱮᱥᱟ ᱠᱟᱛᱮ ᱦᱚᱲᱢᱚ ᱨᱮᱱᱟᱜ ᱡᱤᱞᱤᱧ ᱕᱑-᱗᱙ ᱥᱮ.ᱢᱤ. ᱟᱨ ᱪᱟᱭᱞᱚᱢ ᱢᱮᱥᱟ ᱠᱟᱛᱮ ᱖᱙-᱑᱐᱒ ᱥᱮ.ᱢᱤ. ᱜᱟᱱ ᱦᱩᱭᱩᱜᱼᱟ ᱾ ᱠᱚᱧᱮ ᱥᱤᱧᱚᱛ ᱨᱤᱱ ᱦᱟᱹᱬᱩ ᱠᱚᱣᱟᱜ ᱦᱚᱲᱢᱚ ᱫᱚ ᱮᱛᱚᱢ ᱥᱤᱧᱚᱛ ᱨᱤᱱᱟᱜ ᱠᱷᱚᱱ ᱦᱩᱰᱤᱧ ᱧᱚᱜ ᱛᱟᱦᱮᱸᱱᱟ ᱾

==ᱡᱚᱢ==
ᱱᱩᱠᱩ ᱫᱚ ᱥᱤᱬᱤᱡ ᱡᱤᱱᱤᱥ ᱥᱮ ᱡᱤᱞ ᱫᱚ ᱵᱟᱠᱚ ᱡᱚᱢᱟ ᱱᱩᱠᱩ ᱫᱚ ᱠᱚᱯᱟᱠᱚᱲ ᱡᱚ ᱜᱮ ᱠᱚ ᱡᱚᱢᱟ ᱾ ᱯᱟᱭᱤᱱ, ᱡᱷᱟᱹᱶ, ᱵᱮᱨᱮᱞ ᱡᱚ ᱥᱟᱠᱟᱢ ᱠᱚ ᱜᱮ ᱠᱚ ᱡᱚᱢᱟ ᱾ ᱱᱩᱠᱩᱣᱟᱜ ᱵᱟᱹᱲᱛᱤ ᱜᱚᱨᱚᱡᱟᱱ ᱡᱚᱢ ᱫᱚ ᱫᱟᱨᱮ ᱥᱟᱠᱟᱢ ᱚᱱᱟ ᱵᱟᱝ ᱨᱟᱱ ᱨᱮᱦᱮᱫ ᱠᱚ ᱡᱚᱢᱟ ᱾ ᱚᱠᱟ ᱚᱠᱟ ᱠᱚᱨᱮ ᱫᱚ ᱱᱩᱠᱩ ᱵᱷᱩᱠᱩ ᱱᱤᱫᱤᱨ, ᱵᱤᱸᱫᱤ ᱜᱟᱜ ᱡᱚᱢ ᱠᱚ ᱠᱩᱥᱩᱭᱟᱜ-ᱟ ᱾ ᱪᱟᱥ ᱵᱟᱹᱫᱽ ᱠᱷᱚᱱ ᱡᱚ ᱠᱚ ᱟᱹᱛᱠᱤᱨ ᱟᱨᱵᱟᱝ ᱦᱚᱲ ᱠᱚ ᱡᱚᱢ ᱡᱤᱱᱤᱥ ᱨᱮᱡ ᱨᱮᱱᱟᱜ ᱦᱚᱸ ᱢᱤᱢᱤᱫ ᱫᱷᱟᱣ ᱧᱮᱞ ᱟᱠᱟᱱᱟ ᱾  ᱦᱟᱹᱬᱩ ᱠᱚ ᱫᱚ ᱟᱹᱰᱤ ᱠᱚᱢ ᱚᱠᱛᱚ ᱨᱮ ᱫᱟᱜ ᱫᱚᱠᱚ ᱧᱩᱭᱟ, ᱪᱮᱫᱟᱜ ᱦᱚᱲᱢᱚ ᱞᱟᱹᱜᱤᱫ ᱞᱟᱹᱠᱛᱤᱭᱟᱱ ᱫᱟᱜ ᱫᱚ ᱡᱚᱢᱟᱜ ᱠᱷᱚᱱ ᱜᱮ ᱠᱚ ᱧᱟᱢᱟ ᱾ 
==ᱵᱟᱨᱦᱮ ᱡᱚᱱᱚᱲ==
*http://pin.primate.wisc.edu/factsheets/entry/gray_langur/taxon
*[https://vimeo.com/82790773 Save Earth Series – Hanuman Langur ]
==ᱥᱟᱹᱠᱷᱭᱟᱹᱛ==


[[Category:!Main category]]
