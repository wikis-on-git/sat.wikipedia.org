'''ᱡᱚᱱ ᱠᱨᱤᱥᱴᱳᱯᱷᱮᱨ ᱰᱮᱯ'''(᱙ ᱡᱩᱱ ᱑᱙᱖᱓) ᱫᱚ ᱢᱤᱫ ᱟᱢᱮᱨᱤᱠᱟᱱ ᱟᱠᱴᱚᱨ,ᱯᱨᱚᱰᱭᱩᱥᱟᱨ,ᱢᱭᱩᱡᱤᱥᱤᱭᱟᱱ ᱠᱟᱱᱟᱭ ᱾ ᱱᱩᱭ ᱫᱚ ᱜᱮᱞ ᱜᱚᱴᱟᱝ ᱜᱳᱞᱰᱮᱱ ᱜᱞᱳᱵ ᱟᱣᱟᱨᱰ,ᱫᱚ ᱰᱮᱢᱳᱱ ᱵᱟᱨᱵᱟᱮ ᱚᱯᱷ ᱯᱷᱤᱴ ᱥᱴᱨᱤᱴ(᱒᱐᱐᱘) ᱯᱷᱤᱞᱤᱢ ᱞᱟ.ᱜᱤᱱ ᱵᱮᱥᱴ ᱟᱠᱴᱚᱨ ᱟᱣᱟᱨᱰ ᱦᱚᱸᱭ ᱧᱟᱢ ᱟᱠᱟᱫᱟ ᱾ ᱱᱩᱭ ᱫᱚ ᱯᱤᱨᱛᱷᱤᱵᱤ ᱨᱤᱱᱤᱡ ᱢᱤᱫ ᱱᱟᱯᱟᱭ ᱠᱚᱲᱟᱠᱟᱨ ᱞᱮᱠᱟᱛᱮ ᱦᱚᱸ ᱠᱚ ᱧᱩᱛᱩᱢᱮᱭᱟ ᱾
[[File:Johnny Depp.jpg|thumb|Johnny Depp]]

ᱡᱚᱱᱤ ᱰᱮᱯ ᱫᱚ ᱑᱙᱘᱐ ᱨᱮ ᱴᱮᱞᱤᱵᱷᱤᱡᱚᱱ ᱥᱳ 21 ᱡᱚᱸᱯ ᱥᱴᱨᱤᱴ ᱠᱷᱚᱱ ᱦᱚᱲ ᱥᱟᱢᱟᱝ ᱛᱮ ᱥᱚᱫᱚᱨ ᱮᱱᱟᱭ ᱾ ᱚᱱᱟ ᱛᱟᱭᱚᱢ ᱱᱩᱭ ᱫᱚ ᱟᱡᱟᱜ ᱯᱷᱤᱞᱤᱢ ᱡᱤᱭᱚᱱᱮ ᱮᱛᱚᱦᱚᱵ ᱞᱮᱟ ᱾ ᱯᱟᱞᱴᱚᱱ(᱑᱙᱘᱖),ᱮᱰᱣᱟᱨᱰ ᱥᱤᱥᱳᱨᱦᱮᱸᱰ(᱑᱙᱙᱐),ᱥᱞᱤᱯᱤ ᱦᱳᱞᱳ(᱑᱙᱙᱙),ᱯᱤᱨᱮᱴᱥ ᱚᱯᱷ ᱫᱚ ᱠᱟᱨᱤᱵᱤᱭᱟᱱ(᱒᱐᱐᱓_ᱠᱷᱚᱱ ᱱᱤᱛ ᱦᱟ.ᱵᱤᱡ),ᱪᱟᱨᱞᱤ ᱮᱱᱰ ᱫᱚ ᱪᱚᱠᱳᱞᱮᱴ ᱯᱷᱮᱠᱴᱨᱤ(᱒᱐᱐᱕),ᱮᱞᱟᱭᱤᱥ ᱤᱱ ᱩᱸᱱᱰᱮᱨᱞᱮᱱᱰ(᱒᱐᱑᱐),
ᱫᱚ ᱠᱨᱟᱭᱤᱢ ᱚᱯᱷ ᱜᱨᱤᱱᱰᱮᱞᱣᱟᱞᱰ(᱒᱐᱑᱘) ᱱᱚᱣᱟ ᱠᱚ ᱯᱷᱤᱞᱤᱢ ᱟᱵᱚ ᱠᱚ ᱛᱟᱞᱟ ᱨᱮ ᱥᱚᱫᱚᱨ ᱞᱮᱟᱭ ᱾ ᱟᱱᱤᱢᱮᱴᱮᱰ ᱯᱷᱤᱞᱤᱢ ᱨᱮᱸᱜᱳ(᱒᱐᱑᱑) ᱨᱮ ᱟᱡᱟᱜ ᱨᱚᱲ-ᱟᱲᱟᱝ ᱮᱢ ᱞᱮᱟᱭ ᱾ ᱱᱩᱭ ᱫᱚ ᱟ.ᱰᱤ ᱢᱭᱩᱡᱤᱥᱤᱭᱟᱱ ᱠᱚ ᱥᱟᱝ ᱦᱚᱸᱭ ᱠᱟ.ᱢᱤ ᱟᱠᱟᱫᱟ ᱾

ᱜᱚᱴᱟ ᱯᱨᱤᱛᱷᱤᱵᱤ ᱞᱮᱠᱟᱛᱮ ᱰᱮᱯ ᱫᱚ third highest-grossing ᱠᱚᱲᱟᱠᱟᱨ ᱠᱟᱱᱟᱭ ᱾ ᱟᱡᱚᱜ ᱯᱷᱤᱞᱤᱢ ᱞᱮᱠᱟᱛᱮ,ᱭᱩᱱᱟᱭᱴᱮᱰ ᱥᱴᱮᱴᱥ ᱵᱚᱠᱥ ᱚᱯᱷᱤᱥ ᱨᱮ US$3.7 billion ᱦᱟ.ᱵᱤᱡ ᱫᱟᱢᱚᱜ ᱟᱭ ᱾ ᱜᱚᱴᱟ ᱫᱤᱥᱚᱢ ᱞᱮᱠᱟᱛᱮ ᱫᱚ US$10 billion ᱜᱟᱱ ᱦᱟ.ᱵᱤᱡ ᱫᱟᱢᱚᱜ ᱟᱭ ᱾ ᱒᱐᱑᱒ ᱨᱮ ᱯᱨᱤᱛᱷᱤᱵᱤ ᱨᱤᱱᱤᱡ ᱡᱷᱚᱛᱚᱠᱷᱚᱱ ᱡᱟ.ᱥᱛᱤ ᱠᱟ.ᱣᱰᱤ ᱦᱟᱛᱟᱣ ᱠᱚᱲᱟᱠᱟᱨ ᱨᱮ ᱥᱟ.ᱢᱤᱞ ᱮᱱᱟ ᱾ ᱱᱩᱭ ᱟᱜ ᱡᱷᱚᱛᱚ ᱠᱷᱚᱱ ᱥᱩᱯᱚᱨ ᱦᱤᱴ ᱯᱷᱤᱞᱤᱢ ᱥᱤᱨᱤᱡ ᱫᱚ ᱦᱩᱭᱩᱜ ᱠᱟᱱᱟ ᱯᱤᱨᱮᱴᱥ ᱚᱯᱷ ᱠᱟᱨᱤᱵᱤᱭᱟᱱ (the Pirates of the Caribbean) ᱾ ᱱᱚᱣᱟ ᱯᱷᱤᱞᱤᱢ ᱫᱚ US$4.5 billion ᱫᱟᱢ ᱞᱮᱱᱟ ᱾ ᱯᱷᱳᱞᱤᱢ ᱫᱚ ᱠᱨᱟᱭᱤᱢ ᱚᱯᱷ ᱜᱨᱤᱱᱰᱮᱞᱣᱟᱞᱰ ᱨᱮ US$1.3 billion, ᱮᱞᱟᱭᱤᱥ ᱩᱱᱰᱚᱨᱞᱟᱸᱰ ᱨᱮ US$1 billion, ᱪᱟᱨᱞᱤ ᱮᱸᱰ ᱫᱟ ᱪᱚᱠᱳᱞᱮᱴ ᱯᱷᱮᱠᱴᱨᱤ  ᱨᱮ US$474 million, ᱫᱚ ᱴᱩᱨᱤᱥᱴ ᱨᱮ US$278 million ᱞᱮᱠᱟ ᱠᱚ ᱫᱟᱢ ᱞᱮᱱᱟ ᱾

== ᱡᱤᱭᱚᱱ ᱠᱟ.ᱦᱱᱤ ==
''' ᱡᱚᱱᱤ ᱰᱮᱯ ''' ᱫᱚ ᱣᱮᱱᱥᱵᱳᱨᱳ,ᱠᱮᱱᱴᱳᱠᱤ ᱨᱮ ᱡᱟᱱᱟᱢ ᱞᱮᱱᱟᱭ ᱾ ᱟᱠᱚ ᱯᱩᱱ ᱵᱚᱭᱦᱟ ᱵᱷᱤᱛᱤᱨ ᱨᱮ ᱡᱷᱚᱛᱟ ᱠᱷᱚᱱ ᱢᱟᱨᱟᱝ-ᱮ ᱛᱟᱦᱮᱸ ᱠᱟᱱᱟᱭ ᱾ ᱟᱡ ᱵᱟᱵᱟ ᱫᱚ ᱡᱚᱱ ᱠᱨᱤᱥᱴᱳᱯᱷᱚᱨ ᱰᱮᱯ ᱟᱨ ᱟᱡ ᱟᱭᱳ ᱫᱚ ᱵᱮᱴᱤ ᱥᱩᱭᱤ ᱯᱟᱞᱢᱚᱨ ᱛᱟᱦᱮᱸ ᱠᱟᱱᱟᱭ ᱾ ᱰᱮᱯ ᱫᱚ ᱜᱤᱫᱨᱟ. ᱠᱷᱚᱱ ᱜᱮ ᱜᱚᱴᱟᱭ ᱫᱟᱬᱟᱱᱟ ᱾ ᱑᱙᱗᱐ ᱨᱮ ᱢᱤᱨᱟᱢᱟᱨ,ᱯᱷᱞᱳᱨᱤᱰᱟ ᱨᱮ ᱵᱟᱥᱟ ᱥᱟ.ᱨᱤᱭᱮᱱᱟ ᱾ ᱑᱙᱗᱘ ᱨᱮ ᱰᱮᱯ ᱡᱚᱠᱷᱚᱱ ᱑᱕ ᱥᱟᱞ-ᱮ ᱛᱟᱸᱦᱮᱸ ᱠᱟᱱᱟ ᱟᱡ ᱵᱟᱵᱟ ᱛᱤᱠᱤᱱ ᱵᱟᱯᱟᱜ ᱮᱱᱟ ᱾ ᱚᱱᱟ ᱛᱟᱭᱚᱢ ᱰᱮᱯ ᱟᱡ ᱟᱭᱳ ᱫᱚ ᱨᱳᱵᱮᱨᱴ ᱯᱟᱞᱢᱚᱨ ᱴᱷᱮᱱ ᱫᱩᱦᱲᱟ. ᱡᱟᱣᱟᱸᱭ ᱞᱮᱱᱟᱭ ᱾ ᱰᱮᱯ ᱫᱚ ᱨᱳᱵᱮᱨᱴ ᱯᱟᱞᱢᱚᱨ ᱟᱜ ᱛᱟᱲᱟᱢ ᱰᱟᱦᱟᱨ ᱟ.ᱰᱤ ᱜᱮ ᱠᱩᱥᱤ ᱟᱜ ᱛᱟᱦᱮᱸᱱ ᱾ ᱰᱮᱯ ᱡᱚᱠᱷᱟᱱ ᱑᱒ ᱥᱟᱞ-ᱮ ᱛᱟᱦᱮᱸᱠᱥᱱᱟ,ᱟᱡ ᱟᱭᱳ ᱫᱚ ᱢᱤᱴᱟᱝ ᱜᱤᱴᱟᱨ-ᱮ ᱮᱢᱟᱫᱮ ᱛᱟᱦᱮᱸᱱ ᱾ ᱟᱡ ᱵᱟᱵᱟ ᱛᱤᱠᱤᱱ ᱵᱟᱯᱟᱜ ᱨᱮᱱᱟᱝ ᱢᱤᱫ ᱥᱮᱨᱢᱟ ᱛᱟᱭᱚᱢ ᱰᱮᱯ ᱢᱭᱩᱡᱤᱥᱤᱭᱟᱱ ᱵᱮᱱᱟᱜ ᱞᱟ.ᱜᱤᱱ ᱢᱤᱨᱟᱢᱟᱨ ᱦᱟᱭ ᱥᱠᱩᱞ ᱵᱟ.ᱜᱤ ᱠᱮᱟᱭ ᱾ ᱚᱱᱟ ᱠᱷᱚᱱ ᱒ ᱦᱚᱯᱛᱟ ᱛᱟᱭᱟᱢ ᱫᱩᱦᱲᱟ. ᱚᱱᱟ ᱦᱟᱭ ᱥᱠᱩᱞ ᱜᱮ ᱚᱞᱚᱜ ᱞᱟ.ᱜᱤᱱ ᱥᱮᱱ ᱮᱱᱟᱭ ᱾ ᱢᱮᱱᱠᱷᱟᱱ ᱥᱠᱩᱞ ᱯᱨᱤᱱᱥᱯᱟᱞ ᱫᱚ ᱢᱟᱱᱟ ᱠᱮᱫᱮᱭᱟ ᱾ ᱢᱮᱛᱟᱫᱮᱭᱟ ᱟᱢ ᱫᱚ ᱟᱞᱚᱢ ᱚᱞᱚᱜ-ᱟ ᱾ ᱢᱭᱩᱡᱤᱥᱳᱭᱟᱱ ᱵᱮᱱᱟᱜ ᱢᱮ ᱾ ᱚᱱᱟ ᱛᱟᱭᱚᱢ ᱞᱳᱠᱟᱞ ᱵᱮᱸᱰ(local band) ᱠᱚᱨᱮ ᱠᱟ.ᱢᱤ ᱞᱮᱟᱭ ᱾ ᱒᱐ ᱰᱤᱥᱮᱢᱵᱚᱨ ᱑᱙᱘᱓ ᱨᱮ ᱰᱮᱯ ᱫᱚ ᱞᱳᱨᱤ ᱟᱱᱤ ᱟᱱᱤᱥᱚᱱ-ᱮ ᱵᱟᱯᱞᱟᱭᱮᱱᱟ ᱾ ᱵᱟᱯᱞᱟ ᱛᱟᱭᱚᱢ ᱰᱮᱯ ᱫᱚ ᱱᱤᱠᱳᱞᱟᱥ ᱠᱮᱡ ᱥᱟᱝ ᱧᱟᱯᱟᱢ ᱮᱱᱟ,ᱡᱟᱦᱟᱸᱭ ᱫᱚ ᱯᱷᱤᱞᱤᱢ ᱨᱮ ᱠᱟ.ᱢᱤ ᱞᱟ.ᱜᱤᱱ ᱢᱮᱛᱟᱫᱮᱭᱟ ᱾ ᱚᱱᱟ ᱛᱟᱭᱚᱢ ᱠᱷᱚᱱ ᱱᱩᱭ ᱫᱚ ᱯᱷᱤᱞᱤᱢ ᱡᱤᱭᱚᱱ-ᱮ ᱮᱛᱚᱦᱚᱵ ᱠᱮᱟ ᱾ ᱑᱙᱘᱕ ᱨᱮ ᱰᱮᱯ ᱫᱚ ᱡᱩᱨᱤ ᱛᱟᱭ ᱠᱷᱚᱱ ᱦᱟᱸᱭ ᱵᱟᱯᱟᱜ ᱥᱟ.ᱨᱤᱭᱮᱱᱟ ᱾

== ᱵᱟ.ᱲᱛᱤ ᱥᱟ.ᱜᱟ.ᱭ ==
• https://www.imdb.com/name/nm0000136/
• https://www.rottentomatoes.com/celebrity/johnny_depp
• http://www.people.com/people/johnny_depp
• https://charlierose.com/videos/3238
• https://www.theguardian.com/film/johnnydepp
• http://topics.nytimes.com/top/reference/timestopics/people/d/johnny_depp/index.html
• https://worldcat.org/identities/lccn-n92-21949
