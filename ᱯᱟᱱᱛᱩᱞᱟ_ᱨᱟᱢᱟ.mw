'''ᱯᱟᱱᱛᱩᱞᱟ ᱨᱟᱢᱟ''' ᱫᱚ ᱢᱤᱫ ᱴᱮᱱ ᱥᱮᱨᱮᱧ ᱵᱟᱰᱚᱦᱤ ᱟᱨ ᱡᱚᱱᱛᱨᱚ ᱜᱟᱭᱱᱟᱦᱤᱭᱟᱹ ᱠᱟᱱᱟᱭ, ᱚᱠᱚᱭ ᱫᱚ ᱠᱟᱱᱱᱟᱲᱟ ᱥᱮᱨᱮᱧ ᱨᱮᱢ ᱜᱟᱹᱠᱷᱩᱲᱤᱭᱟᱹ ᱠᱟᱱᱮ| ᱩᱱᱤ ᱫᱚ ᱠᱟᱱᱱᱟᱲᱟ ᱨᱟᱦᱟ ᱥᱮᱨᱮᱧ ᱟᱨ ᱨᱩ-ᱚᱨᱚᱝ ᱵᱟᱡᱟᱱ (ᱵᱮᱦᱮᱞᱟ ᱟᱨ ᱵᱷᱟᱭᱚᱞᱤᱱ) ᱵᱟᱱᱟᱨ ᱯᱟᱦᱴᱟ ᱨᱮ ᱜᱮ ᱟᱹᱰᱤ ᱯᱟᱹᱨᱩᱠᱷᱤᱭᱟᱹ ᱜᱟᱭᱱᱟᱦᱤᱭᱟᱹ ᱠᱟᱱᱟᱭ| ᱩᱱᱤ ᱫᱚ '''ᱥᱮᱪᱮᱫ''' ᱟᱨ '''ᱦᱩᱱᱟᱹᱨ''' ᱯᱟᱦᱴᱟ ᱨᱮ ᱦᱚᱸ ᱟᱡ ᱞᱟᱹᱜᱤᱫ ᱢᱤᱫᱴᱮᱱ ᱴᱷᱟᱺᱭᱮ ᱦᱟᱢᱮᱴ ᱡᱚᱝ ᱟᱠᱟᱣᱱᱟ| ᱩᱱᱤ ᱫᱚ ᱢᱤᱫ ᱴᱮᱱ ᱦᱟᱦᱟᱲᱟ ᱥᱮᱨᱮᱧ ᱫᱟᱲᱮᱭᱟᱜ ᱜᱤᱫᱽᱨᱟᱹ, ᱯᱟᱱᱛᱩᱞᱟ, ᱤᱨᱟᱹᱞ ᱥᱮᱨᱢᱟ ᱩᱢᱮᱨ ᱨᱮ ᱯᱩᱨᱟᱹᱣ ᱥᱮᱨᱮᱧ ᱟᱠᱷᱲᱟᱭ ᱮᱛᱚᱦᱚᱵ ᱞᱮᱫᱟ| ᱰᱨᱹ ᱯᱟᱱᱛᱩᱞᱟ ᱨᱟᱢᱟ ᱫᱚ ᱢᱤᱫ ᱴᱮᱱ ᱥᱚᱨᱮᱥ ᱟᱨ ᱜᱟᱹᱠᱷᱩᱲ ᱥᱮᱨᱮᱧ ᱜᱟᱭᱱᱟᱦᱤᱭᱟᱹ ᱠᱟᱱᱟᱭ<ref>{{ওয়েব উদ্ধৃতি |শিরোনাম=Stringing together a career |ইউআরএল=https://www.thehindu.com/features/friday-review/music/interview-with-pantula-rama/article7481904.ece |সংগ্রহের-তারিখ=২৪ মার্চ ২০২০}}</ref>|  

ᱩᱱᱤ ᱫᱚ '''ᱜᱚᱞᱰᱮᱱ ᱵᱷᱚᱭᱮᱥ''' ᱞᱮᱠᱟ ᱛᱮ ᱡᱮᱜᱮᱫ ᱡᱟᱠᱟᱛ ᱥᱟᱨᱦᱟᱣᱱᱟ ᱦᱚᱸᱭ ᱧᱟᱢ ᱟᱠᱟᱫᱟ| ᱩᱱᱤᱭᱟᱜ ᱨᱟᱦᱟ ᱤᱨᱟᱹᱞᱟᱜ-ᱮ ᱯᱟᱨᱚᱢ ᱫᱟᱲᱮᱭᱟᱜ-ᱟ, ᱟᱨ ᱞᱟᱛᱟᱨ ᱤᱨᱟᱹᱞᱟᱜ ᱨᱮ ᱫᱚ ᱢᱤᱫ ᱴᱮᱱ ᱢᱚᱱᱛᱨᱚ-ᱜᱟᱹᱦᱤ ᱚᱨᱥᱚᱝᱮ ᱚᱨ ᱟᱹᱜᱩᱭᱟ| ᱯᱟᱱᱛᱩᱞᱟ ᱨᱟᱢᱟ ᱫᱚ '''ᱟᱱᱫᱽᱨᱟ ᱯᱨᱚᱫᱮᱥ ᱱᱟᱭᱤᱴᱮᱝᱜᱮᱞ''' ᱟᱨ '''ᱢᱮᱞᱚᱰᱤ ᱠᱚᱭᱤᱱ''' ᱢᱮᱱᱛᱮ ᱠᱚ ᱚᱡᱚᱜ ᱱ=ᱵᱟᱦᱟᱞ ᱟᱠᱫᱮᱭᱟ|ᱫᱦᱟᱹᱨᱛᱤ ᱨᱮᱭᱟᱜ ᱢᱟᱨᱟᱝ ᱢᱟᱨᱟᱝ ᱟᱠᱷᱲᱟ ᱠᱚ ᱨᱮ ᱟᱡᱟᱜ ᱜᱟᱹᱠᱷᱩᱲᱛᱮᱫ-ᱮ ᱩᱫᱩᱜ ᱥᱚᱫᱚᱨ ᱟᱠᱟᱫ ᱛᱮ, ᱡᱮᱜᱮᱫ ᱡᱟᱠᱟᱛ ᱨᱮ ᱩᱱᱤᱭᱟᱜ ᱢᱤᱫᱴᱮᱱ ᱯᱷᱮᱱ ᱠᱞᱟᱵᱽ ᱛᱮᱭᱟᱨ ᱟᱠᱟᱱᱟ, ᱚᱠᱚᱭ ᱫᱚ ᱩᱱᱤᱭᱟᱜ ᱥᱮᱨᱮᱧ ᱨᱮᱭᱟᱜ ᱡᱟᱹᱫᱩ ᱟᱨ ᱥᱚᱨᱮᱥᱛᱮᱫ ᱠᱚ ᱥᱟᱨᱦᱟᱣᱮᱫ ᱠᱟᱱ ᱛᱟᱭ<ref>{{ওয়েব উদ্ধৃতি |শিরোনাম=PANTULA RAMA |ইউআরএল=https://www.pantularama.com/bio |সংগ্রহের-তারিখ=২৪ মার্চ ২০২০}}</ref>| 
==ᱠᱟᱹᱢᱤ ᱠᱟᱹᱱᱤ==
ᱰᱨᱹ ᱨᱟᱢᱟ ᱫᱚ ᱟᱡ ᱵᱟᱵᱟ ᱥᱨᱤ ᱯᱟᱱᱛᱩᱞᱟ ᱜᱚᱯᱟᱞ ᱨᱟᱣ ᱴᱷᱮᱱ ᱠᱷᱚᱱ ᱥᱮᱨᱮᱧ ᱨᱮᱭᱟᱜ ᱯᱟᱹᱦᱤᱞ ᱥᱮᱪᱮᱫ ᱫᱚᱭ ᱦᱟᱛᱟᱣ ᱞᱮᱫᱟ| ᱩᱱᱤᱭᱟᱜ ᱥᱮᱨᱮᱧ ᱨᱮᱭᱟᱜ ᱜᱟᱹᱠᱷᱩᱲ ᱛᱮᱫ ᱫᱚ '''ᱥᱟᱝᱜᱤᱛ ᱠᱟᱞᱟ ᱥᱟᱜᱟᱨ''' ᱥᱨᱤ ᱤᱵᱷᱟᱛᱩᱨᱤ ᱵᱤᱡᱚᱭᱮᱥᱥᱚᱨ ᱨᱟᱣ ᱴᱷᱮᱱ ᱯᱷᱩᱴᱮᱞ ᱨᱟᱠᱟᱵ ᱟᱠᱟᱱᱟ| ᱢᱤᱫᱴᱮᱱ ᱯᱟᱥᱟᱱᱟᱣ ᱟᱠᱟᱱᱟ ᱥᱮᱨᱮᱧ ᱢᱩᱨᱟᱹᱭ ᱟᱨ ᱢᱤᱫᱴᱮᱱ ᱟᱹᱰᱤ ᱵᱟᱝ ᱦᱩᱫᱤᱥ ᱛᱤᱭᱚᱜ ᱞᱮᱠᱟᱱ ᱜᱩᱱᱟᱹᱱ ᱦᱚᱨᱟ ᱨᱮᱭᱟᱜ ᱜᱚᱲᱚ ᱛᱮ, ᱩᱱᱤ ᱫᱚ ᱢᱟᱨᱮ ᱟᱨ ᱱᱟᱣᱟ ᱥᱮᱨᱮᱧ ᱜᱟᱵᱟᱱ ᱠᱟᱹᱢᱤ ᱨᱮ ᱜᱟᱹᱠᱷᱩᱲ ᱜᱮᱭᱟᱭ| ᱢᱟᱨᱥᱟᱞ ᱜᱟᱭᱱᱟᱦᱟ ᱨᱮᱭᱟᱜ ᱜᱩᱱ, ᱩᱱᱤᱭᱟᱜ ᱮᱴᱟᱜ ᱯᱷᱩᱨᱜᱟᱹ ᱥᱮᱨᱮᱧ ᱜᱩᱱ, ᱜᱟᱵᱟᱱ ᱨᱮ ᱯᱩᱥᱴᱟᱹᱣ, ᱢᱤᱫᱴᱮᱱ ᱡᱟᱣᱜᱮ ᱡᱮᱴᱮᱡ ᱦᱚᱨᱟ ᱟᱨ ᱠᱟᱱᱱᱟᱲᱟ ᱥᱮᱨᱮᱧ ᱨᱮᱭᱟᱜ ᱵᱷᱤᱱᱟᱹ ᱵᱷᱤᱱᱟᱹ ᱜᱩᱱ ᱠᱚ ᱢᱤᱫᱴᱮᱱ ᱱᱤᱨᱚᱞᱟ ᱦᱚᱨᱟ, ᱜᱚᱴᱟ ᱫᱷᱟᱹᱨᱛᱤ ᱨᱮᱱ ᱟᱧᱡᱚᱢᱤᱭᱟᱹ ᱠᱚᱭ ᱢᱚᱦᱱᱤ ᱚᱪᱚᱣ ᱟᱠᱟᱫ ᱠᱚᱣᱟ| ᱩᱱᱤ ᱫᱚ ᱨᱟᱜᱟᱢ, ᱛᱟᱱᱟᱢ, ᱯᱟᱞᱞᱟᱵᱤ (ᱠᱟᱱᱱᱲᱟ ᱥᱮᱨᱮᱧ ᱨᱮᱭᱟᱜ ᱥᱚᱨᱚᱥ ᱜᱟᱵᱟᱱ) ᱟᱨ ᱮᱴᱟᱜ ᱜᱟᱱᱟᱱ ᱠᱚ ᱥᱤᱨᱡᱟᱹᱣ ᱧᱩᱛᱩᱢ ᱛᱮᱭᱮ ᱱᱟᱢᱰᱟᱠ ᱜᱮᱭᱟ| ᱩᱱᱤ ᱫᱚ ᱟᱞᱜᱟ ᱵᱩᱫᱷᱤ ᱛᱮ ᱟᱨ ᱵᱷᱟᱜᱮ ᱥᱚᱥᱛᱚᱨ ᱢᱮᱥᱟ ᱠᱟᱛᱮ ᱟᱧᱡᱚᱢᱤᱟᱹ ᱠᱚᱭ ᱟᱧᱡᱚᱢ ᱵᱷᱟᱲᱚ ᱚᱪᱚ ᱠᱚᱣᱟ|  ᱯᱟᱱᱛᱩᱞᱟ ᱨᱟᱢᱟ ᱫᱚ ᱟᱱᱫᱽᱨᱟ ᱯᱨᱚᱫᱮᱥ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱠᱟᱱᱱᱟᱲᱟ ᱥᱮᱨᱮᱧ ᱨᱮ ᱰᱚᱠᱴᱚᱨᱮᱴ ᱰᱤᱜᱽᱨᱤ ᱦᱟᱢᱮᱴ ᱟᱠᱟᱫᱟ| ᱩᱱᱤ ᱫᱚ ᱢᱤᱫᱴᱮᱱ ᱥᱮᱪᱮᱫ ᱜᱟᱹᱠᱷᱩᱲᱤᱭᱟᱹ ᱦᱚᱸ ᱠᱟᱱᱟᱭ| ᱩᱱᱤ ᱫᱚ '''ᱥᱮᱯᱤᱝ ᱚᱯᱷ ᱮᱹᱱ ᱠᱟᱨᱱᱟᱴᱤᱠ ᱢᱤᱣᱡᱤᱥᱤᱭᱟᱱ ᱛᱷᱨᱚᱣ ᱥᱟᱫᱷᱱᱟ''' ᱧᱩᱛᱩᱢᱟᱱ ᱢᱤᱫᱴᱮᱱ ᱥᱮᱨᱮᱧᱮ ᱚᱞ ᱟᱠᱟᱫᱟ| ᱩᱱᱤ ᱫᱚ ᱛᱟᱭᱚᱢ ᱫᱟᱨᱟᱢ ᱥᱮᱨᱮᱧ ᱜᱟᱭᱱᱟᱦᱟ ᱠᱚ ᱞᱟᱹᱜᱤᱫ ᱩᱫᱜᱟᱹᱣᱱᱟ ᱞᱮᱠᱟᱱᱤᱡ ᱠᱟᱱᱟᱭ<ref>{{ওয়েব উদ্ধৃতি |শিরোনাম=Stringing together a career |ইউআরএল=https://www.thehindu.com/features/friday-review/music/interview-with-pantula-rama/article7481904.ece |সংগ্রহের-তারিখ=২৪ মার্চ ২০২০}}</ref>
|

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
[[ᱛᱷᱚᱠ:ᱥᱮᱨᱮᱧ ᱵᱟᱰᱚᱦᱤ]]
[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱥᱟᱣᱛᱷ ᱮᱥᱤᱭᱟ ᱒᱐᱒᱐]]
