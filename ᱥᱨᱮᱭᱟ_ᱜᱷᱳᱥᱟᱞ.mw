
       ᱥᱨᱮᱭᱟ ᱜᱷᱳᱥᱟᱞ ᱫᱚ ᱥᱤᱧᱚᱛᱤᱭᱟ. ᱢᱤᱫ ᱧᱩᱛᱩᱢᱟᱱ ᱥᱮᱨᱮᱧ ᱵᱟᱰᱳᱦᱤ ᱠᱟᱱᱟᱭ᱾ ᱩᱱᱤ ᱫᱚ ᱵᱚᱞᱤᱩᱰ ᱨᱮᱱᱟᱜ ᱟ.ᱰᱤ ᱜᱟᱱ ᱥᱤᱱᱮᱢᱟ ᱨᱮᱭ ᱥᱮᱨᱮᱧ ᱟᱠᱟᱫᱟ᱾ ᱦᱤᱱᱫᱤ ᱵᱮᱜᱚᱨ ᱦᱚᱸ ᱵᱟᱝᱞᱟ, ᱱᱮᱯᱟᱞᱤ, ᱛᱟᱢᱤᱞ, ᱵᱷᱳᱡᱯᱩᱨᱤ, ᱛᱮᱞᱮᱜᱩ, ᱳᱰᱤᱭᱟ, ᱢᱟᱞᱚᱭᱟᱞᱚᱢ, ᱠᱚᱱ-ᱱᱚᱲ, ᱢᱟᱨᱟᱴᱷᱤ, ᱯᱟᱧᱡᱟᱵᱤ ᱟᱨ ᱚᱥᱚᱢᱤᱭᱟ. ᱯᱟ.ᱨᱥᱤ ᱛᱮᱭ ᱥᱮᱨᱮᱧ ᱟᱠᱟᱫᱟᱭ᱾  
        
  
=== ᱟᱲᱜᱟᱛ ᱡᱤᱭᱚᱱ ===
        ᱥᱨᱮᱭᱟ ᱜᱷᱳᱥᱟᱞ ᱫᱚ ᱑᱙᱘᱓ ᱥᱟᱞᱮ ᱨᱮᱱᱟᱜ ᱑᱒ ᱢᱟᱨᱪ ᱯᱚᱪᱷᱤᱢᱵᱟᱝᱞᱟ ᱨᱮ ᱢᱩᱨᱥᱤᱫᱟᱵᱟᱫ ᱦᱚᱱᱚᱛ ᱨᱮᱱᱟᱜ ᱵᱚᱦᱚᱨᱚᱢᱯᱩᱨ ᱨᱮ ᱢᱤᱫ ᱵᱟᱸᱜᱟᱞᱤ ᱜᱷᱟᱨᱚᱸᱡᱽᱨᱮᱭ ᱡᱟᱱᱟᱢ ᱞᱟᱱᱟ᱾ ᱨᱟᱡᱚᱥᱛᱷᱟᱱ ᱨᱮᱱᱟᱜ ᱠᱳᱴᱟ ᱦᱚᱱᱚᱛ ᱨᱮ ᱢᱮᱱᱟᱜ ᱦᱩᱰᱤᱧ ᱵᱟᱡᱟᱨ ᱨᱟᱣᱟᱛᱵᱷᱟᱛᱟ ᱨᱮᱭ ᱢᱟᱨᱟᱝ ᱟᱠᱟᱱᱟ᱾ ᱩᱱᱤ ᱨᱮᱱ ᱦᱟᱯᱲᱟᱢ ᱠᱚ ᱫᱚ ᱵᱟᱝᱞᱟᱫᱮᱥ ᱨᱮ ᱵᱤᱠᱨᱚᱢᱯᱩᱨ ᱨᱮᱱᱟᱜ ᱦᱟᱥᱟᱲᱟ ᱟᱛᱳ ᱨᱮᱱ ᱠᱚ ᱛᱟᱦᱮᱸ ᱠᱟᱱᱟ᱾ ᱟᱡ ᱵᱟᱵᱟ  ᱵᱤᱥ-ᱥᱚᱡᱤᱛ ᱜᱷᱳᱥᱟᱞ ᱫᱚ ᱯᱟᱨᱚᱢᱟᱱᱚᱵᱤᱠ ᱵᱤᱫ-ᱫᱩᱛ ᱠᱚᱨᱯᱳᱨᱮᱥᱚᱱ ᱨᱮᱭ ᱠᱟ.ᱢᱤᱭᱟ. ᱟᱨ ᱟᱡ ᱟᱭᱳ ᱫᱚ ᱥᱟᱶᱦᱮᱫ ᱨᱮᱭ ᱜᱨᱮᱡᱩᱭᱮᱴ ᱟᱠᱟᱫᱟᱭ᱾ ᱟᱡ ᱵᱚᱠᱚᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱥᱳᱣᱢᱳᱫᱤᱯ ᱜᱷᱳᱥᱟᱞ᱾ ᱯᱳᱱ ᱥᱮᱨᱢᱟ ᱩᱢᱮᱨ ᱠᱷᱚᱱ ᱜᱮ ᱟᱡ ᱟᱭᱳ ᱴᱷᱮᱱ ᱥᱮᱨᱮᱧ ᱮ ᱥᱮᱲᱟᱭᱮᱫ ᱛᱟᱦᱮᱸ ᱠᱟᱱᱟ᱾ 
        ᱨᱟᱣᱟᱛᱵᱷᱟᱛᱟ ᱨᱮᱱᱟᱜ ᱯᱟᱨᱚᱢᱟᱱᱚᱵᱤᱠ ᱫᱟᱲᱮ. ᱠᱮᱱᱫᱨᱚ ᱨᱮᱱᱟᱜ ᱤᱥᱠᱩᱞ ᱨᱮᱜᱮ ᱤᱨᱟ.ᱞ ᱪᱟᱱᱟᱪ ᱦᱟ.ᱵᱤᱡ ᱮ ᱯᱟᱲᱦᱟᱣ ᱟᱠᱟᱱᱟ᱾ ᱑᱙᱙᱗ ᱥᱟᱞᱮ ᱨᱮ ᱟᱡ ᱵᱟᱵᱟ ᱡᱚᱠᱷᱚᱱ ᱵᱷᱟᱵᱷᱟ ᱯᱟᱨᱚᱢᱟᱱᱚᱵᱤᱠ ᱠᱮᱱᱫᱨᱚ ᱨᱮᱭ ᱩᱪᱟ.ᱲ ᱮᱱᱟ ᱩᱱ ᱫᱚ ᱟᱠᱚ ᱜᱷᱟᱨᱚᱸᱡᱽ ᱨᱮᱱ ᱥᱟᱱᱟᱢ ᱠᱚᱜᱮ ᱢᱩᱢᱵᱟᱭ ᱠᱚ ᱦᱮᱡ ᱮᱱᱟ ᱟᱨ ᱚᱸᱰᱮ ᱜᱮ ᱟᱱᱩᱥᱚᱠᱛᱤᱱᱚᱜᱚᱨ ᱨᱮᱱᱟᱜ ᱯᱟᱨᱚᱢᱟᱱᱚᱵᱤᱠ ᱫᱟᱲᱮ ᱠᱮᱱᱫᱨᱚ ᱤᱥᱠᱩᱞ ᱨᱮ ᱯᱟᱲᱦᱟᱜ ᱮ ᱮᱦᱚᱵ ᱠᱮᱫᱟ᱾ ᱩᱱᱤ ᱫᱚ ᱵᱤᱜᱽᱭᱟᱱ ᱥᱮᱲᱟ ᱞᱟ.ᱜᱤᱫ ᱛᱮ ᱯᱟᱨᱚᱢᱟᱱᱚᱵᱤᱠ ᱫᱟᱲᱮ ᱡᱩᱱᱤᱭᱚᱨ ᱠᱚᱞᱮᱡ ᱨᱮᱭ ᱥᱮᱞᱮᱫ ᱞᱮᱱᱟ᱾ ᱱᱚᱣᱟ ᱠᱷᱚᱱ ᱥᱟᱦᱟ ᱦᱮᱡ ᱠᱟᱛᱮᱫ ᱢᱩᱢᱵᱟᱭ ᱨᱮᱱᱟᱜ '''''ᱮ.ᱥ ᱟᱭ ᱤ ᱮ.ᱥ ᱠᱚᱞᱮᱡ ᱚᱯᱷ ᱟᱨᱴᱥ, ᱥᱟᱭᱮᱱᱥ ᱮᱱᱰ ᱠᱳᱢᱟᱨᱥ''''' ᱨᱮᱭ ᱥᱮᱞᱮᱫ ᱞᱮᱱᱟ᱾ ᱟᱨ ᱤᱝᱨᱮᱡᱤ ᱥᱟᱛᱟᱢ ᱮ ᱯᱟᱲᱦᱟᱣ ᱟᱠᱟᱱᱟ᱾ ᱒᱐᱐᱐ ᱥᱟᱞᱮ ᱜᱮᱞ ᱛᱩᱨᱩᱭ ᱩᱢᱮᱨ ᱨᱮ ᱡᱤᱴᱤᱵᱷᱤ ᱨᱮᱱᱟᱜ ᱥᱟ ᱨᱮ ᱜᱟ ᱢᱟ ᱯᱟ ᱦᱩᱰᱤᱧ ᱠᱚᱣᱟᱜ ᱥᱮᱨᱮᱧ ᱦᱮᱯᱨᱟᱣ ᱨᱮ ᱡᱤᱛᱠᱟ.ᱨ ᱞᱮᱱᱟᱭ᱾ ᱱᱚᱣᱟ ᱦᱮᱯᱨᱟᱣᱨᱮ ᱜᱮ ᱵᱤᱪᱟ.ᱨᱚᱠ ᱠᱚᱞᱭᱟᱱᱡᱤ ᱵᱤᱨᱡᱤ ᱥᱟᱦᱚ ᱟᱜ ᱢᱮᱫ ᱨᱮᱭ ᱯᱟᱲᱟᱣ ᱞᱮᱱᱟ᱾ ᱚᱱᱟ ᱛᱟᱭᱚᱢ ᱜᱮ ᱥᱨᱮᱭᱟ ᱫᱚ ᱠᱟᱞᱭᱟᱱᱡᱤ ᱴᱷᱮᱱ ᱥᱮᱨᱮᱧ ᱮ ᱪᱟᱨᱪᱟ ᱠᱮᱫᱟ᱾
