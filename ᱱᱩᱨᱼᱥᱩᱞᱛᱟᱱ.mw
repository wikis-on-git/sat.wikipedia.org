'''ᱱᱩᱨᱼᱥᱩᱞᱛᱟᱱ''' ([[ᱠᱟᱡᱟᱠᱷ ᱯᱟᱹᱨᱥᱤ|ᱠᱟᱡᱟᱠᱷ]]: Нұр-Сұлтан) ᱫᱚ [[ᱠᱟᱡᱟᱠᱥᱛᱟᱱ]] ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱥᱚᱦᱚᱨ ᱠᱟᱱᱟ ᱾ ᱑᱙᱙᱘ ᱠᱷᱚᱱ ᱒᱐᱑᱙ ᱦᱟᱹᱵᱤᱫ ᱱᱚᱶᱟ ᱫᱚ '''ᱟᱥᱛᱟᱱᱟ''' ([[ᱥᱤᱨᱤᱞᱤᱠ ᱦᱚᱨᱚᱯ|ᱥᱤᱨᱤᱞᱤᱠ]]: Астана) ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱ ᱛᱟᱦᱮᱱᱟ ᱟᱨ ᱚᱱᱟ ᱞᱟᱦᱟ ᱨᱮ ᱫᱚ '''ᱟᱠᱢᱳᱞᱟ''' ᱧᱩᱛᱩᱢ ᱛᱮ ᱾ ᱱᱚᱶᱟ ᱥᱚᱦᱚᱨ ᱫᱚ ᱒᱐᱑᱙ ᱥᱮᱨᱢᱟ ᱨᱮᱱᱟᱜ ᱢᱟᱨᱪ ᱪᱟᱸᱫᱚ ᱨᱮ ᱠᱟᱡᱟᱠᱷ ᱫᱤᱥᱚᱢ ᱜᱚᱢᱠᱮ ᱱᱩᱨᱥᱩᱞᱛᱟᱱ ᱱᱟᱡᱟᱨᱵᱟᱭᱮᱵᱷ ᱟᱜ ᱢᱟᱹᱱ ᱛᱮ ᱱᱩᱨᱼᱥᱩᱞᱛᱟᱱ ᱧᱩᱛᱩᱢ ᱫᱚᱦᱚ ᱦᱩᱭ ᱟᱠᱟᱱᱟ ᱾ ᱱᱚᱶᱟ ᱫᱚ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱮᱛᱚᱢ ᱥᱮᱫ ᱟᱠᱢᱳᱞᱟ ᱴᱚᱴᱷᱟ ᱨᱮ [[ᱤᱥᱤᱢ ᱜᱟᱰᱟ]] ᱟᱨᱮ ᱨᱮ ᱢᱮᱱᱟᱜ ᱟᱠᱟᱫᱟ, ᱮᱱᱛᱮᱨᱮᱦᱚ ᱱᱚᱶᱟ ᱥᱚᱦᱚᱨ ᱱᱚᱶᱟ ᱴᱚᱴᱷᱟ ᱠᱷᱚᱱ ᱮᱴᱟᱜ ᱵᱤᱥᱮᱥ ᱢᱟᱹᱱ (special) ᱛᱮ ᱪᱟᱪᱞᱟᱣᱭᱚᱜ ᱠᱟᱱᱟ ᱾ ᱒᱐᱒᱐ ᱨᱮᱱᱟᱜ ᱚᱯᱷᱤᱥᱤᱭᱟᱞ ᱨᱤᱯᱳᱨᱴ ᱞᱮᱠᱟᱛᱮ ᱱᱚᱶᱟ ᱥᱚᱦᱚᱨ ᱨᱮ ᱑᱐,᱒᱙,᱕᱕᱖ ᱜᱟᱱ ᱦᱚᱲ ᱤᱫᱤ ᱠᱟᱛᱮᱡ ᱱᱚᱶᱟ ᱫᱚ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱫᱚᱥᱟᱨ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ᱾ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱫᱚ [[ᱟᱞᱢᱟᱴᱤ]], ᱑᱙᱙᱑ ᱠᱷᱚᱱ ᱑᱙᱙᱗ ᱦᱟᱹᱵᱤᱫ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱨᱟᱡᱽᱜᱟᱲ ᱛᱟᱦᱮ ᱠᱟᱱᱟ ᱾

᱑᱙᱙᱗ ᱥᱮᱨᱢᱟ ᱨᱮ ᱟᱠᱢᱳᱞᱟ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱨᱟᱡᱽᱜᱟᱲ ᱦᱩᱭ ᱮᱱᱟ, ᱩᱱ ᱚᱠᱛᱚ ᱱᱚᱶᱟ ᱥᱚᱦᱚᱨ [[ᱛᱟᱞᱢᱟ ᱮᱥᱤᱭᱟ]] ᱨᱮ ᱠᱟᱹᱣᱰᱤᱟᱹᱨᱤ ᱞᱮᱠᱟᱛᱮ ᱩᱛᱷᱱᱟᱹᱣ ᱟᱨ ᱱᱮᱵᱮᱛᱟᱨ ᱥᱚᱦᱚᱨ ᱞᱮᱠᱟᱛᱮ ᱨᱟᱠᱟᱯ ᱦᱮᱡ ᱞᱮᱱᱟ ᱾   

ᱱᱮᱵᱮᱛᱟᱨ ᱱᱩᱨᱼᱥᱩᱞᱛᱟᱱ ᱥᱚᱦᱚᱨ ᱫᱚ ᱮᱴᱟᱜ ᱯᱚᱨᱛᱚᱱ ᱟᱠᱟᱱ (planned) ᱨᱟᱡᱽᱜᱟᱲ ᱞᱮᱠᱟ ᱜᱮ ᱢᱤᱫ ᱯᱚᱨᱛᱚᱱ ᱟᱠᱟᱱ ᱨᱟᱡᱽᱜᱟᱲ ᱥᱚᱦᱚᱨ ᱠᱟᱱᱟ ᱾ ᱱᱚᱶᱟ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱨᱟᱡᱽᱜᱟᱲ ᱵᱮᱱᱟᱣ ᱛᱟᱭᱚᱢ ᱟᱹᱰᱤ ᱩᱥᱟᱹᱨᱟ ᱜᱮ ᱱᱚᱶᱟ ᱨᱮᱱᱟᱜ ᱟᱨᱟᱜ ᱵᱚᱫᱚᱞ ᱪᱟᱞᱟᱣ ᱟᱠᱟᱱᱟ ᱾ 

==ᱧᱩᱛᱩᱢ==
ᱱᱚᱶᱟ ᱜᱟᱱ (settlement) ᱑᱘᱓᱐ ᱥᱮᱨᱢᱟ ᱨᱮ '''ᱟᱠᱢᱳᱞᱤ''' ᱥᱮ '''ᱟᱠᱢᱳᱞᱤᱱᱥᱠᱤ ᱯᱨᱤᱠᱟᱥ''' ([[ᱨᱩᱥ ᱯᱟᱹᱨᱥᱤ|ᱨᱟᱥᱤᱭᱟᱱ]]: Акмолинский приказ) ᱧᱩᱛᱩᱢ ᱛᱮ ᱛᱷᱟᱯᱚᱱ ᱦᱩᱭ ᱞᱮᱱᱟ ᱾ ᱥᱳᱵᱷᱤᱭᱮᱛ ᱚᱠᱛᱚ ᱑᱘᱓᱒ ᱥᱮᱨᱢᱟ ᱨᱮᱱᱟᱜ ᱒᱐ ᱢᱟᱨᱪ ᱱᱚᱶᱟ ᱫᱚ '''ᱟᱠᱢᱳᱞᱤᱱᱥᱠ''' ([[ᱨᱩᱥ ᱯᱟᱹᱨᱥᱤ|ᱨᱟᱥᱤᱭᱟᱱ]]: Акмолинск) ᱧᱩᱛᱩᱢ ᱛᱮ ᱢᱤᱫ ᱥᱚᱦᱚᱨ ᱨᱮᱱᱟᱜ ᱢᱟᱹᱱ ᱮ ᱧᱟᱢ ᱞᱮᱫᱟ ᱾ [[:en:Virgin Lands campaign|ᱱᱟᱶᱟ ᱴᱚᱴᱷᱟ ᱚᱵᱷᱤᱡᱟᱱ]] ᱨᱮᱱᱟᱜ ᱞᱟᱠᱪᱟᱨ ᱟᱨ ᱥᱟᱥᱚᱱᱤᱭᱟᱹ ᱛᱟᱞᱢᱟ ᱪᱤᱱᱦᱟᱹᱯ ᱞᱮᱠᱟᱛᱮ ᱱᱚᱶᱟ ᱨᱮᱱᱟᱜ ᱧᱩᱛᱩᱢ ᱵᱚᱫᱚᱞ ᱠᱟᱛᱮᱡ '''ᱥᱮᱞᱤᱱᱳᱜᱽᱨᱟᱰ''' ([[ᱨᱩᱥ ᱯᱟᱹᱨᱥᱤ|ᱨᱟᱥᱤᱭᱟᱱ]]: Целиноград) ᱫᱚᱦᱚ ᱦᱩᱭ ᱞᱮᱱᱟ ᱾ ᱑᱙᱙᱒ ᱥᱮᱨᱢᱟ ᱨᱮ ᱠᱟᱡᱟᱠᱥᱛᱟᱱ ᱯᱷᱩᱱᱩᱨᱜᱟᱹᱞ ᱛᱟᱭᱚᱢ ᱥᱮᱞᱤᱱᱳᱜᱽᱨᱟᱰ ᱟᱡᱟᱜ ᱟᱥᱚᱞ ᱧᱩᱛᱩᱢ ᱟᱠᱢᱳᱞᱟ ᱵᱟᱪᱷᱟᱣ ᱦᱩᱭ ᱞᱮᱱᱟ ᱾ ᱑᱙᱙᱗ ᱥᱮᱨᱢᱟ ᱨᱮᱱᱟᱜ ᱑᱐ ᱰᱤᱥᱮᱢᱵᱚᱨ ᱠᱟᱡᱟᱠᱥᱛᱟᱱ ᱨᱮᱱᱟᱜ ᱨᱟᱡᱽᱜᱟᱲ [[ᱟᱞᱢᱟᱴᱤ]] ᱠᱷᱚᱱ ᱟᱠᱢᱳᱞᱟ ᱨᱮ ᱨᱮ ᱤᱪᱟᱹᱨ ᱦᱩᱭ ᱞᱮᱱᱟ ᱾ ᱖ ᱢᱮ ᱑᱙᱙᱘ ᱦᱤᱞᱳᱜ ᱱᱚᱶᱟ ᱨᱮᱱᱟᱜ ᱧᱩᱛᱩᱢ ᱵᱚᱫᱚᱞ ᱠᱟᱛᱮᱡ ᱟᱥᱛᱟᱱᱟ ᱦᱩᱭ ᱮᱱᱟ, [[ᱠᱟᱡᱟᱠᱷ ᱯᱟᱹᱨᱥᱤ|ᱠᱟᱡᱟᱠᱷ]] ᱯᱟᱹᱨᱥᱤ ᱛᱮ ᱱᱚᱶᱟ ᱨᱮᱱᱟᱜ ᱢᱮᱱᱮᱫ ᱫᱚ "ᱨᱟᱡᱽᱜᱟᱲ ᱥᱚᱦᱚᱨ" ᱾ ᱒᱐ ᱢᱟᱨᱪ ᱒᱐᱑᱙ ᱨᱮ, ᱫᱤᱥᱚᱢ ᱜᱚᱢᱠᱮ [[:en:Nursultan Nazarbayev|ᱱᱩᱨᱥᱩᱞᱛᱟᱱ ᱱᱟᱡᱟᱨᱵᱟᱭᱮᱵᱷ]] ᱟᱜ ᱢᱟᱹᱱ ᱛᱮ ᱟᱨᱦᱚᱸ ᱨᱟᱡᱽᱜᱟᱲ ᱨᱮᱱᱟᱜ ᱧᱩᱛᱩᱢ ᱵᱚᱫᱚᱞ ᱠᱟᱛᱮᱡ ᱱᱤᱛᱟᱜ ᱧᱩᱛᱩᱢ ᱱᱩᱨᱼᱥᱩᱞᱛᱟᱱ ᱫᱚᱦᱚ ᱦᱩᱭ ᱟᱠᱟᱱᱟ ᱾

==ᱱᱟᱜᱟᱢ==

==ᱚᱛᱱᱚᱜ==

==ᱰᱮᱢᱚᱜᱽᱨᱟᱯᱷᱤ==

==ᱠᱟᱹᱣᱰᱤᱟᱹᱨᱤ==

==ᱦᱮᱡᱽᱥᱮᱱ==

==ᱥᱮᱪᱮᱫ==

==ᱠᱷᱮᱞᱚᱰᱸ==

==ᱟᱨᱦᱚᱸ ᱧᱮᱞ ᱢᱮ==

==ᱵᱟᱨᱦᱮ ᱡᱚᱱᱚᱲ==

==ᱥᱟᱹᱠᱷᱭᱟᱹᱛ==
