[[File:Mumbai Dabbawala or Tiffin Wallahs- 200,000 Tiffin Boxes Delivered Per Day.jpg|thumb|ᱢᱩᱢᱵᱟᱭ ᱰᱟᱵᱽᱞᱟᱜᱵᱟᱞᱟ]]
[[File:Dabbawalasmumbai.jpg|thumb|ରେଳଗାଡ଼ିରେ ଟିଫିନ୍ ଡବା ଚଢ଼ାଉଥିବା ଡବାବାଲା]]
'''ᱢᱩᱢᱵᱟᱭ ᱰᱟᱵᱽᱵᱟᱣᱟᱞᱟ''' ᱟᱨᱵᱟᱝ '''ᱢᱩᱢᱵᱟᱭ ᱰᱟᱵᱽᱞᱟᱜᱵᱟᱞᱟ''' (ᱤᱝᱞᱤᱥᱺdabbawalas, ᱦᱤᱱᱫᱤᱺमुंबई डब्बावाला, ᱢᱟᱨᱟᱴᱷᱤᱺमुंबईतील डबेवाले) ᱫᱚ ᱢᱤᱫ ᱞᱮᱠᱟᱱ ᱡᱚᱢᱟᱜ ᱟᱹᱜᱩᱥᱮᱴᱮᱨ ᱵᱮᱵᱚᱥᱛᱟ ᱠᱟᱱᱟ ᱾ ᱚᱲᱟᱜ ᱠᱷᱚᱱ ᱟᱨᱵᱟᱝ ᱦᱚᱴᱮᱞ ᱠᱷᱚᱱ ᱛᱤᱠᱤᱱ ᱡᱚᱢᱟᱜ ᱨᱮᱱᱟᱜ ᱴᱤᱯᱷᱤᱱ ᱵᱟᱠᱥᱟ ᱟᱨ ᱫᱚᱲᱦᱟ ᱡᱚᱛᱷᱟᱛ ᱴᱷᱟᱶ ᱨᱮ ᱨᱩᱣᱟᱹᱲ ᱟᱜᱩ ᱥᱮᱴᱮᱨ ᱠᱟᱜ ᱜᱮ ᱱᱩᱠᱩᱣᱟᱜ ᱠᱟᱹᱢᱤ ᱾ ᱱᱚᱠᱩᱣᱟᱜ ᱥᱮᱵᱟ ᱫᱚ ᱢᱩᱢᱵᱟᱭ ᱱᱟᱜᱟᱨ ᱵᱷᱤᱛᱤᱨ ᱨᱮᱜᱮ ᱾ ᱱᱩᱠᱩ ᱫᱚ ᱢᱤᱢᱤᱫᱴᱟᱝ ᱴᱷᱟᱶ ᱨᱮ ᱴᱤᱯᱷᱤᱱᱵᱟᱞᱟ ᱦᱚᱸ ᱠᱚ ᱢᱮᱛᱟ ᱠᱚ ᱠᱟᱱᱟ ᱾ ᱡᱚᱢᱟᱜ ᱵᱟᱠᱥᱟ ᱵᱟᱝᱢᱟ ᱴᱤᱯᱷᱤᱱ ᱥᱮᱛᱟᱜ ᱵᱮᱲᱟ ᱦᱟᱱᱟ ᱱᱷᱟᱣᱟ ᱴᱚᱴᱷᱟ ᱠᱷᱚᱱ ᱥᱟᱢᱴᱟᱣ ᱠᱟᱛᱮ [[ᱰᱩᱞᱩᱝ ᱜᱟᱹᱰᱤ]] ᱵᱟᱝᱢᱟ ᱨᱮᱞ ᱜᱟᱹᱰᱤ ᱛᱮ ᱦᱚᱲ ᱴᱷᱮᱱ ᱠᱚ ᱥᱮᱴᱮᱨᱟ ᱟᱨ ᱫᱚᱲᱦᱟ ᱚᱱᱟ ᱴᱷᱟᱶ ᱛᱮᱜᱮ ᱠᱚ ᱟᱹᱜᱩ ᱥᱮᱴᱮᱨ ᱠᱟᱜᱼᱟ ᱾<ref>{{cite news |title=In Pictures: Tiffin time in Mumbai |url=https://www.bbc.com/news/world-asia-india-26128597 |accessdate=2 May 2014 |newspaper=BBC news |date=16 February 2014}}</ref> ᱒᱐᱑᱓ ᱨᱮ ᱩᱪᱷᱟᱹᱱ ᱞᱮᱱ ᱛᱟᱦᱮᱸᱫ ᱵᱚᱞᱤᱣᱩᱰ ᱯᱷᱤᱞᱢ ''ᱫᱚ ᱞᱚᱸᱪ ᱵᱚᱠᱥ (The Lunchbox)'' ᱫᱚ ᱢᱩᱢᱵᱟᱭ ᱨᱤᱱ ᱰᱟᱵᱽᱞᱟᱜ ᱵᱟᱞᱟ ᱠᱚ ᱥᱮᱴᱮᱨ ᱴᱤᱯᱷᱤᱱ ᱵᱟᱠᱥᱟ ᱪᱮᱛᱟᱱ ᱨᱮ ᱵᱮᱱᱟᱣ ᱟᱠᱟᱱᱟ ᱾ 
[[File:Mahadu havji bacche.jpg|thumb|ᱰᱟᱵᱽᱞᱟᱜᱵᱟᱞᱟ ᱥᱮᱵᱟ ᱨᱤᱱᱤᱡ ᱵᱩᱱᱭᱟᱹᱫᱤᱭᱟᱹ '''ᱢᱚᱦᱟᱫᱮᱣ ᱦᱟᱣᱡᱤ ᱵᱚᱪᱪᱮ''']]

== ᱮᱦᱚᱵ ==
᱑᱐᱐ ᱜᱟᱱ ᱠᱟᱹᱢᱤᱭᱟᱹ ᱠᱚ ᱤᱫᱤ ᱠᱟᱛᱮ ᱑᱘᱙᱐ ᱨᱮ ᱚᱱᱚᱠᱛᱚ ᱵᱚᱢᱵᱮ (ᱱᱤᱛᱟᱜ ᱢᱩᱵᱟᱭ) ᱱᱟᱜᱽᱨᱟᱦᱟ ᱨᱮ ᱢᱚᱦᱟᱫᱮᱣ ᱦᱟᱣᱡᱤ ᱵᱚᱪᱪᱮ ᱢᱤᱫ ᱛᱤᱠᱤᱱ ᱡᱚᱢᱟᱜ ᱡᱚᱜᱟᱣ ᱨᱮᱱᱟᱜ ᱥᱮᱵᱟᱭ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾<ref>{{cite web |url=http://www.physorg.com/news70641995.html |title=Bombay Dabbawalas go high-tech |publisher=Physorg.com |date= |accessdate=2011-09-15}}</ref> ᱑᱙᱓᱐ ᱨᱮ ᱩᱱᱤ ᱡᱚᱛᱚ ᱛᱤᱠᱤᱱ ᱡᱚᱢᱟᱜ ᱡᱚᱜᱟᱣ ᱠᱟᱹᱢᱤ ᱨᱮ ᱡᱚᱲᱟᱣ ᱟᱠᱟᱱ ᱦᱚᱲ ᱠᱚ ᱵᱟᱝᱢᱟ ᱰᱟᱵᱽᱞᱟᱵᱟᱞᱟ ᱠᱚ ᱡᱩᱢᱤᱫᱽ ᱠᱟᱛᱮ ᱢᱤᱫ ᱜᱟᱶᱛᱟ ᱵᱮᱱᱟᱣ ᱨᱮᱱᱟᱜ ᱮ ᱠᱩᱨᱩᱢᱩᱴᱩ ᱞᱮᱫᱼᱟ ᱾  ᱚᱱᱟ ᱛᱟᱭᱚᱢ ᱑᱙᱕᱖ ᱨᱮ ''ᱱᱩᱛᱚᱱ ᱢᱩᱢᱵᱟᱭ ᱴᱤᱯᱷᱤᱱ ᱵᱚᱠᱥ ᱥᱚᱯᱞᱟᱭᱟᱨᱥ ᱴᱨᱚᱥᱴ (Nutan Mumbai Tiffin Box Suppliers Trust)'' ᱧᱩᱛᱩᱢᱟᱱ ᱢᱤᱫ ᱜᱟᱶᱛᱟ ᱵᱮᱨᱮᱫ ᱞᱮᱱ ᱛᱟᱦᱮᱸᱫ ᱾  ᱱᱚᱶᱟ ᱴᱨᱚᱥᱴ ᱨᱮᱱᱟᱜ ᱵᱮᱯᱟᱨ ᱵᱚᱰᱤ ᱫᱚ ᱑᱙᱖᱘ ᱨᱮ ''ᱢᱩᱢᱵᱟᱭ ᱴᱤᱯᱷᱤᱱ ᱵᱚᱠᱥ ᱥᱚᱯᱞᱟᱭᱚᱨᱥ ᱮᱥᱚᱥᱤᱭᱮᱥᱚᱱ (Mumbai Tiffin Box Supplier's Association)'' ᱧᱩᱛᱩᱢ ᱠᱚ ᱫᱚᱦᱚ ᱞᱮᱫ ᱛᱟᱦᱮᱸᱫ ᱾ ᱱᱤᱛᱚᱜᱟᱜ ᱚᱠᱛᱚ ᱨᱮ ᱵᱷᱟᱣ ᱥᱟᱦᱮᱵᱽ ᱠᱚᱨᱚᱵᱚᱱᱫᱮ ᱱᱚᱶᱟ ᱜᱟᱶᱛᱟ ᱨᱤᱱᱤᱡ ᱯᱟᱨᱥᱮᱛ ᱟᱨ ᱥᱩᱵᱷᱟᱥ ᱛᱟᱞᱮᱠᱚᱨ ᱱᱚᱶᱟ ᱨᱤᱱᱤᱡ ᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱢᱮᱱᱟᱭᱟ ᱾<ref>{{cite web|last1=Nair|first1=Supriya|title=The Tiffin History of Mumbai - Livemint|url=http://www.livemint.com/Leisure/zCjPfpkfjnDtIHyjJoSNoK/The-Tiffin-History-of-Mumbai.html|website=www.livemint.com|accessdate=8 April 2017}}</ref><ref name="Feeding_the_City" >{{cite web|url=https://archive.org/details/Feeding_the_City|title=Feeding the city : work and food culture of the Mumbai dabbawalas|first=Sara|last=Roncaglia|date=1 January 2013|publisher=OpenBook Publishers|accessdate=2 May 2017|via=Internet Archive}}</ref>

==ᱪᱷᱟᱹᱴᱭᱟᱹᱨ==
[[File:Dabba.jpg|thumb|150px|ᱴᱤᱯᱷᱤᱱ ᱰᱟᱵᱽᱞᱟᱜ]]
"ᱰᱚᱵᱟᱵᱟᱞᱟ" ᱟᱹᱲᱟᱹ ᱨᱮᱱᱟᱜ ᱢᱮᱱᱮᱛ ᱦᱩᱭᱩᱜᱵᱠᱟᱱᱟ ''ᱰᱚᱵᱟ'' ᱵᱟᱝᱢᱟ ''ᱰᱟᱵᱽᱞᱟ'' ᱤᱫᱤ ᱟᱹᱜᱩᱭᱮᱫ ᱦᱚᱲ ᱾ ᱯᱟᱨᱚᱥᱤ ᱟᱹᱲᱟᱹ " دَبّه" ᱠᱷᱚᱱ "ᱰᱚᱵᱽᱵᱟ" ᱟᱹᱲᱟ (ᱥᱟᱱᱛᱟᱲᱤ ᱺ"ᱰᱟᱵᱽᱞᱟᱜ") ᱫᱚ ᱟᱞᱩᱢᱤᱱᱤᱭᱚᱢ ᱟᱨᱵᱟᱝ ᱴᱤᱧ ᱛᱮ ᱵᱮᱱᱟᱣ ᱟᱠᱟᱱ ᱥᱤᱞᱤᱱᱰᱚᱨ ᱞᱮᱠᱟᱱ ᱴᱤᱯᱷᱤᱱ ᱵᱟᱠᱥᱟ ᱢᱮᱱᱛᱮ ᱵᱩᱡᱷᱟᱹᱣ ᱧᱟᱢᱚᱜᱼᱟ ᱾ ᱢᱤᱫᱴᱟᱝ ᱡᱤᱱᱥ ᱵᱟᱝᱢᱟ ᱠᱟᱹᱢᱤ ᱥᱟᱶ ᱡᱩᱲᱹᱟᱣ ᱟᱠᱟᱱ ᱦᱚᱲ ᱜᱮ "ᱣᱟᱞᱟ" ᱵᱟᱝᱢᱟ "ᱵᱟᱞᱟ" ᱢᱮᱱᱛᱮ ᱠᱚ ᱢᱮᱛᱟᱭ ᱠᱟᱱᱟ ᱾<ref>Pathak R.C. (1946, Reprint 2000). ''The Standard Dictionary of the Hindi Language'', Varanasi: Bhargava Book Depot, pp.300,680</ref> ᱚᱱᱟᱛᱮ ᱴᱤᱯᱷᱤᱱ ᱵᱟᱠᱥᱟ ᱤᱫᱤ ᱟᱜᱩ ᱠᱟᱹᱢᱤ ᱨᱮ ᱡᱩᱲᱟᱹᱣ ᱟᱠᱟᱱ ᱦᱚᱲ ᱞᱟᱹᱜᱤᱫ ᱛᱮ ᱱᱚᱶᱟ ᱟᱹᱲᱟ ᱵᱮᱵᱷᱟᱨᱚᱜ ᱠᱟᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
