{{Infobox City in Afghanistan
|official_name =ᱠᱟᱵᱩᱞ
|native_name = Kabul / کابل
|province_name = ᱠᱟᱵᱩᱞ
|image   =Kabul Skyline.jpg
|image_size = 275px
|image_caption = ᱠᱟᱵᱩᱞ ᱱᱟᱜᱟᱨ
|latd   = 34.533
|longd   = 69.166
|population_total  = 2994000| population_as_of  = 2005
|population_footnote =<ref>UN World Urbanization Prospects:
The 2005 Revision Population Database...[http://esa.un.org/unup/index.asp?panel=2 link]</ref>
|population_note  = ᱱᱟᱜᱟᱨ ᱨᱮᱱᱟᱜ UN ᱯᱟᱭᱛᱟᱨ
|population_metro  = 
|population_metro_as_of = 
|population_rank  = 1st
|population_density_km2 = 
|area_total_km2   = 
|elevation_m   = 1790
|numdistricts   = 
|leader_title = [[ᱢᱚᱦᱟᱯᱚᱣᱨ]]
|leader_name = ᱨᱚᱦᱩᱞᱟᱦ ᱚᱢᱟᱱ
|leader_title_2 = ᱯᱩᱞᱤᱥ ᱢᱩᱠᱷᱭᱟᱹ
|leader_name_2 = ᱟᱥᱢᱟᱴᱩᱞᱞᱟᱦ ᱫᱚᱣᱞᱚᱛᱡᱟᱭᱤ<ref>Pajhwok Afghan News, [http://www.pajhwok.com/viewstory.asp?lng=eng&id=30504 Coordination among forces top priority (January 17, 2007)]</ref>
}}

'''ᱠᱟᱵᱩᱞ''' ᱫᱚ [[ᱟᱯᱷᱜᱟᱱᱤᱥᱛᱟᱱ]] ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱾ ᱱᱚᱶᱟ ᱫᱚ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱠᱟᱹᱣᱰᱤ ᱟᱹᱨᱤ ᱟᱨ ᱞᱟᱠᱪᱟᱨ ᱨᱮᱱᱟᱜ ᱛᱟᱞᱢᱟ ᱦᱚᱸ ᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱫᱚ ᱥᱟᱹᱢᱩᱱᱫ ᱚᱛ ᱠᱷᱚᱱ ᱑᱘᱐᱐ ᱢᱤᱴᱚᱨ ᱩᱥᱩᱞ ᱨᱮ ᱢᱮᱱᱟᱜᱼᱟ ᱾ ᱠᱟᱵᱩᱞ ᱫᱚ ᱯᱩᱸᱰ ᱠᱡᱷᱚ ᱵᱩᱨᱩ ᱟᱨ ᱠᱟᱵᱩᱞ ᱜᱟᱰᱟ ᱛᱟᱞᱟ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱰᱚ ᱧᱮᱧᱮᱞᱤᱭᱟᱹ ᱠᱚ ᱞᱟᱹᱜᱤᱫ ᱦᱚᱸ ᱛᱟᱞᱢᱟ ᱮᱥᱤᱭᱟ ᱨᱮᱱᱟᱜ ᱞᱟᱹᱠᱴᱤᱭᱟᱱᱟᱜ ᱴᱷᱟᱶ ᱞᱮᱠᱟᱛᱮ ᱦᱚᱸ ᱠᱚ ᱢᱟᱱᱟᱣᱮᱫ ᱠᱟᱱᱟ ᱾ ᱱᱚᱸᱰᱮ ᱟᱹᱰᱤᱜᱟᱱ ᱧᱩᱢ ᱦᱟᱞᱟᱝ ᱧᱮᱞᱡᱚᱝ ᱴᱷᱟᱶ ᱠᱚ ᱢᱮᱱᱟᱜᱼᱟ ᱾ ᱚᱱᱟ ᱠᱚ ᱢᱩᱸᱫᱽ ᱨᱮ ᱟᱯᱷᱜᱟᱱ ᱱᱮᱥᱱᱟᱞ ᱢᱤᱣᱡᱤᱭᱚᱢ, ᱵᱟᱜᱽ-ᱮ-ᱵᱟᱵᱚᱨ, ᱤᱫᱽᱜᱟᱦ ᱢᱚᱥᱡᱤᱫᱽ, ᱳᱢᱚᱨ ᱢᱟᱭᱤᱱ ᱢᱤᱣᱡᱤᱭᱚᱢ ᱮᱢᱟᱱ ᱧᱮᱞᱡᱚᱝ ᱴᱷᱟᱶ ᱢᱮᱱᱟᱜᱼᱟ ᱾

== ᱱᱟᱜᱟᱢ ==

ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱱᱟᱜᱟᱢ ᱫᱚ ᱓᱐᱐᱐ ᱥᱮᱨᱢᱟ ᱢᱟᱨᱮ ᱜᱮᱭᱟ ᱜᱮᱭᱟ ᱾ ᱱᱚᱸᱰᱮ ᱟᱭᱢᱟ ᱥᱟᱥᱚᱠ ᱫᱚᱞ ᱠᱚᱣᱟᱜ ᱥᱟᱥᱚᱱ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱟᱡᱟᱜ ᱥᱟᱢᱚᱨᱤᱠ ᱢᱚᱦᱚᱛ ᱠᱷᱟᱹᱛᱤᱨ, ᱡᱟᱣ ᱜᱮ ᱴᱟᱞᱟ ᱮᱥᱤᱭᱟ ᱨᱮᱱᱟᱜ ᱧᱩᱢᱟᱱ ᱛᱟᱞᱢᱟ ᱞᱮᱠᱟᱛᱮ ᱢᱮᱱᱟᱜ ᱟᱠᱟᱫᱼᱟ ᱾ ᱑᱕᱐᱔ ᱥᱟᱞᱮᱨᱮ ᱱᱚᱸᱰᱮ ᱵᱟᱵᱚᱨ ᱮ ᱜᱚᱵᱚᱞ ᱞᱮᱫ ᱛᱟᱦᱮᱸᱫ ᱾ ᱑᱕᱒᱖ ᱨᱮ [[ᱵᱷᱟᱨᱚᱛ]] ᱡᱤᱛᱠᱟᱹᱨ ᱦᱟᱹᱵᱤᱡ ᱵᱟᱵᱚᱨᱟᱜ ᱥᱟᱢᱨᱟᱡᱽ ᱛᱟᱞᱢᱟ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱑᱗᱗᱖ ᱥᱟᱞᱮ ᱨᱮ ᱛᱮᱭᱢᱩᱨ ᱥᱟᱦ ᱫᱩᱨᱟᱱᱤ ᱰᱚ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱨᱟᱡᱽᱜᱟᱲ ᱮ ᱵᱮᱱᱟᱣ ᱠᱮᱫᱼᱟ ᱾

==ᱧᱮᱞᱡᱚᱝ ᱴᱷᱟᱶ==
=== ᱟᱯᱷᱜᱟᱱ ᱡᱟᱹᱛᱤᱭᱟᱹᱨᱤ ᱢᱤᱣᱡᱤᱭᱚᱢ ===
'''ᱟᱯᱷᱜᱟᱱ ᱡᱟᱹᱛᱤᱭᱟᱹᱨᱤ ᱢᱤᱣᱡᱤᱭᱚᱢ''' ᱵᱟᱝᱢᱟ '''ᱟᱯᱷᱜᱟᱱ ᱱᱮᱥᱱᱟᱞ ᱢᱤᱣᱡᱤᱭᱚᱢ''' ᱫᱚ '''ᱠᱟᱵᱩᱞ''' ᱢᱤᱣᱡᱤᱭᱚᱢ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱫᱚ ᱱᱟᱜᱟᱢᱟᱱ ᱴᱷᱟᱶ "ᱢᱚᱧᱡᱤᱞᱟ ᱤᱢᱟᱨᱚᱛ ᱠᱟᱵᱩᱞ" ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱢᱤᱣᱡᱤᱭᱚᱢ ᱫᱚ ᱛᱟᱞᱟ ᱮᱥᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱠᱤᱥᱟᱹᱬ ᱥᱟᱢᱴᱟᱣᱲᱟᱜ (ᱥᱟᱢᱴᱟᱣ + ᱚᱲᱟᱜ) ᱢᱮᱱᱴᱮ ᱠᱚ ᱢᱟᱱᱟᱣᱮᱫᱼᱟ ᱾ ᱱᱚᱸᱰᱮ ᱥᱟᱥᱟᱭ ᱥᱮᱨᱢᱟ ᱞᱟᱦᱟ ᱨᱮᱱᱟᱜ ᱜᱚᱴᱟᱜᱩᱴᱤ ᱜᱮᱞ ᱥᱟᱝᱜᱮᱥᱟᱭ ᱜᱚᱴᱟᱝ ᱜᱟᱱ ᱟᱧᱟᱢᱚᱜ (ᱟᱞᱜᱟ ᱛᱮ ᱵᱟᱭ ᱧᱟᱢᱚᱜ) ᱞᱮᱠᱟᱱ ᱡᱤᱱᱤᱥ ᱠᱚ ᱨᱮᱱᱟᱜ ᱥᱟᱢᱴᱟᱣ ᱢᱣᱱᱟᱜᱼᱟ ᱾ ᱱᱚᱶᱟ ᱢᱤᱣᱡᱤᱭᱚᱢ ᱨᱮᱱᱟᱜ ᱛᱷᱟᱯᱚᱱ ᱑᱙᱒᱐ ᱥᱟᱞᱮ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱑᱙᱗᱓ ᱥᱟᱞᱮ ᱨᱮ ᱢᱤᱫ ᱫᱚᱪ ᱟᱨᱠᱤᱴᱮᱠᱴ (Architect) ᱱᱚᱶᱟ ᱢᱤᱣᱡᱤᱭᱚᱢ ᱨᱮᱱᱟᱜ ᱰᱤᱡᱟᱭᱤᱱ ᱥᱟᱯᱲᱟᱣ ᱞᱟᱹᱜᱤᱫ ᱠᱚ ᱵᱚᱨᱟᱛ ᱞᱮᱫᱮ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱨᱟᱡᱽᱟᱹᱨᱤ ᱮᱯᱮᱨᱦᱮᱸᱰᱮ ᱠᱷᱟᱹᱛᱤᱨ ᱱᱚᱶᱟ ᱯᱚᱨᱛᱚᱱ ᱵᱟᱭ ᱦᱩᱭ ᱫᱟᱲᱮᱭᱟᱫᱼᱟ ᱾ ᱑᱙᱙᱖ ᱥᱟᱞᱮ ᱨᱮ [[ᱛᱟᱞᱤᱵᱟᱱ]] ᱥᱟᱥᱚᱱ ᱫᱟᱨᱟᱭ ᱛᱮ ᱱᱚᱶᱟ ᱢᱤᱣᱡᱤᱭᱚᱢ ᱠᱚ ᱠᱩᱢᱵᱽᱲᱩ ᱠᱮᱫᱼᱟ ᱾ ᱱᱚᱶᱟ ᱢᱤᱣᱡᱤᱭᱚᱢ ᱟᱨᱫᱚᱲᱦᱟ ᱥᱮᱫᱟᱭ ᱨᱩᱯ ᱛᱮ ᱟᱹᱜᱩᱭ ᱞᱟᱹᱜᱤᱫ ᱡᱮᱡᱟᱹᱴᱤᱭᱟᱹᱨᱤ ᱠᱷᱚᱱ ᱒᱐᱐᱓ ᱥᱟᱞᱮ ᱨᱮ ᱓᱕᱐᱐᱐᱐ ᱟᱢᱮᱨᱤᱠᱤᱭᱟᱹ ᱰᱚᱞᱟᱨ ᱥᱚᱦᱚᱫ ᱠᱚ ᱮᱢᱫ ᱠᱚ ᱛᱟᱦᱮᱸᱫ ᱾ ᱵᱤᱫᱮᱥᱤ ᱠᱚᱣᱟᱜ ᱜᱚᱲᱚ ᱥᱚᱦᱚᱫ ᱛᱮ ᱵᱮᱨᱮᱫ ᱨᱩᱣᱹᱟᱲᱮᱱ ᱱᱚᱶᱟ ᱢᱤᱣᱡᱤᱭᱚᱢ ᱨᱮᱱᱟᱜ ᱡᱷᱤᱡ ᱥᱟᱹᱜᱩᱱ ᱫᱚ ᱒᱙ ᱥᱮᱯᱴᱮᱢᱵᱚᱨ ᱒᱐᱐᱔ ᱥᱟᱞᱮ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱱᱚᱣᱟ ᱢᱤᱣᱡᱤᱭᱚᱢ ᱨᱮ ᱥᱮᱫᱟᱭ ᱡᱩᱜᱽ ᱨᱮᱱᱟᱜ ᱵᱩᱫᱽᱫᱷᱚ ᱩᱱᱩᱭᱦᱟᱹᱨ ᱪᱤᱱᱦᱟᱹ ᱨᱮᱱᱟᱜ ᱟᱹᱰᱤ ᱱᱟᱯᱟᱭ ᱥᱟᱢᱴᱟᱣ ᱡᱚᱜᱟᱣ ᱢᱮᱱᱟᱜᱼᱟ ᱾ ᱚᱱᱟ ᱥᱟᱶᱛᱮ ᱤᱥᱞᱟᱢ ᱫᱷᱚᱨᱚᱢ ᱨᱮᱱᱟᱜ ᱮᱛᱚᱦᱚᱵ ᱡᱩᱜᱽ ᱠᱷᱚᱱ ᱡᱚᱲᱣᱟᱠᱟᱱ ᱥᱟᱹᱠᱷᱭᱟᱹᱛ ᱠᱚ ᱥᱟᱢᱴᱟᱣ ᱢᱮᱱᱟᱜᱼᱟ ᱾
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
