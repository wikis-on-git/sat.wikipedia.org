'''ᱟᱞᱞᱟ ᱨᱟᱠᱷᱟ ᱨᱮᱦᱢᱟᱱ''' ᱫᱚ ᱵᱟᱹᱲᱛᱤ ᱠᱟᱛᱮ '''ᱮᱹ ᱟᱨᱹ ᱨᱮᱦᱢᱟᱱ''' ᱞᱮᱠᱟᱛᱮ ᱠᱚ ᱵᱟᱰᱟᱭᱮᱭᱟ, ᱡᱟᱦᱟᱸ ᱫᱚ [[ᱥᱤᱧᱚᱛ]] ᱨᱤᱱᱤᱡ ᱧᱩᱛᱩᱢᱟᱱ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱠᱟᱱᱟ ᱾ ᱩᱱᱤ ᱫᱚ [[ᱛᱟᱢᱤᱞ ᱯᱟᱹᱨᱥᱤ|ᱛᱟᱢᱤᱞ]] ᱟᱨ [[ᱦᱤᱱᱫᱤ ᱯᱟᱹᱨᱥᱤ|ᱦᱤᱱᱫᱤ]] ᱥᱟᱶᱛᱮ ᱟᱭᱢᱟ ᱯᱟᱹᱨᱥᱤ ᱨᱮᱱᱟᱜ ᱯᱷᱤᱞᱢ ᱨᱮ ᱥᱮᱨᱮᱧ ᱟᱠᱟᱫᱼᱟᱭ ᱾ ᱩᱱᱤᱭᱟᱜ ᱡᱟᱱᱟᱢ ᱫᱚ ᱥᱤᱧᱚᱛ ᱨᱮᱱᱟᱜ ᱛᱟᱢᱤᱞᱱᱟᱰᱩ ᱯᱚᱱᱚᱛ ᱨᱮ ᱖ ᱡᱟᱱᱩᱣᱟᱨᱤ ᱑᱙᱖᱗  ᱥᱟᱞᱮ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱡᱟᱱᱟᱢ ᱛᱟᱭᱚᱢ ᱩᱱᱤ ᱫᱚ '''ᱚᱨᱩᱬᱟᱪᱚᱞᱚᱢ ᱥᱤᱠᱷᱚᱨ ᱫᱤᱞᱤᱯ ᱠᱩᱢᱟᱨ ᱢᱩᱫᱚᱞᱤᱭᱟᱨ''' ᱠᱚ ᱧᱩᱛᱩᱢ ᱞᱮᱫᱮ ᱛᱟᱦᱮᱸᱫ, ᱢᱮᱱᱠᱷᱟᱱ ᱡᱚᱠᱷᱚᱱ ᱫᱦᱚᱨᱚᱢ ᱮ ᱵᱚᱫᱚᱞ ᱠᱮᱫᱼᱟ ᱩᱱᱡᱚᱠᱷᱟᱜ ᱧᱩᱛᱩᱢ ᱦᱚᱸ ᱵᱚᱫᱚᱞ ᱠᱟᱛᱮ '''ᱟᱞᱞᱟ ᱨᱟᱠᱷᱟ ᱨᱮᱦᱢᱟᱱ''' ᱮ ᱫᱚᱦᱚ ᱠᱮᱫᱼᱟ, ᱡᱟᱦᱟᱸ ᱫᱚ ᱠᱷᱟᱴᱚ ᱛᱮ ''ᱮᱹ ᱟᱨᱹ ᱨᱮᱦᱢᱟᱱ'' ᱠᱚ ᱢᱮᱛᱟᱭ ᱠᱟᱱᱟ ᱾ ᱴᱟᱭᱤᱢᱥ ᱯᱟᱛᱷᱟᱢ ᱱᱩᱭ ᱫᱚ ''ᱢᱚᱡᱟᱨᱴ ᱚᱯᱷ ᱢᱟᱫᱽᱨᱟᱥ'' ᱢᱮᱱᱛᱮ ᱢᱟᱹᱱ ᱥᱟᱨᱦᱟᱣ ᱮ ᱮᱢ ᱟᱠᱟᱫ ᱫᱮᱭᱟ ᱾ ᱨᱮᱦᱢᱟᱱ ᱫᱚ ᱜᱚᱞᱰᱮᱱ ᱜᱞᱚᱵᱽ ᱥᱚᱢᱢᱟᱱ ᱧᱟᱢ ᱟᱱᱤᱡ ᱯᱩᱭᱞᱩ ᱥᱤᱧᱚᱛᱤᱭᱟᱹ ᱦᱚᱲ ᱠᱟᱱᱟ ᱾<ref>{{cite web |url= http://www.bhaskar.com/2009/01/12/0901120844_golden_globe.html
|title= ᱨᱮᱦᱢᱟᱱ ᱡᱤᱛᱟᱹᱣ ᱮᱱᱟᱭ ᱜᱚᱞᱰᱮᱱ ᱜᱞᱚᱵᱽ|access-date=᱒᱔ ᱡᱟᱱᱩᱣᱟᱨᱤ ᱒᱐᱐᱙|format= ᱮᱪᱴᱤᱮᱢᱮᱞ|publisher=ᱫᱤᱱᱟᱹᱢ ᱵᱷᱟᱥᱠᱚᱨ|language=}}</ref>  ᱱᱚᱶᱟ ᱞᱟᱦᱟ ᱛᱮ ᱦᱚᱞᱤᱣᱩᱰ ᱯᱷᱤᱞᱢ '''ᱥᱞᱚᱢ ᱰᱚᱜᱽ ᱢᱤᱞᱤᱱᱤᱭᱚᱨ''' ᱨᱮᱱᱟᱜ ᱥᱮᱨᱮᱧ ᱞᱟᱹᱜᱤᱫ ᱵᱟᱨᱭᱟ ᱚᱥᱠᱟᱨ ᱥᱤᱨᱯᱷᱟᱹ ᱠᱚ ᱮᱢ ᱟᱠᱟᱫ ᱫᱮᱭᱟ ᱾<ref>{{cite web |url= http://epaper.sanmarg.in/SM/SM/2009/01/23/index.shtml
|title= ᱨᱮᱦᱢᱟᱱ ᱚᱥᱠᱟᱨ ᱨᱮ ᱯᱮᱭᱟ ᱧᱩᱛᱩᱢ|access-date=᱒᱓ ᱡᱟᱱᱩᱣᱟᱨᱤ ᱒᱐᱐᱙|format= ᱮᱪᱴᱤᱮᱢᱮᱞ|publisher=ᱥᱚᱱᱢᱟᱨᱜᱽ|language=}}</ref> ᱱᱚᱶᱟ ᱯᱷᱤᱞᱢ ᱨᱮᱱᱟᱜ 'ᱡᱚᱭ ᱦᱚ' ᱥᱮᱨᱮᱧ ᱞᱟᱹᱜᱤᱫ ᱥᱚᱨᱮᱥ ᱥᱟᱶᱰᱴᱨᱟᱠ ᱠᱚᱢᱯᱟᱭᱞᱮᱥᱚᱱ ᱟᱨ ᱥᱚᱨᱮᱥ ᱯᱷᱤᱞᱢ ᱥᱮᱨᱮᱧ ᱞᱮᱠᱟᱛᱮ ᱵᱟᱨᱭᱟ ᱥᱤᱨᱯᱦᱟᱹ ᱪᱟᱞ ᱟᱠᱟᱫ ᱫᱮᱭᱟ ᱾<ref>[http://www.patrika.com/news.aspx?id=317963 ᱨᱮᱦᱢᱟᱱ ᱮ ᱧᱟᱢ ᱠᱮᱫᱟ ᱜᱨᱚᱣᱢᱤ ᱥᱤᱨᱯᱷᱟᱹ]। ᱯᱟᱛᱷᱟᱢ ᱒ ᱯᱷᱮᱵᱽᱨᱩᱣᱟᱨᱤ ᱒᱐᱑᱐</ref>

==ᱯᱩᱭᱞᱩ ᱡᱤᱭᱚᱱ==

ᱨᱮᱦᱢᱟᱱ ᱫᱚ ᱥᱮᱨᱮᱧ ᱟᱡ ᱵᱟᱵᱟ ᱴᱷᱮᱱ ᱠᱷᱚᱱᱮ ᱪᱮᱫ ᱞᱮᱱ ᱛᱟᱦᱮᱸᱫ ᱾ ᱟᱡ ᱟᱯᱟᱛ ᱨᱟᱡᱽᱜᱚᱯᱟᱞ ᱠᱩᱞᱥᱮᱠᱷᱚᱨ ᱫᱚ [[ᱢᱟᱞᱟᱭᱟᱞᱟᱢ ᱯᱟᱹᱨᱥᱤ|ᱢᱟᱞᱟᱭᱟᱞᱟᱢ]] ᱯᱷᱤᱞᱢ ᱨᱮ ᱥᱮᱨᱮᱧ ᱥᱤᱠᱟᱹᱨᱤᱭᱟᱹ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱨᱮᱦᱢᱟᱱ ᱫᱚ ᱥᱮᱨᱮᱧ ᱨᱮᱱᱟᱜ ᱥᱮᱪᱮᱫ ᱢᱟᱪᱮᱫ ᱫᱷᱚᱱᱨᱟᱡᱽ ᱴᱷᱮᱱ ᱠᱷᱚᱱ ᱥᱮᱬᱟ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱒᱒ ᱥᱮᱨᱢᱟ ᱵᱚᱭᱚᱥ ᱠᱷᱚᱱ ᱜᱮ ᱟᱡᱤᱡ ᱜᱟᱛᱮ ᱥᱤᱵᱽᱢᱚᱬᱤ ᱥᱟᱶ ''ᱵᱮᱸᱰ ᱨᱩᱴᱥ''  (Band Roots) ᱞᱟᱹᱜᱤᱫ ᱠᱤ-ᱵᱳᱰ (ᱥᱤᱱᱛᱷᱮᱥᱟᱭᱡᱚᱨ) ᱢᱟᱹᱫᱟᱹᱲᱤᱭᱟᱹ ᱞᱮᱠᱟᱛᱮ ᱠᱟᱹᱢᱤᱭ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱪᱮᱱᱱᱟᱭ ᱨᱮ "ᱱᱮᱢᱮᱥᱤᱥ ᱮᱵᱷᱮᱱᱤᱣ" ᱵᱮᱸᱰ ᱫᱚᱞ ᱮ ᱵᱮᱨᱮᱫ ᱞᱮᱫ ᱛᱟᱦᱮᱸᱫ ᱾ ᱩᱱᱤ ᱫᱚ ᱠᱤ-ᱵᱳᱰ, ᱯᱤᱭᱟᱱᱚ, ᱦᱟᱨᱢᱩᱱᱤ ᱟᱨ ᱜᱤᱴᱟᱨ ᱦᱚᱸᱭ ᱨᱩᱭᱮᱫ ᱛᱟᱦᱮᱸᱫ ᱾ ᱩᱱᱤ ᱥᱤᱱᱛᱷᱮᱥᱟᱭᱡᱚᱨ ᱦᱩᱱᱟᱹᱨ ᱟᱨ ᱴᱮᱠᱱᱚᱞᱚᱡᱤ ᱨᱮᱱᱟᱜ ᱦᱟᱦᱟᱲᱟ ᱛᱚᱯᱚᱞ ᱢᱮᱱᱛᱮ ᱢᱟᱱᱟᱣᱮᱫ ᱛᱟᱦᱮᱸᱫ ᱾ ᱡᱚᱠᱷᱚᱱ ᱨᱮᱦᱢᱟᱱᱟᱜ ᱟᱨᱮ ᱥᱟᱞ ᱵᱚᱭᱚᱥ ᱦᱩᱭ ᱟᱠᱟᱱ ᱛᱟᱦᱮᱸᱫ ᱩᱱᱡᱚᱠᱷᱟᱜ ᱟᱡ ᱟᱯᱟᱛ ᱮ ᱵᱚᱝᱜᱟ ᱛᱟᱞᱟᱭᱮᱱ ᱠᱷᱟᱱ ᱚᱲᱟᱜ ᱨᱮ ᱠᱟᱹᱣᱰᱤ ᱠᱚ ᱟᱹᱰᱤ ᱡᱩᱨ ᱠᱚ ᱟᱱᱟᱴ ᱮᱱᱟ, ᱚᱱᱟᱛᱮ ᱟᱡ ᱵᱟᱵᱟ ᱦᱟᱜ ᱵᱟᱡᱽᱵᱟᱡᱽᱱᱟ ᱥᱟᱱᱟᱢ ᱠᱚ ᱟᱹᱠᱷᱨᱤᱧ ᱦᱩᱭᱟᱫ ᱠᱚᱣᱟ ᱾ ᱚᱱ ᱛᱟᱭᱚᱢ ᱩᱱᱠᱩ [[ᱤᱥᱟᱞᱟᱢ ᱫᱦᱚᱨᱚᱢ]] ᱠᱚ ᱦᱟᱛᱟᱣ ᱠᱮᱫᱼᱟ ᱾<ref>{{cite web|url=https://scroll.in/article/699665/why-i-converted-the-transformation-of-dilip-kumar-into-ar-rahman|title=Why I converted: The transformation of Dilip Kumar into AR Rahman}}  ᱵᱮᱸᱰ ᱜᱨᱩᱯ ᱨᱮ ᱠᱟᱹᱢᱤ ᱥᱟᱶᱛᱮ [[ᱞᱚᱱᱰᱚᱱ]] ᱨᱮᱱᱟᱜ ᱴᱨᱤᱱᱤᱴ ᱥᱮᱱᱮᱨᱮᱧ ᱵᱤᱨᱫᱟᱹᱜᱟᱲ ᱠᱷᱚᱱ ᱣᱮᱥᱴᱮᱨᱱ ᱥᱟᱥᱛᱨᱤᱭᱚ ᱥᱮᱨᱮᱧ ᱨᱮ ᱥᱚᱱᱮᱨᱮ ᱥᱤᱫ ᱞᱮᱫ ᱛᱟᱦᱮᱸᱫ ᱾<ref>{{cite web |url= http://hindi.webdunia.com/entertainment/film/articles/0901/13/1090113048_1.htm|title= ᱮᱹ ᱟᱨᱹ ᱨᱮᱦᱢᱟᱱ ᱺ ᱫᱤᱞ ᱥᱮ...|access-date=᱒᱔ ᱡᱟᱱᱩᱣᱟᱨᱤ ᱒᱐᱐᱙|format= ᱮᱪᱴᱤᱮᱢᱮᱞ|publisher=ᱣᱮᱵᱽ ᱫᱩᱱᱤᱭᱟᱹ|language=}}</ref>
