'''ᱥᱩᱞᱛᱟᱱ ᱤᱥᱢᱮᱞ ᱯᱮᱴᱨᱟ ᱩᱰᱟᱹᱱ ᱰᱟᱹᱦᱤ''' ᱫᱚ ''ᱠᱚᱴᱟ ᱵᱷᱟᱨᱩ'' ᱱᱟᱜᱟᱨ ᱨᱮ ᱢᱮᱱᱟᱜ ᱢᱤᱫ ᱩᱰᱟᱹᱱ ᱰᱟᱹᱦᱤ ᱠᱟᱱᱟ, ᱡᱟᱦᱟᱸ ᱫᱚ [[ᱢᱟᱞᱮᱥᱤᱭᱟ]] ᱨᱮᱱᱟᱜ ᱠᱮᱞᱟᱱᱴᱟᱱ ᱯᱚᱱᱚᱛ ᱛᱟᱹᱨᱤ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱩᱰᱟᱹᱱ ᱰᱟᱹᱦᱤ ᱨᱮᱱᱟᱜ ᱧᱩᱛᱩᱢ ᱫᱚ ᱠᱮᱞᱟᱱᱴᱟᱱ ᱨᱤᱱᱤᱡ ᱒᱘ ᱟᱹᱱᱤᱡ ᱥᱩᱞᱛᱟᱱ '''ᱤᱥᱢᱮᱞ ᱯᱮᱴᱨᱟ''' ᱦᱟᱜ ᱧᱩᱢ ᱞᱮᱠᱟᱛᱮ ᱦᱩᱭ ᱟᱠᱟᱱᱟ, ᱡᱟᱦᱟᱸᱭ ᱫᱚ ᱑᱙᱗᱙ ᱠᱷᱚᱱ ᱒᱐᱑᱐ ᱥᱟᱞᱮ ᱦᱟᱹᱵᱤᱡ ᱜᱟᱹᱫᱤ ᱨᱮ ᱛᱟᱦᱮᱸ ᱠᱟᱱᱟ ᱾ ᱱᱤᱛᱚᱜᱟᱜ ᱱᱟᱶᱟ ᱴᱚᱨᱢᱤᱱᱟᱞ ᱫᱚ ᱚᱯᱷᱤᱥᱤᱭᱟᱞᱤ ᱥᱮᱯᱴᱮᱢᱵᱚᱨ ᱒᱐᱐᱒ ᱥᱟᱞᱮ ᱨᱮ ᱡᱷᱤᱡ ᱥᱟᱹᱜᱩᱱ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱩᱰᱟᱹ ᱰᱟᱹᱦᱤ ᱴᱚᱨᱢᱤᱱᱟᱞ ᱨᱮ ᱯᱮᱭᱟ ᱩᱰᱟᱹᱱ ᱜᱟᱹᱰᱤ ᱜᱚᱴ ᱢᱮᱱᱟᱜᱼᱟ, ᱯᱮᱭᱟ ᱩᱰᱟᱹᱱ ᱵᱨᱤᱡᱽ ᱟᱨ ᱱᱚᱸᱰᱮ ᱑ᱹ᱔᱕ ᱢᱤᱞᱤᱭᱚᱱ ᱯᱟᱥᱮᱧᱡᱚᱨ ᱠᱚᱣᱟᱜ ᱠᱮᱯᱟᱤᱴᱤ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱚᱥᱟᱨ ᱵᱤᱥᱟᱹᱨ ᱫᱚ ᱑᱒,᱐᱐ ᱢᱤᱴᱚᱨ ᱜᱟᱺᱴ ᱾ ᱱᱚᱸᱰᱮ ᱙ ᱜᱚᱴᱟᱝ ᱪᱮᱠ-ᱤᱱ ᱫᱩᱣᱟᱹᱨ ᱢᱮᱱᱟᱜᱼᱟ ᱟᱨ ᱱᱚᱸᱰᱮ ᱠᱷᱚᱱ ᱗ ᱜᱚᱴᱟᱝ ᱰᱟᱹᱦᱤ ᱛᱮ ᱦᱮᱡᱥᱮᱱ ᱨᱮᱱᱟᱜ ᱥᱩᱵᱤᱫᱷᱟ ᱢᱮᱱᱟᱜᱼᱟ  ᱾ ᱒᱐᱑᱔ ᱥᱟᱞᱮ ᱨᱮ ᱱᱚᱶᱟ ᱫᱚ ᱥᱟᱢᱟᱝ ᱰᱷᱤᱯ ᱟᱲᱮ ᱨᱮᱱᱟᱜ ᱡᱚᱛᱚ ᱠᱷᱚᱱ ᱵᱷᱤᱲ ᱩᱫᱟᱹᱱ ᱰᱟᱹᱦᱤ ᱞᱮᱱ ᱛᱟᱦᱮᱸᱫ  ᱟᱨ ᱯᱟᱥᱮᱧᱡᱚᱨ ᱴᱨᱟᱯᱷᱤᱠ ᱞᱮᱠᱟᱛᱮ ᱙ ᱟᱱᱟᱜ ᱴᱷᱟᱶ ᱮ ᱨᱮ ᱛᱟᱦᱮᱸ ᱠᱟᱱᱟ, ᱟᱨ ᱑,᱘᱐᱐,᱘᱓᱖ ᱜᱚᱴᱟᱝ ᱦᱚᱲ ᱠᱚᱲ ᱠᱚ ᱦᱮᱡᱥᱮᱱ ᱞᱮᱱᱟ ᱢᱤᱫ ᱥᱮᱨᱢᱟ ᱨᱮ ᱾
==ᱱᱟᱜᱟᱢ==
ᱱᱚᱶᱟ ᱩᱰᱟᱹᱱ ᱰᱟᱹᱦᱤ ᱫᱚ ᱞᱟᱦᱟ ᱛᱮ '''ᱨᱚᱭᱟᱞ ᱮᱭᱟᱨ ᱯᱷᱚᱨᱥ''' ᱥᱴᱮᱥᱚᱱ ᱛᱟᱦᱮᱱ ᱠᱟᱱᱟ ᱵᱨᱤᱴᱤᱥ ᱚᱠᱛᱚ ᱨᱮ ᱾ ᱱᱚᱶᱟ ᱫᱚ ᱫᱚᱥᱟᱨ ᱡᱮᱛᱜᱮᱛ ᱞᱟᱹᱲᱦᱟᱹᱭ ᱚᱠᱛᱚ ᱨᱮ ᱵᱨᱤᱴᱤᱥ ᱠᱚ ᱩᱰᱟᱹᱱ ᱰᱟᱹᱦᱤ ᱠᱚ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱾ ᱱᱚᱸᱰᱮ ᱯᱩᱭᱞᱩ ᱡᱟᱯᱟᱱᱤᱡ ᱠᱚ ᱟᱬᱜᱚ ᱞᱮᱫ ᱴᱟᱦᱮᱸᱫ ᱩᱰᱟᱹᱱ ᱘ ᱰᱤᱥᱮᱢᱵᱚᱨ ᱑᱙᱔᱑ ᱥᱟᱞᱮᱨᱮ ᱾

ᱞᱟᱹᱲᱦᱟᱹᱭ ᱛᱟᱭᱚᱢᱱᱚᱶᱟ ᱫᱚ ᱥᱟᱫᱷᱟᱨᱚᱱ ᱩᱰᱟᱹᱱ ᱰᱟᱹᱦᱤ ᱛᱮ ᱠᱚ ᱵᱚᱫᱚᱞ ᱞᱮᱫ ᱛᱟᱦᱮᱸᱫ ᱾ ᱯᱟᱥᱮᱧᱡᱚᱨ ᱴᱚᱨᱢᱤᱱᱟᱞ ᱵᱮᱱᱟᱣᱱ ᱛᱟᱦᱮᱸᱫ ᱱᱚᱶᱟ ᱫᱚ '''ᱯᱮᱝᱠᱟᱞᱟᱱ ᱪᱮᱯᱟ ᱩᱰᱟᱹᱱ ᱰᱟᱹᱦᱤ''' ᱢᱮᱱᱛᱮ ᱠᱚ ᱵᱟᱰᱟᱭᱮᱫ ᱛᱟᱦᱮᱸᱫ ᱾ ᱴᱚᱨᱢᱤᱱᱟᱞ ᱢᱟᱨᱟᱝ ᱠᱮᱫ ᱛᱟᱭᱚᱢ ᱟᱨ ᱢᱤᱫ ᱱᱟᱶᱟ ᱵᱤᱞᱰᱤᱝ ᱠᱚ ᱛᱮᱭᱟᱨ ᱠᱮᱫᱼᱟ ᱥᱟᱶᱛᱮ '''ᱥᱩᱞᱛᱟᱱ ᱤᱥᱢᱮᱞ ᱯᱮᱴᱨᱟ ᱩᱰᱟᱹᱱ ᱰᱟᱹᱦᱤ''' ᱢᱮᱛᱴᱮ ᱠᱚ ᱧᱩᱢ ᱠᱮᱫᱼᱟ, ᱡᱟᱦᱟᱸ ᱫᱚ ᱱᱤᱛᱚᱜ ᱮᱥᱤᱭᱟ ᱯᱮᱥᱤᱯᱷᱤᱠ ᱩᱰᱟᱹᱱ ᱥᱮᱪᱮᱫ ᱟᱥᱲᱟ ᱨᱮᱱᱟᱜ ᱢᱟᱨᱮ ᱴᱚᱨᱢᱤᱱᱟᱞ ᱢᱮᱱᱛᱮ ᱠᱚ ᱵᱟᱰᱟᱭᱮᱫᱼᱟ ᱾ ᱑᱙᱙᱙ ᱥᱟᱞᱮ ᱨᱮ ᱥᱚᱨᱠᱟᱨ ᱥᱩᱞᱛᱟᱱ ᱤᱥᱢᱮᱞ ᱩᱰᱟᱹᱱ ᱰᱟᱹᱦᱤ ᱫᱚ ᱱᱟᱶᱟ ᱴᱚᱨᱢᱤᱱᱟᱞ ᱵᱤᱞᱰᱤᱝ ᱛᱮ ᱩᱪᱟᱹᱲᱚᱜᱼᱟ ᱢᱮᱱᱛᱮ ᱩᱪᱷᱞᱟᱹᱣ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱯᱨᱚᱡᱮᱠᱴ ᱫᱚ ᱒᱐᱐᱐ ᱥᱟᱞᱮ ᱨᱮ ᱮᱦᱚᱵ ᱞᱮᱱ ᱛᱟᱦᱮᱸᱫ ᱟᱨ ᱒᱐᱐᱒ ᱥᱟᱞᱮ ᱝᱨᱮ ᱯᱩᱨᱟᱹᱣ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱨᱮ ᱥᱩᱨᱥᱩᱯᱩᱨ RM᱕᱕ ᱢᱤᱞᱤᱭᱚᱱ ᱴᱟᱠᱟ ᱠᱷᱚᱨᱚᱪ ᱞᱮᱱ ᱛᱟᱦᱮᱸᱫ ᱾
==ᱵᱟᱨᱦᱮ ᱡᱚᱱᱚᱲ==
{{commons category|Sultan Ismail Petra Airport}}
* [http://www.malaysiaairports.com.my/index.php?ch=17&pg=55&ac=182 Sultan Ismail Petra Airport, Kota Bharu] at [[:en:Malaysia Airports Holdings Berhad|Malaysia Airports Holdings Berhad]]
* [http://www.flightstats.com/go/FlightStatus/flightStatusByAirport.do?airport=(KBR)+Pengkalan+Chepa+Airport%2C+Kota+Bharu%2C+MY&airportQueryDate=2010-12-21&airportQueryTime=-1&airlineToFilter=&airportQueryType=0&x=10&y=4/ Sultan Ismail Petra Airport Real Time Flight Schedule]

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
[[ᱛᱷᱚᱠ:ᱢᱟᱞᱮᱥᱤᱭᱟ ᱨᱮᱱᱟᱜ ᱩᱰᱟᱹᱱ ᱰᱟᱹᱦᱤ]]
