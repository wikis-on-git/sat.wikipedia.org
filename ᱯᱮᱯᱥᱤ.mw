[[File:Pepsi logo new.svg|thumb|ᱯᱮᱯᱥᱤ ᱞᱚᱜᱚ]]

'''ᱯᱮᱯᱥᱤ''' ᱫᱚ ᱠᱟᱨᱵᱚᱱᱮᱴᱮᱰ ᱥᱚᱯᱴ ᱰᱨᱤᱸᱠ ᱢᱮᱱᱫᱚ ᱢᱤᱫ ᱧᱩᱭ ᱛᱮᱭᱟᱜ ᱡᱤᱱᱤᱥ ᱠᱟᱱᱟ, ᱡᱟᱦᱟᱸ ᱫᱚ ᱯᱮᱯᱥᱤᱠᱚ ᱠᱚᱢᱯᱟᱹᱱᱤᱭ ᱛᱮᱭᱟᱨᱮᱫᱼᱟ ᱾ ᱮᱛᱚᱦᱚᱵ ᱫᱚ ᱱᱚᱶᱟ ᱑᱘᱙᱓ ᱥᱟᱞᱮ ᱨᱮ ᱠᱟᱞᱤᱵᱽ ᱵᱨᱟᱰᱷᱟᱢ ᱮ ᱛᱮᱭᱟᱨ ᱞᱮᱫ ᱛᱟᱦᱮᱸᱫ '''ᱵᱨᱟᱰᱥ ᱰᱨᱤᱸᱠ''' ᱧᱩᱛᱩᱢ ᱛᱮ ᱾ <ref name=store>[http://www.pepsistore.com/history.asp The History of the Birthplace of Pepsi-Cola]. Pepsistore.com. Retrieved on February 4, 2012.</ref> ᱱᱚᱶᱟ ᱧᱩᱛᱩᱢ ᱫᱚ ᱟᱹᱨᱩ ᱠᱟᱛᱮ '''ᱯᱮᱯᱥᱤᱼᱠᱚᱞᱟ'''  ᱠᱚ ᱫᱚᱦᱚ ᱞᱮᱫᱼᱟ ᱒᱘ ᱚᱜᱚᱥᱴ ᱑᱘᱙᱘ ᱥᱟᱞᱮ ᱨᱮ ᱟᱨ ᱚᱱᱟ ᱛᱟᱭᱚᱢ ᱑᱙᱖᱑ ᱥᱟᱞᱮ ᱨᱮ '''ᱯᱮᱯᱥᱤ''' ᱠᱚ ᱧᱩᱢ ᱟᱹᱨᱩ ᱠᱮᱫᱼᱟ ᱾ <ref name=sodamuseumhistory>[https://web.archive.org/web/20010415161612/http://sodamuseum.bigstep.com/generic.jhtml?pid=3 The History of Pepsi-Cola], Soda Museum, LLC</ref>

ᱱᱚᱶᱟ ᱠᱚᱢᱯᱟᱹᱱᱭ ᱦᱚᱸ ᱢᱤᱢᱤᱫ ᱫᱷᱟᱶ ᱫᱚ ᱠᱚ ᱥᱯᱚᱱᱥᱚᱨ ᱮᱫ ᱛᱟᱦᱮᱸᱫ ᱮᱱᱮᱡ ᱟᱨ ᱥᱮᱨᱮᱧ ᱤᱵᱷᱮᱸᱴᱥ ᱡᱮᱢᱚᱱ ᱥᱩᱯᱚᱨ ᱵᱳᱞ ᱮᱢᱟᱱ ᱞᱮᱠᱟᱱ ᱥᱯᱚᱨᱴᱥ ᱮᱱᱮᱡ ᱤᱵᱷᱮᱸᱴ ᱠᱚᱨᱮ ᱾ ᱯᱮᱯᱥᱤ ᱨᱮᱱᱟᱜ ᱦᱚᱸ ᱟᱹᱰᱤ ᱢᱟᱨᱟᱝ ᱥᱯᱚᱱᱥᱚᱨᱥᱤᱯ ᱢᱮᱱᱟᱜᱼᱟ ᱞᱟᱥ ᱵᱷᱮᱜᱟᱥ ᱱᱮᱵᱟᱫᱟ ᱨᱮᱱᱟᱜ '''ᱮᱢᱹᱡᱤᱹᱮᱢ ᱢᱤᱨᱮᱡᱽ ᱦᱚᱴᱮᱞ''' ᱠᱚᱨᱮ ᱾ ᱱᱩᱠᱩ ᱫᱚ ᱯᱮᱯᱥᱤ ᱥᱩᱢᱩᱝ ᱠᱚ ᱮᱢᱟ ᱠᱚᱶᱟ ᱦᱚᱴᱮᱞ ᱨᱮ ᱾

ᱯᱮᱥᱤ ᱫᱚ ᱟᱹᱰᱤ ᱞᱮᱠᱟᱱ ᱦᱟᱹᱴᱤᱧ ᱟᱨ ᱥᱤᱵᱤᱞ ᱛᱮ ᱦᱤᱡᱩᱜᱼᱟ ᱾ ᱛᱤᱢᱤᱱ ᱜᱟᱱ ᱵᱷᱮᱯᱮᱫ ᱯᱮᱯᱥᱤ ᱠᱚᱫᱚ ᱠᱚ ᱦᱩᱭᱩᱜ ᱠᱟᱱᱟ ᱰᱟᱭᱮᱴ ᱯᱮᱯᱥᱤ, ᱯᱮᱯᱥᱤ ᱢᱟᱠᱥ, ᱯᱮᱯᱥᱤ ᱳᱣᱟᱱ, ᱠᱨᱤᱥᱴᱟᱞ ᱯᱮᱥᱤ, ᱯᱮᱥᱤ ᱣᱤᱞᱰ ᱪᱮᱨᱤ ᱮᱢᱟᱱ ᱮᱢᱟᱱ  ᱾
== ᱱᱟᱜᱟᱢ ==
[[File:Classic Pepsi bottles in supermarket in Kyiv.JPG|thumb|ᱯᱮᱯᱥᱤ ᱵᱚᱛᱚᱞ]]

ᱯᱮᱯᱥᱤ ᱫᱚ ᱯᱩᱭᱞᱩ ᱮᱛᱚᱢ ᱠᱟᱨᱚᱞᱤᱱᱟ ᱨᱮᱱᱟᱜ ᱱᱤᱣ ᱵᱮᱨᱱ ᱨᱮ ᱑᱘᱙᱘ ᱥᱟᱞᱮ ᱨᱮ ᱠᱟᱞᱤᱵᱲ ᱵᱨᱟᱫᱷᱟᱢ ᱮ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱡᱟᱦᱟᱸᱭ ᱫᱚ ᱯᱩᱭᱞᱩ ᱟᱡᱟᱜ ᱨᱟᱱ ᱫᱚᱠᱟᱱ (pharmacy) ᱨᱮ ᱛᱮᱭᱟᱨ ᱠᱟᱛᱮᱭ ᱟᱹᱠᱷᱨᱤᱧᱮᱫ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱫᱚ ᱱᱚᱶᱟ ᱵᱨᱟᱰᱥ ᱰᱨᱤᱸᱠ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱢᱮᱱᱠᱷᱟᱱ ᱚᱱᱟ ᱧᱩᱛᱩᱢ ᱫᱚ ᱛᱟᱭᱚᱢ ᱛᱮ ᱟᱹᱨᱩ ᱠᱟᱛᱮ ᱯᱮᱯᱥᱤ ᱠᱚᱞᱟ ᱠᱚ ᱫᱚᱦᱚ ᱞᱮᱫᱼᱟ ᱾ ᱡᱟᱹᱱᱤᱡ ᱱᱚᱶᱟ [[ᱧᱩᱛᱩᱢ]] ᱫᱚ ᱡᱚᱢᱟᱜ ᱦᱚᱡᱚᱢ ᱮᱱᱡᱟᱭᱤᱢ ᱯᱮᱯᱥᱤᱱ ᱟᱨ ᱠᱚᱞᱟ ᱡᱚ ᱠᱚ ᱵᱮᱵᱷᱟᱨᱮᱫ ᱛᱟᱦᱮᱸᱫ ᱛᱮᱭᱟᱨ ᱞᱟᱹᱜᱤᱫ, ᱟᱫᱚ ᱱᱩᱠᱤᱱ ᱟᱹᱲᱟᱹ ᱜᱮ ᱯᱟᱞᱮ ᱢᱮᱥᱟ ᱠᱟᱛᱮ ᱠᱚ ᱧᱩᱢ ᱞᱮᱫ ᱛᱟᱦᱮᱸᱫ ᱾ <ref>[https://web.archive.org/web/20080212003647/http://www.sodamuseum.bigstep.com/generic.jhtml?pid=3 Soda Museum - The History of Pepsi Cola]</ref> ᱵᱨᱟᱫᱷᱟᱢ ᱫᱚ ᱥᱤᱵᱤᱞᱟᱱᱟᱜ ᱧᱩᱭ ᱛᱮᱭᱟᱜ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱟᱨ ᱡᱚᱢᱟᱜ ᱦᱚᱡᱚᱢ ᱥᱟᱶᱛᱮ ᱫᱟᱲᱮ ᱥᱟᱨᱥᱟᱶ ᱚᱪᱚᱭᱟ ᱦᱚᱲᱢᱚ ᱨᱮ ᱾ <ref>[http://www.pepsistore.com/history.asp The History of the Birthplace of Pepsi-Cola]</ref>

᱑᱙᱐᱓ ᱥᱟᱞᱮ ᱨᱮ ᱵᱨᱫᱷᱟᱢ ᱫᱚ ᱯᱮᱯᱥᱤᱼᱠᱚᱞᱟ ᱠᱚᱢᱯᱟᱹᱱᱤ ᱫᱚ ᱟᱡᱟᱜ ᱨᱟᱱ ᱫᱚᱠᱟᱱ ᱠᱷᱚᱱ ᱟᱨ ᱢᱤᱫ ᱜᱚᱫᱟᱢ ᱚᱲᱟᱜ ᱛᱮᱭ ᱩᱪᱟᱹᱲ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱥᱮᱨᱢᱟ ᱗,᱙᱖᱘ ᱜᱮᱞᱚᱱ (gallons) ᱥᱤᱨᱚᱯ (syrup) ᱮ ᱟᱹᱠᱷᱨᱤᱧ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱨᱮᱱᱟᱜ ᱫᱚᱥᱟᱨ ᱥᱮᱨᱢᱟ ᱛᱩᱨᱩᱭ ᱟᱶᱩᱱᱥ ᱟᱱᱟᱜ ᱵᱚᱛᱚᱞ ᱛᱮᱭ ᱟᱹᱠᱷᱨᱤᱧ ᱞᱮᱫ ᱛᱟᱦᱮᱸᱫ ᱟᱨ ᱟᱹᱠᱨᱤᱧ ᱫᱚ ᱑᱙,᱘᱔᱘ ᱜᱮᱞᱚᱱ ᱨᱟᱠᱟᱵ ᱞᱮᱱ ᱛᱟᱦᱮᱸᱫ ᱾ ᱑᱙᱐᱙ ᱥᱟᱞᱮ ᱨᱮ ᱚᱴᱚᱢᱚᱵᱟᱭᱤᱞ ᱨᱮᱥᱚᱨ ''ᱯᱤᱭᱚᱱᱟᱨ ᱵᱚᱱᱨᱤ ᱚᱞᱰᱯᱷᱤᱞᱰ'', ᱡᱟᱦᱟᱸᱭ ᱮᱛᱚᱦᱚᱵ ᱥᱮᱞᱤᱵᱨᱤᱴᱤ ᱛᱟᱦᱮᱸ ᱠᱟᱱᱟᱭ ᱡᱟᱦᱟᱸᱭ ᱫᱚ ᱯᱮᱯᱥᱤ ᱨᱮᱱᱟᱜ ᱜᱩᱱ ᱮ ᱥᱟᱨᱦᱟᱶ ᱞᱮᱫ ᱛᱟᱦᱮᱸᱫ ᱾

== ᱢᱟᱨᱠᱮᱴᱤᱝ==
᱑᱙᱗᱕ ᱥᱟᱞᱮ ᱨᱮ ᱯᱮᱥᱤ ᱫᱚ ᱯᱮᱯᱥᱤ ᱪᱟᱞᱮᱸᱡᱽ ᱢᱟᱨᱠᱮᱴᱤᱝ ᱠᱟᱹᱢᱤᱦᱚᱨᱟᱭ ᱥᱟᱵ ᱠᱮᱫᱼᱟ, ᱡᱟᱦᱟᱸ ᱨᱮ ᱯᱮᱯᱥᱤᱼᱠᱚᱞᱟ ᱟᱨ ᱨᱤᱵᱷᱟᱞ ᱠᱚᱞᱟᱼᱠᱚᱞᱟ ᱧᱩᱛᱩᱢ ᱛᱮ ᱵᱟᱨᱭᱟ ᱯᱚᱰᱚᱠᱴ ᱮ ᱟᱲᱟᱜ ᱠᱮᱫᱼᱟ ᱵᱤᱱᱤᱰᱟᱹᱣ ᱞᱮᱠᱟᱛᱮ ᱾ ᱱᱚᱶᱟ ᱵᱤᱱᱤᱰᱟᱹᱶ ᱨᱮ ᱥᱮᱞᱮᱫ ᱞᱮᱱ ᱦᱚᱲ ᱠᱚ ᱚᱱᱟ ᱵᱟᱱᱟᱨ ᱢᱩᱸᱫᱽ ᱠᱷᱚᱱ ᱯᱮᱯᱥᱤ ᱜᱮ  ᱠᱚ ᱵᱟᱪᱦᱟᱣ ᱠᱮᱫᱼᱟ ᱱᱟᱯᱟᱭᱟ ᱢᱮᱱᱛᱮ ᱾ ᱯᱮᱯᱥᱤᱠᱚ ᱱᱚᱶᱟ ᱨᱮᱱᱟᱜ ᱵᱷᱟᱹᱜᱤ ᱚᱨᱡᱚᱭ ᱧᱟᱢ ᱠᱮᱫᱼᱟ, ᱫᱤᱥᱣᱟᱹ ᱠᱚ ᱞᱟᱹᱜᱤᱫ ᱢᱤᱫ ᱧᱮᱱᱮᱞᱚᱢ (television) ᱨᱮ ᱠᱚᱢᱚᱨᱥᱤᱭᱟᱞ ᱚᱨᱡᱚᱭ ᱥᱚᱫᱚᱴ ᱠᱮᱫᱼᱟ ᱾<ref>[http://www.sodamuseum.bigstep.com/generic.jhtml?pid=3 SODAmuseum.com "The History of Pepsi-Cola"], ''sodamuseum.bigstep.com'', paragraph 31</ref>

᱑᱗᱗᱖ ᱥᱟᱞᱮᱨᱮ ᱯᱮᱯᱥᱤ, ᱴᱚᱞᱮᱰᱚ ᱨᱮ ᱟᱨᱹᱠᱮᱹᱳ ᱵᱚᱴᱞᱚᱨ, ᱳᱦᱤᱭᱚ ᱫᱚ ᱟᱢᱮᱨᱤᱠᱟ ᱨᱮᱱᱟᱜ  ᱵᱮᱥᱮᱸᱴᱱᱤᱭᱚᱞ ᱯᱟᱨᱟᱵᱽ ᱥᱟᱶᱛᱮ ᱢᱮᱥᱟ ᱠᱟᱛᱮ ᱯᱩᱭᱞᱩ ᱛᱤᱨᱞᱟᱹ ᱯᱮᱯᱥᱤ ᱟᱹᱠᱷᱨᱤᱧᱤᱭᱧᱹ ᱠᱚ ᱫᱚᱦᱚᱠᱮᱫᱮᱭᱟ ᱾
᱑᱙᱙᱖ ᱥᱟᱞᱮᱨᱮ ᱯᱮᱯᱥᱤ ᱭᱟᱜ ᱵᱮᱯᱟᱨ ᱱᱟᱯᱟᱭ ᱛᱮ ᱪᱟᱞᱟᱶ ᱤᱫᱤᱭᱮᱱ ᱛᱮ ᱯᱮᱯᱥᱤ ᱥᱴᱳᱯᱷ ᱵᱤᱵᱚᱨᱚᱱ ᱠᱟᱹᱢᱤᱦᱚᱨᱟᱭ ᱥᱟᱵ ᱠᱮᱫᱼᱟ ᱾ ᱱᱚᱶᱟ ᱵᱤᱵᱚᱨᱚᱱ ᱫᱚ ᱒᱐᱐᱒ ᱥᱟᱞᱮ ᱨᱮ "ᱮᱡᱽᱞᱮᱥ ᱣᱚᱱᱰᱟᱨᱥ" ᱯᱟᱛᱷᱟᱢ ᱨᱮ ᱩᱪᱷᱟᱹᱱ ᱮᱱᱟ ᱟᱨ ᱟᱨᱦᱚᱸ ᱵᱮᱯᱟᱨ ᱢᱟᱬᱟᱝ ᱥᱮᱫ ᱞᱟᱦᱟᱭ ᱞᱟᱹᱜᱤᱫ ᱠᱚ ᱧᱟᱢ ᱠᱮᱫᱼᱟ ᱾ <ref>[http://www.pepsico.com/PEP_Company/Honors/index.cfm PepsiCo - Company - Honors (2002)], ''Promo'' Magazine, 2002.</ref>
== ᱵᱟᱨᱦᱮ ᱡᱚᱱᱚᱲ ==
* [http://www.pepsi.ca/default.aspx?bhcp=1 Pepsi's Official website]

==ᱥᱟᱹᱠᱷᱭᱟᱹᱛ==


[[Category:!Main category]]
[[Category:Drinks]]
