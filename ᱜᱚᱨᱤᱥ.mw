ᱜᱚᱨᱤᱥ (ᱤᱝᱨᱟᱹᱡᱤᱺ Goris; ᱟᱨᱢᱮᱱᱤᱭᱟᱱ: Գորիս) ᱫᱚ ᱢᱤᱫᱴᱮᱱ ᱱᱟᱝᱜᱽᱨᱟᱦᱟ ᱟᱨ ᱜᱚᱨᱤᱥ ᱨᱮᱭᱟᱜ ᱫᱚᱵᱷᱟᱹᱴᱤᱭᱟᱹ ᱛᱷᱟᱺᱭ ᱠᱟᱱᱟ, ᱱᱚᱣᱟ ᱫᱚ ᱟᱨᱢᱮᱱᱤᱭᱟ ᱨᱮᱭᱟᱜ ᱥᱭᱚᱱᱤᱠ ᱯᱚᱱᱚᱛ ᱨᱮᱨ ᱢᱮᱱᱟᱜ| ᱱᱚᱣᱟ ᱱᱟᱝᱜᱽᱨᱟᱦᱟ ᱫᱚ ᱜᱚᱨᱤᱥ ᱜᱟᱰᱟ ᱵᱮᱰᱟ ᱨᱮ ᱢᱮᱱᱟᱜ-ᱟ, ᱱᱚᱣᱟ ᱫᱚ ᱟᱨᱢᱮᱱᱤᱭᱟ ᱨᱮᱭᱟᱜ ᱨᱟᱡᱽ ᱜᱟᱲ ᱭᱮᱨᱮᱶᱟᱱ ᱠᱷᱚᱱ ᱒᱕᱔ ᱠᱤᱞᱚ ᱢᱤᱴᱟᱨ ᱥᱟᱝᱜᱤᱧ ᱨᱮ ᱢᱮᱱᱟᱜ-ᱟ ᱟᱨ ᱯᱚᱱᱚᱛ ᱨᱟᱡᱽᱜᱟᱲ ᱠᱟᱯᱟᱱ ᱠᱷᱚᱱ ᱖᱗ ᱠᱤᱞᱚ ᱢᱤᱴᱟᱨ ᱥᱟᱝᱜᱤᱧ ᱨᱮ ᱢᱮᱱᱟᱜ-ᱟ| ᱦᱚᱲ ᱞᱮᱠᱷᱟ ᱡᱚᱠᱷᱟ ᱛᱮ ᱥᱭᱩᱱᱤᱠ ᱨᱮᱭᱟᱜ ᱫᱚᱥᱟᱨ ᱢᱟᱨᱟᱝ ᱱᱟᱝᱜᱽᱨᱟᱦᱟ ᱠᱟᱱᱟ| ᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱦᱟ ᱞᱮᱠᱟ ᱛᱮ ᱒᱐,᱕᱙᱑ ᱡᱚᱱᱟ ᱛᱟᱦᱮᱸᱠᱟᱱᱟ, ᱚᱠᱟ ᱫᱚ ᱒᱐᱐᱑ ᱥᱮᱨᱢᱟ ᱨᱮ ᱒᱓,᱒᱖᱑ ᱡᱚᱱᱟ ᱦᱚᱲ ᱛᱟᱦᱮᱸᱠᱟᱱ| ᱟᱨᱦᱚᱸ ᱒᱐᱑᱖ ᱥᱮᱨᱢᱟ ᱚᱱᱢᱟᱱ ᱦᱚᱲ ᱞᱮᱠᱷᱟ ᱨᱮ ᱫᱚ ᱒᱐,᱓᱐᱐ ᱧᱟᱢᱮᱱᱟ| ᱜᱚᱨᱤᱥ ᱫᱚ ᱟᱨᱢᱮᱱᱤᱭᱟ ᱟᱯᱚᱥᱛᱚᱞ ᱢᱟᱱᱰᱮᱨ ᱨᱮᱭᱟᱜ ᱥᱭᱩᱱᱤᱠ ᱰᱟᱭᱥᱤᱥ ᱨᱮᱭᱟᱜ ᱢᱤᱫᱴᱮᱱ ᱢᱟᱹᱪᱤ ᱠᱟᱱᱟ|
==ᱧᱩᱛᱩᱢ==
ᱜᱚᱨᱤᱥ ᱢᱟᱲᱟᱝ ᱫᱚ ᱠᱚᱨᱤᱥ ᱟᱨ ᱜᱚᱨᱭᱟᱠ ᱧᱩᱛᱩᱢ ᱛᱮ ᱵᱟᱰᱟᱭᱚᱜ ᱠᱟᱱ ᱛᱟᱦᱮᱸᱠᱟᱱᱟ᱾ ᱢᱮᱱᱠᱷᱟᱱ ᱱᱚᱣᱟ ᱧᱩᱛᱩᱢ ᱚᱢᱚᱱᱚᱜ ᱨᱮᱭᱟᱜ ᱟᱭᱢᱟ ᱞᱟᱹᱭ ᱟᱹᱜᱩ ᱠᱟᱛᱷᱟ ᱢᱮᱱᱟᱜᱼᱟ᱾ ᱱᱚᱣᱟ ᱧᱩᱛᱩᱢ ᱫᱚ ᱥᱤᱧᱚᱛ ᱤᱭᱚᱨᱚᱯᱤᱭᱟᱱ ᱟᱹᱲᱟᱹ ᱠᱷᱚᱱ ᱦᱮᱡ ᱟᱠᱟᱱᱟ ᱢᱮᱱᱛᱮ ᱟᱴᱠᱟᱨᱚᱜ ᱠᱟᱱᱟ"ᱜᱚᱨ" ᱟᱨ "ᱮᱥ" ᱟᱹᱲᱟᱹ ᱠᱷᱚᱱ᱾ ᱜᱚᱨᱤᱥ ᱥᱮ ᱠᱚᱨᱤᱥ ᱨᱮᱭᱟᱜ ᱢᱟᱱᱮ ᱫᱚ ᱫᱷᱤᱨᱤ ᱡᱟᱜᱟ ᱦᱩᱭᱩᱜ ᱠᱟᱱᱟ᱾ ᱟᱹᱰᱤ ᱥᱮᱫᱟᱭ ᱠᱷᱚᱱ ᱚᱱᱟ ᱡᱟᱜᱟ ᱨᱮᱭᱟᱜ ᱟᱰᱮ ᱯᱟᱥᱮ ᱨᱮ ᱦᱚᱲ ᱠᱚ ᱜᱤᱨᱟᱹᱵᱟᱹᱥ ᱦᱮᱡ ᱟᱠᱟᱱᱟ᱾
==ᱱᱟᱜᱟᱢ==
===ᱥᱮᱫᱟᱭ ᱱᱟᱜᱟᱢ ᱟᱨ ᱛᱟᱞᱱᱟ ᱱᱟᱝ===
ᱜᱚᱨᱤᱥ ᱨᱮ ᱫᱚ ᱫᱷᱤᱨᱤ ᱱᱟᱝ ᱠᱷᱚᱱ ᱜᱮ ᱦᱚᱲ ᱜᱤᱨᱟᱹᱵᱟᱹᱥᱤ ᱠᱚ ᱮᱦᱚᱵ ᱟᱠᱟᱱᱟ| ᱱᱟᱜᱟᱢ ᱨᱮ ᱯᱟᱹᱦᱤᱞ ᱩᱨᱟᱨᱴᱤᱭᱟᱱ ᱱᱟᱝ ᱨᱮ ᱜᱚᱨᱤᱥ ᱨᱮᱭᱟᱜ ᱚᱞ ᱥᱚᱫᱚᱨ ᱫᱚ ᱧᱟᱢᱚᱜ ᱠᱟᱱᱟ| ᱩᱨᱟᱨᱛᱩ ᱨᱮᱱ ᱯᱟᱹᱦᱤᱞ ᱨᱩᱥᱟ ᱨᱟᱡᱟ, ᱚᱠᱚᱭ ᱫᱚ ᱗᱓᱕ ᱢᱟᱹᱥᱤ ᱢᱟᱲᱟᱝ ᱠᱷᱚᱱ ᱟᱨ ᱗᱑᱓ ᱢᱟᱹᱥᱤ ᱢᱟᱲᱟᱝ ᱥᱮᱨᱢᱟ ᱦᱟᱹᱵᱤᱡ-ᱮ ᱥᱟᱥᱯᱱ ᱞᱮᱫ| ᱢᱤᱫᱴᱮᱱ ᱚᱞᱟᱜ ᱯᱟᱴᱟ ᱚᱞ ᱚᱴᱚ ᱞᱮᱫᱟ ᱵᱟᱝ ᱩᱱᱤ ᱫᱚ ᱒᱓ ᱜᱚᱴᱟᱝ ᱫᱤᱥᱚᱢᱮ ᱡᱤᱛᱠᱟᱹᱨ ᱞᱮᱫᱟ, ᱜᱚᱨᱤᱥᱛᱟ ᱫᱤᱥᱚᱢ ᱦᱚᱸ ᱚᱱᱟ ᱠᱚ ᱢᱩᱫᱽ ᱨᱮ ᱢᱤᱫᱴᱮᱱ ᱛᱟᱦᱮᱸᱠᱟᱱᱟ| ᱱᱟᱜᱟᱢᱤᱭᱟᱹ ᱜᱟᱹᱠᱷᱩᱲᱤᱭᱟᱹ ᱠᱚᱠᱚ ᱟᱴᱠᱟᱨᱮᱫᱟ ᱱᱚᱣᱟ ᱚᱱᱟ ᱜᱚᱨᱤᱥ ᱜᱮ ᱛᱟᱦᱮᱸᱠᱟᱱᱟ|

ᱛᱟᱞᱱᱟ ᱱᱟᱝ ᱚᱠᱛᱮ ᱨᱮ, ᱱᱟᱦᱟᱜ ᱜᱚᱨᱤᱥ ᱴᱚᱴᱷᱟ ᱨᱮᱭᱟᱜ ᱥᱟᱢᱟᱝ ᱱᱟᱠᱷᱟ ᱨᱮ ᱵᱟᱨᱭᱟ ᱱᱟᱝᱜᱽᱨᱟᱦᱟ ᱵᱟᱱᱫᱷᱟᱣ ᱞᱮᱱᱟ, ᱜᱚᱨᱤᱥ ᱜᱟᱰᱟ ᱨᱮᱭᱟᱜ ᱞᱮᱝᱜᱟ ᱵᱮᱰᱟ ᱱᱟᱠᱷᱟ ᱨᱮ| ᱱᱚᱣᱟ ᱫᱚ ᱠᱚᱨᱮᱥ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱠᱟᱱᱟ ᱟᱨ ᱡᱚᱲᱟᱣ ᱜᱮ ᱛᱟᱦᱮᱸᱠᱟᱱᱟ ᱢᱤᱫᱴᱮᱱ ᱜᱚᱨᱩ ᱟᱹᱛᱩ ᱥᱚᱝᱜᱮ ᱟᱨ ᱑᱓ ᱥᱟᱭ ᱥᱮᱨᱢᱟ ᱨᱮ ᱥᱭᱩᱱᱤᱠ ᱨᱟᱡᱚᱥᱴᱷᱤ ᱨᱮᱭᱟᱝ ᱱᱟᱜᱟᱢ ᱨᱮ ᱜᱚᱨᱟᱭᱠ ᱫᱚ ᱚᱞ ᱥᱚᱫᱚᱨ ᱟᱠᱟᱱᱟ ᱥᱴᱤᱯᱷᱮᱱ ᱚᱨᱵᱮᱞᱤᱭᱟᱱ ᱦᱚᱛᱮ ᱛᱮ|
===ᱯᱷᱟᱹᱨᱩᱥᱤ ᱥᱟᱥᱚᱱᱤᱭᱟᱹ===

==ᱚᱛᱱᱚᱜ==
ᱜᱚᱨᱤᱥ ᱫᱚ ᱜᱚᱨᱤᱥ ᱜᱟᱰᱟ ᱨᱮᱭᱟᱜ ᱵᱮᱰᱟ ᱨᱮ ᱛᱦᱟᱢᱜᱟᱹᱫᱤ ᱟᱠᱟᱱ ᱢᱮᱱᱟᱜ-ᱟ, ᱱᱚᱣᱟ ᱜᱟᱰᱟ ᱫᱚ ᱟᱨᱦᱚᱸ ᱵᱟᱨᱟᱨᱟᱠ ᱜᱟᱰᱟ ᱢᱮᱛᱟᱜ ᱠᱟᱱᱟ| ᱱᱤᱭᱟᱹ ᱵᱮᱰᱟ ᱫᱚ ᱡᱟᱱᱡᱮᱨᱩᱨ ᱵᱩᱨᱩᱢᱟᱞᱟ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱᱟ| ᱱᱤᱭᱟᱹ ᱱᱟᱝᱜᱽᱨᱟᱦᱟ ᱫᱚ ᱫᱚᱨᱭᱟ ᱥᱟᱦᱴᱟ ᱠᱷᱚᱱ ᱑,᱓᱘᱕ ᱢᱤᱴᱟᱨ ᱪᱮᱛᱟᱱ ᱨᱮ ᱢᱮᱱᱟᱜ ᱟᱠᱟᱫᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱚᱛᱱᱚᱛ]]
