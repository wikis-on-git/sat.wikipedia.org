ᱥᱚᱵᱷᱤᱭᱮᱴ ᱡᱩᱢᱤᱫ (ᱨᱩᱥ ᱯᱟ.ᱨᱥᱤ ᱛᱮ: Сове́тский Сою́з, ᱥᱚᱵᱷᱮᱥᱠᱤᱭ ᱥᱚᱭᱩᱡᱽ , ᱚᱭ.ᱯᱤ.ᱮ.:  [sɐ'vʲetskʲɪj sɐˈjʉs]), ᱟᱱᱩᱥᱴᱷᱟᱱᱤᱠ ᱞᱮᱠᱟ ᱛᱮ ᱭᱩᱱᱤᱭᱚᱬᱱ ᱚᱯ ᱥᱚᱵᱷᱤᱭᱮᱴ ᱥᱚᱥᱤᱭᱮᱞᱤᱥᱴ ᱨᱤᱯᱟᱵᱽᱞᱤᱠ  (ᱨᱩᱥ ᱯᱟ.ᱨᱥᱤ ᱛᱮ: Сою́з Сове́тских Социалисти́ческих Респу́блик, ᱥᱚᱭᱩᱡᱽ ᱥᱚ ᱵᱷᱮᱴᱥᱠᱤᱠᱷ ᱥᱚᱴᱥᱤᱭᱮᱞᱤᱥᱴᱤᱥᱮᱥᱠᱤᱠᱷ ᱨᱮᱥᱯᱟᱵᱽᱞᱤᱠ ᱟᱭ.ᱯᱤ.ᱮ.:  [sɐˈjus sɐˈvʲɛtskʲɪx sətsɨəlʲɪsˈtʲitɕɪskʲɪx rʲɪˈspublʲɪk], ᱦᱩᱰᱤᱧ ᱛᱮ ᱭᱩ.ᱮᱥ.ᱮᱥ.ᱟᱨ (ᱨᱩᱥ ᱯᱟ.ᱨᱥᱤ ᱛᱮ: CCCP, ᱮᱥᱮᱥᱮᱥᱟᱨ) ᱑᱙᱒᱒ ᱥᱮᱨᱢᱟ ᱠᱷᱚᱱ ᱑᱙᱙᱑ ᱥᱮᱨᱢᱟ ᱦᱟ.ᱵᱤᱡ ᱭᱩᱨᱮᱥᱤᱭᱟ ᱢᱟᱨᱟᱝ ᱫᱤᱥᱚᱢ ᱨᱮ ᱵᱟᱦᱟᱞ ᱞᱮᱱ ᱢᱤᱫᱴᱮᱱ ᱥᱚᱢᱟᱡᱽᱵᱟ.ᱫᱤ ᱫᱤᱥᱚᱢ। ᱱᱚᱣᱟ ᱫᱚ ᱛᱟᱦᱮ ᱠᱟᱱᱟ ᱟᱭᱢᱟ ᱦᱩᱰᱤᱧ ᱫᱤᱥᱚᱢ ᱥᱚᱵᱷᱤᱭᱮᱴ ᱡᱩᱢᱤᱫ ᱫᱤᱥᱣᱟ. ᱨᱟᱡᱽ । ᱱᱚᱣᱟ ᱫᱤᱥᱚᱢ ᱨᱮᱱᱟᱜ ᱠᱟ.ᱣᱰᱤ ᱟ.ᱨᱤ ᱟᱨ ᱥᱚᱨᱠᱟᱨ ᱛᱟᱞᱢᱟ ᱢᱤᱫ ᱛᱟᱦᱮ ᱠᱟᱱᱟ। ᱥᱚᱵᱷᱤᱭᱮᱴ ᱜᱟᱶᱛᱟ ᱫᱚ ᱢᱤᱫ ᱫᱚᱞᱟᱱ ᱫᱤᱥᱚᱢ ᱛᱟᱦᱮ ᱠᱟᱱᱟ, ᱢᱚᱥᱠᱚ ᱨᱮ ᱨᱟᱡᱽ ᱛᱷᱟᱯᱚᱱ ᱦᱩᱭ ᱞᱮᱱᱟ ᱟᱨ ᱠᱚᱢᱤᱣᱱᱤᱥᱴ ᱯᱟᱨᱴᱤ ᱦᱚᱛᱮ ᱛᱮ ᱥᱟᱥᱚᱱᱚᱜ ᱠᱟᱱ ᱛᱟᱦᱮᱱᱟ।
==ᱥᱚᱵᱷᱤᱭᱮᱴ ᱥᱟᱶᱛᱟ ᱵᱮᱨᱮᱫ==
ᱥᱚᱵᱷᱤᱭᱮᱴ ᱥᱟᱶᱛᱟ ᱨᱮᱱᱟᱜ ᱨᱮᱦᱮᱫ ᱫᱚ ᱚᱠᱴᱚᱵᱚᱨ ᱞᱟᱲᱟᱣᱱᱟ ᱵᱚᱱ ᱢᱮᱱ ᱫᱟᱲᱮᱭᱟᱜ-ᱟ, ᱚᱠᱟ ᱨᱮ ᱵᱷᱚᱞᱮᱰᱤᱢᱤᱨ ᱞᱮᱱᱤᱱ ᱟᱜ ᱟ.ᱭᱩᱨ ᱛᱮ ᱵᱚᱞᱥᱮᱵᱷᱤᱠ ᱠᱚᱣᱟᱜ ᱦᱚᱛᱮ ᱛᱮ ᱡᱟᱨ ᱵᱚᱫᱚᱞ ᱛᱮ ᱯᱨᱚᱵᱷᱤᱡᱚᱱᱟᱞ ᱥᱚᱨᱠᱟᱨ ᱨᱟ.ᱯᱩᱫ ᱦᱩᱭᱱᱟ। ᱩᱱᱠᱩ ᱜᱮ ᱨᱟᱥᱤᱭᱟᱱ ᱥᱚᱥᱤᱭᱟᱞᱤᱥᱴ ᱯᱷᱮᱰᱟᱨᱮᱥᱚᱱ  ᱨᱤᱯᱟᱵᱽᱞᱤᱠ ᱠᱚ ᱵᱮᱨᱮᱫ ᱠᱮᱫᱟ (ᱚᱠᱟ ᱛᱟᱭᱚᱢ ᱛᱮ ᱑᱙᱓᱖ ᱥᱮᱨᱢᱟ ᱨᱮ ᱨᱟᱥᱤᱭᱟᱱ ᱥᱚᱵᱷᱤᱭᱮᱴ ᱯᱷᱮᱰᱟᱨᱮᱴᱤᱵᱷ ᱥᱚᱥᱤᱭᱮᱞᱤᱥᱴ ᱨᱤᱯᱟᱵᱞᱤᱠ ᱠᱮᱫᱟ ᱠᱚ।)। ᱱᱚᱣᱟ ᱦᱩᱞ ᱫᱚ 'ᱟᱨᱟᱜ' ᱟᱨ ᱦᱩᱞ ᱵᱤᱨᱩᱫᱷᱤ 'ᱯᱚᱱᱰ ᱠᱚ ᱛᱟᱞᱟ ᱨᱮ ᱚᱲᱟᱜ ᱞᱟ.ᱲᱦᱟ.ᱭ ᱮᱦᱚᱵ  ᱞᱮᱱᱟ ᱾
==ᱫᱚᱥᱟᱨ ᱫᱷᱟ.ᱨᱛᱤ ᱞᱟ.ᱲᱦᱟ.ᱭ ᱟᱨ ᱨᱮᱭᱟᱲ ᱞᱟ.ᱲᱦᱟ.ᱭ ᱮᱛᱚᱦᱚᱵ==
ᱫᱚᱥᱟᱨ ᱫᱷᱟ.ᱨᱛᱤ ᱞᱟ.ᱲᱦᱟ.ᱭ ᱱᱟᱥᱮ  ᱢᱟᱲᱟᱝ ᱥᱴᱮᱞᱤᱱ ᱱᱟᱜᱤ ᱡᱟᱨᱢᱟᱱᱤ ᱠᱚ ᱥᱟᱶᱛᱮ ᱱᱚᱱ  ᱮᱜᱽᱨᱮᱥᱚᱱ ᱯᱮᱠᱴ ᱨᱮ ᱥᱩᱦᱤ ᱞᱮᱫᱟ, ᱚᱱᱟ ᱵᱟᱱᱟᱨ ᱫᱤᱥᱚᱢ ᱑᱙᱓᱙ ᱥᱮᱨᱢᱟ ᱨᱮ ᱯᱚᱞᱮᱱᱰ ᱠᱤᱱ ᱫᱚᱠᱷᱚᱞ ᱞᱮᱫᱟ। ᱡᱩᱱ ᱑᱙᱔᱑ ᱨᱮ ᱡᱟᱨᱢᱟᱱᱤ ᱠᱚᱫᱚ ᱥᱚᱵᱷᱤᱭᱮᱴ ᱥᱟᱶᱛᱟ ᱠᱚ ᱟᱠᱨᱚᱢᱚᱱ ᱠᱮᱫᱟ, ᱚᱱᱟ ᱤᱭᱟ.ᱛ ᱟ.ᱰᱤ ᱢᱟᱨᱟᱝ ᱜᱷᱟᱴ ᱢᱟ.ᱨᱣᱟ. ᱞᱟ.ᱲᱦᱟ.ᱭ ᱮᱦᱚᱵ ᱱᱟ। ᱞᱟ.ᱲᱦᱟ.ᱭ ᱨᱮ ᱥᱚᱵᱷᱤᱭᱮᱴ ᱥᱟᱶᱛᱟ ᱨᱮᱭᱟᱜ ᱟ.ᱰᱤ ᱵᱟ.ᱲᱛᱤ ᱠᱷᱚᱛᱤ ᱦᱩᱭᱮᱱᱟ, ᱪᱟᱜ ᱥᱮ ᱥᱴᱮᱞᱤᱱ ᱜᱨᱮᱰ ᱞᱮᱠᱟᱱ ᱢᱟᱨᱟᱝ ᱞᱟ.ᱲᱦᱟ.ᱭ ᱪᱟᱞᱟᱜ ᱠᱟᱱ ᱛᱟᱦᱮᱱᱟ। ᱑᱙᱔᱕ ᱥᱮᱨᱢᱟ ᱨᱮ ᱥᱚᱵᱷᱤᱭᱮᱴ ᱥᱟᱶᱛᱟ ᱨᱮᱱ ᱵᱟᱨᱞᱤᱱ ᱠᱚ ᱫᱚᱠᱷᱚᱞ ᱠᱮᱫᱟ। ᱟᱨᱟᱜ ᱯᱷᱟ.ᱫᱽ ᱠᱚ ᱫᱚᱠᱷᱚᱞ ᱞᱮᱫ ᱴᱚᱴᱷᱟ ᱠᱚ ᱛᱟᱭᱚᱢ ᱛᱮ ᱤᱥᱴᱥᱨᱱ ᱵᱞᱚᱠ ᱨᱮᱭᱟᱜ ᱥᱮᱴᱮᱞᱥᱭᱤᱴ ᱨᱟᱡᱚᱥᱴᱤ ᱦᱩᱭ ᱮᱱᱟ। ᱑᱙᱔᱗ ᱥᱮᱨᱢᱟ ᱦᱟ.ᱵᱤᱡ ᱨᱮᱭᱟᱲ ᱮᱛᱚᱦᱚᱵ ᱞᱮᱱᱟ। ᱥᱚᱵᱷᱤᱭᱮᱴ ᱥᱟᱶᱛᱟ ᱠᱷᱚᱱ ᱦᱚᱨᱚ-ᱡᱟᱝᱜᱮ ᱧᱟᱢ ᱟᱥᱟ ᱟᱨ ᱵᱚᱛᱚᱨ ᱛᱮ ᱯᱟᱪᱷᱮ ᱨᱮᱱ ᱫᱤᱥᱚᱢ ᱠᱚᱫᱚ ᱑᱙᱔᱙ ᱥᱮᱨᱢᱟ ᱨᱮ ᱟᱴᱞᱟᱱᱴᱤᱠ ᱴᱨᱤᱴᱤ ᱚᱨᱜᱟᱱᱟᱭᱡᱮᱥᱚᱱ ᱠᱚ ᱱᱮᱨᱮᱫ ᱠᱮᱫᱟ।
==ᱥᱴᱮᱞᱤᱱ ᱜᱩᱨᱩᱜ ᱛᱟᱭᱚᱢ==
᱑᱙᱕᱓ ᱥᱮᱨᱢᱟ ᱨᱮ ᱥᱴᱮᱞᱤᱱ ᱜᱚᱡᱩᱜ ᱛᱟᱭᱚᱢ ᱠᱟ.ᱣᱰᱤ ᱟ.ᱨᱤ ᱨᱮ ᱱᱟᱥᱮ ᱞᱟᱦᱟᱱᱛᱤ ᱧᱮᱞ ᱧᱚᱜ ᱞᱮᱱᱟ, ᱚᱠᱟ ᱫᱚ 'ᱫᱟ- ᱥᱴᱮᱞᱤᱱᱟᱭᱡᱮᱥᱚᱱ' ᱟᱨ ᱠᱷᱨᱩᱥᱮᱵᱷᱟᱥ ᱛᱷᱚ' ᱠᱚ ᱢᱮᱛᱟᱣᱟᱜ ᱠᱟᱱ। ᱱᱚᱝᱠᱟ ᱦᱩᱭ ᱞᱮᱱᱟ ᱱᱤᱠᱤᱴᱟ ᱠᱷᱨᱩᱥᱥᱮᱵᱽ ᱟᱨ ᱟ.ᱭᱩᱨ ᱛᱮ, ᱡᱮ ᱠᱟ.ᱣᱰᱤ ᱟ.ᱨᱤ ᱨᱮᱭᱟᱜ ᱞᱟᱜᱮ ᱩᱛᱱᱟ.ᱣ ᱦᱩᱭᱮᱱᱟ, ᱟ.ᱰᱤ ᱟᱭᱢᱟ ᱱᱤᱡᱩᱛ ᱪᱟ.ᱥᱤ ᱦᱚᱲ ᱠᱚ ᱵᱮᱨᱮᱛᱤᱭᱟ. ᱠᱟ.ᱢᱤ ᱞᱟ.ᱜᱤᱫ ᱱᱟᱝᱜᱨᱟᱦᱟ ᱛᱮ ᱠᱚ ᱩᱪᱟ.ᱲ ᱥᱮᱱ ᱞᱮᱱᱟ। ᱞᱟᱯᱷᱟᱝ ᱥᱮᱨᱢᱟ ᱦᱟᱯᱟᱨᱟᱣ ᱨᱮ ᱥᱚᱵᱷᱤᱭᱮᱴ ᱥᱟᱶᱛᱟ ᱫᱚ ᱯᱟ.ᱦᱤᱞ ᱩᱯᱚᱜᱨᱚᱦᱚ ᱛᱩᱧ ᱠᱟᱛᱮ , ᱚᱱᱟ ᱨᱮᱭᱟᱜ ᱜᱚᱨᱚᱵᱽ ᱠᱚ ᱦᱟᱢᱮᱴ ᱞᱮᱫᱟ, ᱞᱟᱯᱷᱟᱝ ᱥᱮᱨᱢᱟ ᱨᱮ ᱯᱟ.ᱦᱤᱞ ᱦᱚᱲ ᱠᱚ ᱠᱩᱞ ᱞᱮᱫ ᱠᱚᱣᱟ। ᱑᱙᱗᱐ ᱥᱮᱨᱢᱟ ᱨᱮ ᱟᱢᱮᱨᱤᱠᱟ ᱥᱮᱞᱮᱫ ᱫᱤᱥᱚᱢ ᱥᱟᱞᱟᱜ ᱱᱟᱥᱮ ᱥᱟ.ᱜᱟ.ᱭ ᱢᱚᱡᱽ ᱧᱚᱜ ᱞᱮᱱᱟ, ᱢᱮᱱᱠᱷᱟᱱ ᱑᱙᱗᱙ ᱥᱮᱨᱢᱟ ᱨᱮ ᱟᱯᱷᱜᱟᱱᱤᱥᱛᱟᱱ ᱨᱮ ᱯᱷᱟ.ᱫᱽ ᱠᱚ ᱠᱩᱞ ᱠᱮᱫ ᱠᱚ ᱠᱷᱟᱱ ᱥᱟ.ᱜᱟ.ᱭ ᱟᱨᱦᱚ ᱵᱟ.ᱲᱤᱡ ᱫᱚᱲᱦᱟᱭᱱᱟ। ᱞᱟ.ᱲᱦᱟ.ᱭ ᱨᱮ ᱠᱟ.ᱣᱰᱤ ᱟ.ᱨᱤ ᱥᱚᱢᱯᱚᱛᱛᱤ ᱨᱮᱭᱟᱜ ᱟ.ᱭᱢᱟ ᱠᱷᱩᱛᱤ ᱦᱩᱭ ᱞᱮᱱᱟ ᱟᱨ ᱟᱢᱮᱨᱤᱠᱟ ᱫᱚ ᱢᱩᱡᱟᱦᱤᱫᱤᱱ ᱞᱟ.ᱲᱦᱟ.ᱭ ᱯᱷᱟ.ᱫᱽ ᱠᱚᱭ ᱜᱚᱲᱚᱣᱟᱜ ᱠᱚ ᱛᱟᱭᱚᱢ ᱠᱷᱚᱱ ᱥᱟ.ᱜᱟ.ᱭ ᱵᱟ.ᱲᱤᱡ ᱩᱛᱟ.ᱨᱮᱱᱟ।
[[ᱛᱷᱚᱠ:ᱱᱟᱜᱟᱢ]]

==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
