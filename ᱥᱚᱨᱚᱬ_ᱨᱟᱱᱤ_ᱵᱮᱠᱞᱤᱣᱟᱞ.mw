{{Infobox musical artist 
| name                = ᱥᱚᱨᱚᱬ ᱨᱟᱱᱤ ᱵᱮᱠᱞᱤᱣᱟᱞ 
| image               = Sharan_Rani.jpg
| alt                 = 
| caption             = ᱥᱚᱨᱚᱬ ᱨᱟᱱᱤ ᱢᱟᱛᱷᱩᱨ
| image_size          = 
| landscape           = <!-- yes, if wide image, otherwise leave blank --> 
| background          = non_vocal_instrumentalist 
| birth_name          = ᱥᱚᱨᱚᱬ ᱨᱟᱱᱤ ᱢᱟᱛᱷᱩᱨ 
| alias               = 
| birth_date          = {{birth date |1929|04|09}} 
| birth_place         = [[Delhi]] 
| origin              = 
| death_date          = {{death date and age|2008|04|08|1929|04|09}}
| death_place         = Delhi 
| genre               = [[Hindustani classical music|Indian classical music]]
| occupation          = instrumentalist, music scholar
| instrument          = [[sarod]] 
| years_active        = <!-- YYYY–YYYY (or&nbsp;–present) --> 
| label               = 
| associated_acts     = 
| website             = <!-- {{URL|example.com}} --> 
}}
''' ᱥᱚᱨᱚᱬ ᱨᱟᱱᱤ ᱵᱮᱠᱞᱤᱣᱟᱞ ''' ᱵᱟᱝᱢᱟ ''' ᱥᱚᱨᱚᱬ ᱨᱟᱱᱤ ᱢᱟᱛᱷᱩᱨ ''' (ᱡᱟᱱᱟᱢ-᱙ ᱮᱯᱨᱤᱞ ᱑᱙᱒᱙- ᱘ ᱮᱯᱨᱤᱞ ᱒᱐᱐᱘) ᱫᱚ ᱥᱤᱧᱚᱛ ᱠᱞᱟᱥᱤᱠᱟᱞ ᱵᱤᱬᱟ ᱵᱟᱡᱽᱱᱟᱣᱤᱡ ᱟᱨ ᱥᱮᱨᱮᱧ ᱜᱟᱵᱟᱱᱤᱡ ᱠᱟᱱᱟᱭ ᱾ ᱟᱡ ᱥᱩᱢᱩᱝᱛᱮ ᱑᱕ ᱥᱟᱭ ᱥᱚᱛᱟᱵᱽᱫᱤ ᱠᱷᱚᱱ ᱑᱙ ᱥᱟᱭ ᱥᱚᱛᱟᱵᱽᱫᱤ ᱠᱚᱨᱮᱱᱟᱜ  ᱓᱗᱙ ᱜᱚᱴᱟᱝ ᱥᱮᱨᱮᱧ ᱵᱟᱡᱽᱱᱟ ᱛᱩᱢᱟ.ᱞ ᱟᱠᱟᱫ-ᱟᱭ ᱾ ᱱᱚᱣᱟ ᱠᱚᱫᱚ ᱱᱤᱛᱚᱜ ᱥᱚᱨᱚᱬ ᱨᱟᱱᱤ ᱵᱮᱠᱞᱤᱣᱟ ᱜᱭᱟᱞᱮᱨᱤ ᱤᱱᱥᱴᱨᱩᱢᱮᱸᱴ (Sharan Rani Backliwal Gallery of Musical Instruments),ᱡᱟ.ᱛᱤᱭᱟ.ᱨᱤ ᱢᱤᱸᱣᱡᱤᱭᱚᱢ,ᱱᱟᱣᱟ ᱫᱤᱞᱞᱤ [[:en:National Museum, New Delhi]] ᱨᱮ ᱨᱟᱠᱷᱟ ᱢᱮᱱᱟᱜ-ᱟ ᱾
== ᱯᱩᱭᱞᱩ ᱡᱤᱭᱚᱱ ᱟᱨ ᱴᱨᱮᱱᱤᱝ ==
ᱥᱚᱨᱚᱬ ᱨᱟᱱᱤ ᱢᱟᱛᱷᱩᱨ ᱫᱚ ᱯᱟ.ᱦᱤᱞ ᱫᱤᱞᱞᱤ,ᱢᱤᱫ ᱧᱩᱛᱩᱢᱟᱱ ᱦᱤᱱᱫᱩ ᱵᱮᱯᱟᱨᱤᱭᱟ. ᱟᱨ ᱥᱤᱠᱷᱱᱟ.ᱛᱤᱭᱟ. ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱜᱤᱫᱟ.ᱨ ᱩᱢᱮᱨ ᱨᱮ, ᱟᱞᱞᱟᱣᱩᱫᱤᱱ ᱠᱷᱟᱱ (Allauddin Khan) ᱟᱨ ᱟᱡᱤᱡ ᱦᱚᱯᱚᱱ ᱚᱞᱤ ᱟᱠᱵᱚᱨ ᱠᱷᱟᱱ (Ali Akbar Khan) ᱛᱤᱠᱤᱱ ᱴᱷᱮᱱ ᱠᱷᱚᱱ ᱵᱤᱬᱟ ᱵᱟᱡᱽᱱᱟᱣ ᱥᱮᱬᱟ ᱞᱮᱜ-ᱟᱭ ᱾ ᱜᱷᱟᱨᱚᱸᱡᱽ ᱨᱮ ᱢᱟᱱᱟ ᱛᱩᱞᱩᱡ ᱥᱮᱨᱮᱧ ᱨᱮ ᱠᱮᱨᱤᱭᱚᱨ ᱵᱮᱱᱟᱣ ᱠᱮᱫᱟ ᱾ ᱥᱤᱧᱚᱛ ᱠᱞᱟᱥᱤᱠᱟᱞ ᱮᱱᱮᱡ ᱠᱚᱛᱷᱚᱠ ᱫᱚ ᱚᱱᱪᱚᱱ ᱢᱚᱦᱟᱨᱟᱡᱽ (Achhan Maharaj) ᱟᱨ ᱢᱚᱬᱤᱯᱩᱨᱤ ᱮᱱᱮᱡ ᱫᱚ ᱱᱚᱵᱚ ᱠᱩᱢᱟᱨ ᱥᱤᱱᱦᱟ (Nabha Kumar Sinha) ᱛᱤᱠᱤᱱ ᱴᱷᱮᱱ ᱠᱷᱚᱱ ᱥᱮᱬᱟ ᱞᱮᱜ-ᱟᱭ ᱾᱑᱙᱕᱓ ᱥᱟᱞ ᱨᱮ, ᱫᱤᱞᱞᱤ ᱡᱮᱜᱮᱛ-ᱵᱤᱨᱫᱟ.ᱜᱟᱲ ᱨᱮᱭᱟᱜ ᱤᱱᱫᱨᱚᱯᱨᱚᱥᱛᱷᱟ ᱠᱩᱲᱤ ᱠᱚᱞᱮᱡᱽ ([[:en:Indraprastha College for Women]]) ᱠᱷᱚᱱ ᱟ.ᱠᱤᱞᱢᱟᱱ ᱥᱤᱠᱷᱱᱟ.ᱛ ᱥᱟ.ᱛ ᱟᱠᱟᱫ-ᱟᱭ ᱾
== ᱥᱮᱨᱮᱧ ᱠᱮᱨᱤᱭᱚᱨ ==
᱑᱙᱓᱐ ᱥᱟᱞ ᱛᱟᱭᱚᱢ ᱠᱷᱚᱱ ᱯᱨᱟᱭ ᱗ ᱜᱮᱞᱟᱝ ᱥᱮᱨᱢᱟ ᱠᱷᱚᱱ ᱵᱤᱥᱛᱤ ᱜᱮ ᱥᱤᱧᱚᱛ ᱫᱤᱥᱚᱢ ᱥᱴᱮᱡᱽ ᱠᱚᱨᱮ ᱩᱫᱩᱜ-ᱥᱚᱫᱚᱨ ᱟᱠᱟᱫᱟᱭ ᱾ ᱡᱚᱣᱟᱦᱚᱨᱞᱟᱞ ᱱᱮᱦᱨᱩ ᱣᱟᱜ ᱠᱟᱛᱷᱟ ᱞᱮᱠᱟᱛᱮ ᱟᱡ ᱫᱚ ᱥᱤᱧᱚᱛ ᱨᱤᱱ ᱠᱟᱞᱪᱟᱨ ᱟᱢᱵᱟᱥᱟᱰᱟᱨ  (Cultural Ambassador of India) ᱛᱟᱦᱮᱸ ᱠᱟᱱᱟᱭ ᱾ ᱨᱟᱱᱤ ᱫᱚ ᱯᱟ.ᱦᱤᱞ ᱥᱤᱧᱚᱛ ᱥᱮᱨᱢᱟ ᱟᱲᱟᱝ ᱟᱨ ᱥᱟ.ᱜᱤᱧ-ᱧᱮᱱᱮᱞᱚᱢ ᱨᱤᱱ ᱧᱩᱛᱩᱢᱟᱱ ᱦᱩᱱᱟ.ᱨᱤᱭᱟ. ᱛᱟᱦᱮᱸ ᱠᱟᱱᱟ ᱾
== ᱛᱩᱢᱟ.ᱞ ᱟᱠᱟᱫ ᱵᱟᱡᱽᱱᱟᱠᱚ ==
ᱟᱡ ᱫᱚ ᱑᱕ ᱥᱟᱭ ᱥᱚᱛᱟᱵᱽᱫᱤ ᱠᱷᱚᱱ ᱑᱙ ᱥᱟᱭ ᱥᱚᱛᱟᱵᱽᱫᱤ ᱠᱚᱨᱮᱱᱟᱜ ᱟᱭᱢᱟ ᱫᱷᱚᱨᱚᱢ,ᱴᱷᱟᱶ,ᱞᱟᱠᱪᱟᱨ ᱥᱟᱶ ᱡᱩᱲᱟ.ᱣ ᱟᱠᱟᱱ ᱵᱟᱡᱽᱱᱟ ᱠᱚᱭ ᱛᱩᱢᱟ. ᱟᱠᱟᱫᱟ ᱾ 
* ᱢᱚᱭᱩᱨᱤ ᱥᱤᱛᱟᱨ (᱑᱙᱕᱐) ᱨᱟᱡᱚᱥᱛᱷᱟᱱ ᱨᱮᱭᱟᱜ ᱢᱤᱫ ᱨᱳᱭᱟᱞ ᱜᱷᱟᱨᱚᱸᱡᱽ ᱠᱷᱚᱱ ᱛᱩᱢᱟ.ᱞ ᱾
* ᱴᱟᱭᱜᱚᱨ ᱦᱮᱰ ᱨᱟᱵᱟᱵᱽ ᱠᱟᱥᱢᱤᱨ ᱠᱷᱚᱱ ᱛᱩᱢᱟ.ᱞ ᱾ 
* ᱫᱩᱨᱵᱟᱨᱤ ᱥᱤᱛᱟᱨ (᱑᱘᱕᱐)
* ᱵᱷᱤᱬᱟ (᱑᱘᱒᱕)
== ᱱᱤᱡᱚᱨ ᱡᱤᱭᱚᱱ ==
᱑᱙᱖᱐ ᱥᱟᱞ ᱨᱮ,ᱟᱡ ᱫᱚ ᱥᱩᱞᱛᱟᱱ ᱥᱤᱝ ᱵᱮᱠᱞᱤᱣᱟᱞ (Sultan Singh Backliwal) ᱥᱟᱶᱮ ᱵᱟᱯᱞᱟ ᱞᱮᱱᱟ,ᱡᱟᱦᱟᱸᱭ ᱫᱚ ᱢᱤᱫ ᱧᱩᱛᱩᱢᱟᱱ ᱵᱮᱯᱟᱨᱤᱭᱟ. ᱜᱷᱟᱨᱚᱸᱡᱽ ᱫᱤᱜᱟᱢᱵᱚᱨ ᱡᱮᱱ,ᱫᱤᱞᱞᱤ ᱨᱤᱱᱤᱡ ᱥᱚᱦᱮᱫ ᱛᱟᱦᱮᱸ ᱠᱟᱱᱟ ᱾ ᱑᱙᱗᱔ ᱥᱟᱞ ᱨᱮ,ᱟ.ᱠᱤᱱ ᱴᱷᱮᱱ ᱠᱷᱚᱱ ᱢᱤᱫ ᱠᱩᱲᱤ ᱜᱤᱫᱟ.ᱨ ᱨᱟᱫᱷᱤᱠᱟ ᱱᱟᱨᱟᱭᱚᱱ (Radhika Narain) ᱚᱢᱚᱱ ᱞᱮᱱᱟᱭ ᱾ ᱠᱮᱱᱥᱚᱨ ᱨᱳᱜᱽ ᱥᱟᱶ ᱛᱤᱢᱤᱱ ᱥᱮᱨᱢᱟ ᱞᱟ.ᱲᱦᱟ.ᱭ ᱛᱟᱭᱚᱢ ᱘ ᱮᱯᱨᱤᱞ ᱒᱐᱐᱘ ᱥᱟᱞ ᱨᱮ ᱗᱙ ᱟᱱᱟᱜ ᱡᱟᱱᱟᱢ ᱢᱟᱦᱟ ᱢᱟᱱᱟᱣ ᱢᱟᱬᱟᱝ ᱨᱮᱭ ᱜᱩᱨ ᱞᱮᱱᱟ ᱾
== ᱯᱷᱮᱰᱟᱛ ᱡᱚᱱᱚᱲ ==
