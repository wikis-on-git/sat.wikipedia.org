{{Infobox person
| name        = ᱛᱚᱱᱩᱡᱟ ᱪᱚᱸᱫᱽᱨᱟ
| image       = Tanuja Chandra.jpg
| alt         = 
| caption     = ᱛᱚᱱᱩᱡᱟ ᱪᱚᱸᱫᱽᱨᱟ ᱒᱐᱐᱗ ᱨᱮ 
| native_name_lang = hi
| birth_name  = 
| birth_date  = 
| birth_place = [[ᱫᱤᱞᱞᱤ]], [[ᱥᱤᱧᱚᱛ]]
| nationality =  ᱥᱤᱧᱚᱛᱤᱭᱟᱹ
| other_names = 
| known_for   = 
| occupation  = ᱯᱷᱤᱞᱤᱢ ᱩᱫᱩᱜᱤᱭᱟᱹ, ᱚᱱᱚᱞᱤᱭᱟᱹ
}}

'''ᱛᱚᱱᱩᱡᱟ ᱪᱚᱸᱫᱽᱨᱟ''' ᱫᱚ ᱢᱤᱫ ᱥᱤᱧᱚᱛᱤᱭᱟᱹ ᱯᱷᱤᱞᱤᱢ ᱩᱫᱩᱜᱤᱭᱟᱹ ᱟᱨ ᱚᱱᱚᱞᱤᱭᱟᱹ ᱠᱟᱱᱟᱭ ᱾ ᱩᱱᱤ ᱫᱚ ᱭᱚᱥ ᱪᱚᱯᱨᱟ ᱦᱟᱜ ᱦᱚᱲ ᱠᱩᱥᱤᱭᱟᱱ ᱯᱷᱤᱞᱤᱢ ᱫᱤᱞ ᱛᱳ ᱯᱟᱜᱚᱞ ᱦᱮ ᱯᱷᱤᱞᱤᱢ ᱞᱟᱹᱜᱤᱫ ᱢᱤᱫ ᱡᱚᱱᱚᱲᱟᱣ ᱥᱠᱨᱤᱱ ᱨᱟᱭᱴᱚᱨ ᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱵᱟᱹᱲᱛᱤ ᱞᱮᱠᱟ ᱛᱮᱫᱚ ᱛᱤᱨᱞᱟᱹᱨᱤᱭᱟᱹ ᱯᱷᱤᱞᱤᱢ ᱠᱚ ᱩᱫᱩᱜ ᱞᱟᱹᱜᱤᱫ ᱵᱷᱟᱹᱜᱤ ᱩᱯᱨᱩᱢ ᱢᱮᱱᱟᱜ ᱛᱟᱭᱟ , ᱡᱟᱦᱟᱸᱨᱮ ᱛᱤᱨᱞᱟᱹ ᱠᱷᱮᱞᱚᱸᱰᱟᱹᱱᱤ ᱫᱚ ᱟᱡᱟᱜ ᱯᱷᱤᱞᱤᱢ ᱨᱮ ᱢᱩᱠᱷᱤᱭᱟᱹ ᱴᱷᱟᱶ ᱨᱮᱭ ᱛᱟᱦᱮᱸᱱᱟ ᱾ ᱚᱱᱟ ᱠᱚᱨᱮ ᱠᱷᱚᱱ ᱛᱤᱱᱟᱹᱝ ᱜᱟᱱ ᱯᱷᱤᱞᱤᱢ ᱫᱚ ᱫᱩᱥᱢᱚᱱ ᱟᱨ ᱥᱚᱝᱜᱷᱚᱨᱥ ᱥᱮᱞᱮᱫ ᱢᱮᱱᱟᱜ-ᱟ ᱾ <ref>{{cite web|author=Jha, Subhash K.|work=Indo-Asian News Service, Press Trust of India|url=http://www.hindustantimes.com/StoryPage/StoryPage.aspx?id=097f7aa0-12f5-40fe-81bd-ae8348003890&ParentID=00c6b729-b306-40c9-bc0e-754e7c69c501&&Headline=Why+Tanuja+is+an+angry+young+woman|title=Why Tanuja Chandra is an angry young woman|publisher=Hindustan Times|date=3 January 2007}}</ref>

== ᱜᱷᱟᱨᱚᱸᱡᱽ ==

ᱛᱚᱱᱩᱡᱟ ᱪᱚᱸᱫᱽᱨᱟ ᱦᱟᱜ ᱡᱟᱱᱟᱢ ᱫᱚ [[ᱫᱤᱞᱞᱤ]] ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ <ref>{{cite news | url=https://timesofindia.indiatimes.com/home/sunday-times/deep-focus/Im-a-migrant-this-is-my-city/articleshow/2788430.cms | title=I'm a migrant, this is my city | date=17 February 2008 | newspaper=Times of India | accessdate=23 February 2018 }}</ref> ᱩᱱᱤ ᱫᱚ ᱧᱩᱛᱩᱢᱟᱱ ᱚᱱᱚᱞᱤᱭᱟᱹ ᱵᱤᱠᱨᱚᱢ ᱪᱚᱸᱫᱽᱨᱟ ᱭᱤᱡ ᱵᱩᱦᱤᱱ ᱠᱟᱱᱟᱭ ᱟᱨ ᱯᱷᱤᱞᱤᱢ ᱠᱨᱤᱴᱤᱠ ᱚᱱᱩᱯᱚᱢᱟ ᱪᱳᱯᱨᱟ ᱭᱤᱡ ᱦᱚᱸ ᱵᱚᱭᱦᱟ ᱠᱟᱱᱟᱭ ᱾ ᱩᱱᱤ ᱟᱡ ᱟᱭᱳ ᱫᱚ ᱯᱷᱤᱞᱤᱢ ᱚ-ᱚᱞᱤᱡ ᱠᱟᱢᱱᱟ ᱪᱚᱸᱫᱽᱨᱟ ᱠᱟᱱᱟᱭ ᱾ <ref>http://www.business-standard.com/article/news-ians/i-ve-inherited-creative-genes-from-mom-tanuja-chandra-118021800424_1.html</ref>.<ref>{{Cite web|url=http://www.mid-day.com/articles/tanuja-chandras-film-is-stuck/87598|title=Tanuja Chandra's film is stuck|access-date=2016-06-30}}</ref>

== ᱠᱟᱹᱢᱤ ==

ᱛᱚᱱᱩᱡᱟ ᱪᱚᱸᱫᱽᱨᱟ ᱫᱚ ᱑᱙᱙᱕ ᱠᱷᱚᱱ ᱟᱡᱟᱜ ᱠᱟᱹᱢᱤᱭ ᱮᱛᱚᱦᱚᱵ ᱠᱮᱫ-ᱟ ᱾ ᱛᱚᱱᱣᱤ ᱟᱡᱽᱢᱤᱭ ᱯᱟᱴ ᱟᱠᱟᱫ ᱴᱤᱵᱤ ᱥᱨᱩᱝᱠᱷᱚᱲᱟ ᱡᱚᱢᱤᱱ ᱟᱥᱢᱟᱱ (ᱴᱤᱵᱤ ᱥᱨᱩᱝᱠᱷᱚᱲᱟ) ᱥᱟᱶ ᱟᱡᱟᱜ ᱩᱱᱩᱫᱩᱜ ᱮ ᱮᱛᱚᱦᱚᱵ ᱠᱮᱫ-ᱟ ᱾ ᱑᱙᱙᱖ ᱨᱮ ᱩᱱᱤ ᱫᱚ ᱥᱚᱵᱽᱱᱟᱢ ᱥᱩᱠᱷᱫᱮᱵᱽ ᱥᱟᱶ ᱢᱩᱢᱠᱤᱱ ᱧᱩᱛᱩᱢᱟᱱ ᱢᱤᱫ ᱟᱨ ᱴᱮᱞᱤᱵᱤᱡᱚᱱ ᱥᱤᱨᱤᱭᱚᱞ ᱨᱮᱱᱟᱜ ᱩᱫᱩᱜ ᱥᱚᱫᱚᱨ ᱠᱮᱫ-ᱟ ᱾ ᱑᱙᱙᱗ ᱨᱮ, ᱩᱱᱤ ᱫᱚ ᱭᱚᱥ ᱪᱳᱯᱨᱟ ᱟᱜ ᱫᱤᱞ ᱛᱳ ᱯᱟᱜᱚᱞ ᱦᱮ ᱞᱟᱹᱜᱤᱫ ᱥᱠᱨᱤᱱᱯᱞᱮ ᱚᱞ ᱠᱮᱫ ᱟᱭ ᱾ ᱡᱟᱦᱟᱸ ᱫᱚ ᱵᱮᱵᱽᱥᱟᱭᱟᱱ ᱡᱤᱛᱠᱟᱹᱨ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱢᱚᱦᱮᱥ ᱵᱷᱚᱴ ᱥᱟᱶ ᱦᱚᱸ ᱢᱮᱥᱟ ᱠᱟᱛᱮ ᱠᱤᱱ ᱠᱟᱹᱢᱤ ᱟᱠᱟᱫ-ᱟ ᱾ ᱑᱙᱙᱘ ᱨᱮ, ᱯᱷᱤᱞᱤᱢ ᱡᱚᱠᱷᱢ ᱞᱟᱹᱜᱤᱫ ᱦᱚᱸ ᱥᱠᱨᱤᱱᱯᱞᱮ ᱚᱞ ᱟᱠᱟᱫ-ᱟ ᱾ ᱩᱱᱤ ᱫᱚ ᱚᱱᱟ ᱥᱮᱨᱢᱟ ᱜᱮ ᱟᱡᱟᱜ ᱯᱩᱭᱞᱩ ᱯᱷᱤᱞᱤᱢ ᱩᱣᱩᱫᱩᱜ ᱫᱩᱥᱢᱚᱱ ᱥᱟᱶᱛᱮᱭ ᱮᱛᱚᱦᱚᱵ ᱠᱮᱫ-ᱟ ᱾ ᱱᱚᱶᱟ ᱯᱷᱤᱞᱤᱢ ᱨᱤᱱᱤᱡ ᱢᱩᱠᱸᱤᱭᱟᱹ ᱠᱷᱮᱞᱚᱸᱰᱟᱹᱱᱤ ᱞᱮᱠᱟᱛᱮ ᱫᱚ ᱠᱟᱡᱚᱞ ᱟᱹᱰᱤ ᱜᱮ ᱥᱟᱨᱦᱟᱣᱱᱟᱭ ᱧᱟᱢ ᱟᱠᱟᱫ-ᱟ ᱟᱨ ᱵᱚᱠᱥ ᱳᱯᱷᱤᱥ ᱨᱮᱦᱚᱸ ᱱᱟᱯᱟᱭ ᱮ ᱩᱫᱩᱜ ᱥᱚᱫᱚᱨ ᱠᱮᱫ-ᱟ ᱾  ᱩᱱᱤᱭᱟᱜ ᱞᱟᱦᱟ ᱛᱮᱱᱟᱜ ᱯᱷᱤᱞᱤᱢ ᱫᱚ ᱥᱚᱝᱜᱸᱚᱨᱥ (᱑᱙᱙᱙) ᱦᱚᱸ ᱢᱚᱦᱮᱥ ᱵᱷᱚᱴ ᱦᱚᱛᱮᱛᱮ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱟᱨ ᱱᱚᱶᱟ ᱨᱚ ᱚᱠᱥᱚᱭ ᱠᱩᱢᱟᱨ ᱟᱨ ᱯᱨᱤᱛᱤ ᱡᱤᱱᱴᱟ ᱫᱚ ᱢᱩᱬ ᱴᱷᱟᱶ ᱨᱮ ᱠᱤᱱ ᱠᱟᱹᱢᱤ ᱟᱠᱟᱫ ᱛᱟᱦᱮᱸᱫ ᱾

ᱩᱱ ᱠᱷᱚᱱ ᱜᱮ ᱪᱚᱸᱫᱽᱨᱟ ᱫᱚ ᱟᱹᱰᱤ ᱜᱟᱱ ᱯᱷᱤᱞᱤᱢ ᱮ ᱩᱫᱩᱜ ᱟᱠᱟᱫ-ᱟ , ᱡᱟᱦᱟᱸ ᱠᱚᱨᱮ ᱠᱷᱚᱱ ᱫᱚ ᱟᱹᱰᱤ ᱜᱟᱱ ᱨᱮᱜᱮ ᱚᱠᱚᱭᱟᱜ ᱦᱚᱸ ᱚᱱᱟ ᱪᱮᱛᱟᱱ ᱫᱷᱮᱭᱟᱱ ᱜᱮ ᱵᱟᱝ ᱪᱟᱞᱟᱣ ᱞᱮᱱᱟ ᱾ ᱮᱱ ᱦᱚᱸ ᱥᱩᱨ ᱫᱤ ᱢᱮᱞᱚᱰᱤ ᱳᱯᱷ ᱞᱟᱭᱤᱯᱷ (᱒᱐᱐᱒) ᱞᱮᱠᱟᱱ ᱯᱷᱤᱞᱤᱢ ᱥᱴᱟᱨ (᱒᱐᱐᱕) ᱞᱮᱠᱟᱱ ᱯᱷᱤᱞᱤᱢ, ᱡᱟᱦᱟᱸ ᱨᱮᱱᱟᱜ ᱩᱫᱩᱜ ᱟᱨ ᱚᱞ ᱫᱚ ᱪᱚᱸᱫᱽᱨᱟ ᱜᱮᱭ ᱛᱚᱨᱟᱣ ᱟᱠᱟᱫ-ᱟ ᱾ ᱜᱟᱞᱚᱪᱤᱭᱟᱹ ᱟᱨ ᱪᱩᱞᱟᱹᱡᱚᱠᱷᱟ ᱮᱫ ᱠᱚ ᱯᱟᱦᱴᱟ ᱠᱷᱚᱱ ᱟᱡᱟᱜ ᱚᱱᱚᱞᱤᱭᱟᱹ ᱨᱩᱯ ᱨᱮ ᱩᱱᱤᱭᱟᱜ ᱠᱟᱹᱢᱤ ᱞᱟᱹᱜᱤᱫ ᱛᱮ ᱟᱹᱰᱤ ᱜᱮ ᱥᱟᱨᱦᱟᱣᱱᱟᱭ ᱧᱟᱢ ᱟᱠᱟᱫ-ᱟ ᱾ 

ᱤᱱᱟᱹ ᱛᱟᱭᱚᱢ ᱟᱡ ᱫᱚ ᱥᱩᱥᱢᱤᱛᱟ ᱥᱮᱱ ᱮ ᱯᱟᱴ ᱟᱠᱟᱫ ᱯᱷᱤᱞᱤᱢ ᱡᱤᱱᱫᱮᱜᱤ ᱨᱚᱠᱥ (᱒᱐᱐᱖) ᱮ ᱵᱮᱱᱟᱣ ᱞᱮᱫ ᱛᱟᱦᱮᱸᱫ, ᱱᱚᱶᱟ ᱯᱷᱤᱞᱤᱢ ᱞᱟᱹᱜᱤᱫ ᱠᱟᱹᱦᱱᱤ ᱟᱨ ᱥᱠᱨᱤᱱᱯᱞᱮ ᱦᱚᱸᱭ ᱚᱞ ᱟᱠᱟᱫ-ᱟ ᱾ ᱩᱱᱤᱭᱟᱜ ᱡᱚᱛᱚ ᱠᱷᱚᱱ ᱱᱟᱶᱟ ᱯᱷᱤᱞᱤᱢ ᱦᱳᱯ ᱮᱸᱰ ᱞᱤᱴᱤᱞ ᱥᱩᱜᱚᱨ (᱒᱐᱐᱘) ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱫᱚ ᱯᱩᱨᱟᱹ ᱞᱮᱠᱟᱛᱮ ᱟᱢᱮᱨᱤᱠᱟ ᱨᱮ ᱤᱝᱞᱤᱥ ᱛᱮ ᱥᱩᱴ ᱞᱮᱱ ᱛᱟᱦᱮᱸᱫ ᱾ ᱒᱐᱑᱖ ᱨᱮᱱᱟᱜ ᱮᱛᱚᱦᱚᱵ ᱨᱮ ᱩᱱᱤ ᱫᱚ ᱫᱤ ᱴᱮᱞᱤᱯᱷᱤᱞᱢ ᱞᱟᱹᱜᱤᱫ ᱢᱤᱫ ᱠᱷᱟᱴᱚ ᱯᱷᱤᱞᱤᱢ ᱥᱤᱞᱵᱚᱴ ᱮ ᱩᱫᱩᱜ ᱞᱮᱫ-ᱟ, ᱡᱟᱦᱟᱸ ᱨᱮ ᱫᱚ ᱠᱟᱨᱛᱤᱠ ᱟᱨᱭᱚᱱ ᱮ ᱛᱟᱦᱮᱸ ᱠᱟᱱᱟ ᱾ <ref>{{cite web | title = Kartik Aaryan plays Muslim boy in Tanuja Chandra's film |work= The Indian Express | url = http://indianexpress.com/article/entertainment/bollywood/kartik-aaryan-plays-muslim-boy-in-tanuja-chandras-film/ |date=February 18, 2016| accessdate = 2016-06-27 }}</ref><ref>{{cite web 
| title = Kartik Aaryan plays Muslim boy in Tanuja Chandra's film|work=CNN-IBN}}</ref>

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱦᱨᱮ ᱡᱚᱱᱚᱲ ==

*{{IMDb name|id=0151511}}
* [http://www.bollywoodhungama.com/celebrity/tanuja-chandra/filmography/ Tanuja Chandra  Filmography on Bollywood Hungama]
