
[[File:孔子聖蹟圖.png|thumb|ᱠᱚᱱᱯᱷᱩᱥᱤᱭᱚᱥ]]

ᱠᱚᱱᱯᱷᱩᱥᱤᱭᱚᱥ (ᱥᱮᱯᱴᱮᱢᱵᱚᱨ 28, 551 BC-479 BC) ᱫᱚ [[ᱪᱤᱱ ᱫᱤᱥᱚᱢ]] ᱨᱮᱱᱤᱡ [[ᱢᱟᱪᱮᱛ]], [[ᱥᱟᱯᱲᱮᱫ]], [[ᱨᱟᱡᱽᱱᱮᱛᱟ]] ᱟᱨ [[ᱫᱟᱨᱥᱚᱱᱤᱠ]] ᱮ ᱛᱟᱦᱮᱸ ᱠᱟᱱᱟ᱾ ᱟᱡᱟᱜ ᱯᱩᱨᱠᱩᱛ ᱧᱩᱛᱩᱢ ᱫᱤ '''ᱠᱚᱝᱜᱚ ᱠᱤ''' ᱵᱟᱝᱢᱟ '''ᱠᱚᱝᱜᱚ ᱱᱤ''' ᱛᱟᱦᱮᱸ ᱠᱟᱱᱟ᱾ ᱜᱤᱫᱟᱹᱨ ᱠᱷᱚᱱ ᱜᱮ ᱩᱱᱤ ᱫᱚ ᱟᱹᱰᱤ ᱜᱟᱱ ᱵᱟᱵᱚᱛ ᱛᱮ ᱵᱟᱰᱟᱭ ᱥᱟᱱᱟᱭ ᱛᱟᱦᱮᱸᱫ ᱾ ᱢᱟᱨᱟᱝ ᱠᱟᱛᱮ ᱫᱚ ᱩᱱᱤ ᱨᱟᱡᱽ ᱠᱟᱹᱢᱤᱭᱟᱹ ᱞᱮᱠᱟᱭ ᱠᱟᱹᱢᱤ ᱞᱮᱜ-ᱟ᱾ ᱟᱡᱟᱜ ᱚᱠᱛᱚ ᱨᱮᱫᱚ ᱪᱤᱱ ᱨᱮᱱ ᱨᱟᱡᱟ ᱠᱚ ᱟᱠᱚ ᱟᱠᱚ ᱛᱟᱞᱟ ᱞᱟᱰᱷᱟᱹᱭ ᱨᱮ ᱵᱮᱥᱛᱚ ᱠᱚ ᱛᱟᱦᱮᱸᱭᱟ᱾ ᱱᱚᱶᱟ ᱫᱚ ᱥᱟᱣ ᱵᱚᱝᱥᱚ ᱠᱮᱭᱟᱜ ᱱᱤᱨᱚᱲ ᱟᱨ ᱦᱮᱢᱟᱞ ᱚᱠᱛᱚ ᱠᱚ ᱢᱮᱛᱜ-ᱟ᱾ ᱱᱚᱶᱟ ᱚᱠᱛᱚ ᱨᱮ ᱠᱚᱱᱯᱷᱩᱥᱤᱭᱚᱥ ᱥᱟᱶᱛᱟ ᱨᱮ ᱥᱩᱫᱷᱹᱨ ᱟᱹᱫᱜᱩᱭ ᱪᱮᱥᱴᱟ ᱞᱮᱫ-ᱟ᱾

==ᱡᱤᱭᱚᱱ== 
ᱠᱚᱱᱯᱷᱩᱥᱤᱭᱚᱥᱟᱜ ᱡᱟᱱᱟᱢ ᱫᱚ 28 ᱥᱮᱯᱴᱮᱢᱵᱚᱨ 551 BC ᱨᱮ ᱦᱩᱭ ᱞᱮᱱᱟ᱾ ᱜᱤᱫᱟᱹᱨ ᱨᱮ ᱟᱡ ᱵᱟᱵᱟᱭ ᱜᱚᱡ ᱮᱱ ᱠᱷᱟᱹᱛᱤᱨ ᱟᱡ ᱟᱭᱳ ᱜᱮᱭ ᱦᱟᱨᱟ ᱞᱮᱫᱮᱭᱟ ᱾ ᱟᱹᱰᱤ ᱥᱮᱨᱢᱟ ᱨᱟᱡᱽ ᱠᱟᱹᱢᱤᱭᱟᱹ ᱞᱮᱠᱟᱭ ᱠᱟᱹᱢᱤ ᱞᱮᱫ ᱨᱮᱦᱚᱸ ᱟᱡ ᱫᱚ ᱢᱟᱪᱮᱛ ᱟᱨ ᱫᱟᱨᱥᱚᱱᱤᱠ ᱦᱤᱥᱟᱹᱵᱽ ᱛᱮ ᱦᱚᱲ ᱵᱟᱹᱲᱛᱤ ᱠᱚ ᱵᱟᱰᱟᱭ ᱮᱭᱟ᱾ 
==ᱥᱮᱪᱮᱫ ==
ᱥᱚᱠᱨᱮᱴᱤᱥ ᱞᱮᱠᱟ ᱠᱚᱱᱯᱷᱩᱥᱤᱭᱚᱥ ᱦᱚᱸ ᱫᱟᱨᱥᱚᱱᱤᱠ ᱠᱩᱠᱞᱤ ᱨᱮᱭᱟᱜ ᱞᱟᱹᱱᱟᱹᱭ ᱫᱚ ᱥᱚᱡᱷᱮ ᱵᱟᱭ ᱞᱟᱹᱭᱮᱫ ᱛᱟᱦᱮᱸᱫ᱾ ᱵᱚᱨᱚᱢ ᱩᱱᱤ ᱦᱚᱲ ᱜᱟᱹᱦᱤᱨ ᱮ ᱩᱭᱦᱟᱹᱨ ᱚᱪᱚᱭᱮᱫ ᱠᱚ ᱛᱟᱦᱮᱸᱫ ᱟᱨ ᱱᱟᱜᱟᱢ ᱠᱷᱚᱱ ᱥᱮᱪᱮᱫᱚᱜ ᱮ ᱞᱟᱹᱭ ᱟᱠᱚ ᱠᱟᱱ ᱛᱟᱦᱮᱸᱫ᱾ ᱟᱡᱟᱜ ᱚᱝᱥᱟᱨ ᱦᱚᱲ ᱠᱟᱹᱢᱤ ᱮᱢᱟ ᱠᱚ ᱢᱟᱬᱟᱝ ᱨᱮ ᱟᱡᱟᱜ ᱵᱚᱝᱥᱚ ᱵᱟᱝ ᱧᱮᱞ ᱠᱟᱛᱮ ᱜᱩᱱ ᱟᱨ ᱜᱮᱭᱟᱱ ᱧᱮᱞ ᱞᱟᱹᱠᱛᱤ᱾ ᱩᱱᱤ ᱦᱚᱲ ᱠᱚ ᱫᱷᱚᱱ ᱵᱟᱵᱚᱛ ᱵᱟᱝ ᱩᱭᱦᱟᱹᱨ ᱠᱮᱛᱮ ᱮᱴᱟᱦᱜ ᱦᱚᱲ ᱵᱟᱵᱚᱛ ᱩᱭᱦᱟᱹᱨ ᱮ ᱢᱮᱛᱟ ᱠᱚ ᱠᱟᱱ ᱛᱟᱦᱚᱸᱫ᱾ ᱩᱱᱤ ᱢᱮᱱᱮᱫ ᱛᱟᱦᱮᱸᱫ ᱮ ᱥᱟᱶᱛᱟ ᱨᱮ ᱠᱮᱴᱮᱡ ᱱᱤᱭᱚᱢ ᱛᱟᱦᱮᱸᱱ ᱞᱟᱹᱠᱛᱤ ᱟᱨ ᱡᱚᱛ ᱦᱚᱲ ᱚᱱᱟ ᱢᱟᱱᱟᱣ ᱞᱟᱹᱠᱛᱤ᱾ ᱩᱱᱤ ᱢᱮᱱᱮᱫ ᱛᱟᱦᱮᱸᱫ ᱢᱟᱹᱱᱢᱤᱭᱟᱜ ᱫᱚ ᱢᱚᱬᱮ ᱞᱮᱠᱟᱱ ᱥᱟᱹᱜᱟᱹᱭ ᱦᱩᱭ ᱠᱮᱭᱟ ᱟᱨ ᱡᱚᱛᱚ ᱥᱟᱹᱜᱟᱹᱭ ᱨᱮᱭᱟᱜ ᱵᱷᱮᱜᱟᱨ ᱱᱤᱭᱚᱢ ᱛᱟᱦᱮᱸᱱ ᱞᱟᱹᱠᱛᱤ᱾ ᱚᱱᱟ ᱥᱟᱹᱜᱟᱹᱭ ᱠᱚᱫᱚ ᱱᱩᱠᱩ ᱵᱟᱨ ᱦᱚᱲ ᱛᱟᱞᱟ ᱨᱮ ᱛᱚᱯᱚᱞᱚᱜ-ᱟ᱾ 
* ᱨᱟᱡᱟ ᱯᱚᱨᱡᱟ 

* ᱟᱯᱟ ᱦᱚᱯᱚᱱ 

* ᱵᱟᱹᱦᱩ ᱡᱟᱶᱟᱭ 

* ᱢᱟᱪᱮᱫ ᱟᱪᱮᱫ 

* ᱜᱟᱛᱮ 
ᱱᱚᱶᱟ ᱠᱚᱜᱮ ᱢᱩᱬᱩᱛ ᱥᱟᱹᱜᱟᱹᱭ ᱠᱟᱱᱟ᱾ ᱱᱚᱶᱟ ᱥᱟᱹᱜᱟᱹᱭ ᱡᱤᱭᱟᱹᱲ ᱫᱚᱦᱚᱭ ᱞᱟᱹᱜᱤᱫ ᱠᱷᱟᱱ ᱵᱟᱱᱟ ᱦᱚᱲ ᱛᱤᱱᱟᱹᱜ ᱜᱟᱱ ᱱᱤᱭᱚᱢ ᱢᱟᱱᱟᱣ ᱞᱟᱹᱠᱛᱤ᱾ ᱠᱚᱱᱯᱷᱩᱥᱤᱭᱚᱥ ᱜᱷᱟᱸᱨᱚᱸᱡᱽ ᱨᱮ ᱯᱟᱹᱛᱭᱟᱹᱣ, ᱦᱟᱯᱲᱟᱢ ᱠᱚ ᱢᱟᱹᱱ ᱟᱨ ᱢᱟᱪᱮᱫ ᱠᱚ ᱢᱟᱹᱱ ᱮᱢ ᱨᱮ ᱜᱩᱨᱩᱛ ᱮ ᱮᱢᱟᱜ ᱠᱟᱱ ᱛᱟᱦᱮᱸᱫ᱾ ᱟᱡᱟᱜ ᱢᱚᱛᱚ ᱚᱝᱥᱟᱨ ᱜᱷᱟᱨᱚᱸᱡᱽ ᱜᱮ ᱫᱤᱥᱚᱢ ᱨᱮᱭᱟᱜ ᱯᱷᱟᱣᱩᱸᱰᱮᱥᱚᱱ᱾ ᱟᱡᱟᱜ ᱢᱤᱫᱴᱟᱝ ᱵᱷᱮᱜᱟᱨ ᱥᱮᱪᱮᱫ ᱛᱟᱦᱮᱸ ᱠᱟᱱᱟ᱾ ᱚᱱᱟ ᱫᱚ- ''ᱟᱢ ᱪᱮᱫ ᱞᱮᱠᱟ ᱵᱮᱣᱦᱟᱨ ᱮᱢ ᱟᱥᱟᱭᱮᱜ-ᱟ ᱦᱚᱲ ᱦᱚᱸ ᱚᱱᱠᱟ ᱜᱮ ᱵᱮᱣᱦᱟᱨ ᱠᱚᱢᱮ᱾'' ᱡᱤᱥᱩ ᱦᱚᱸ ᱱᱚᱶᱟ ᱥᱮᱪᱮᱫ ᱮ ᱮᱢᱟ ᱠᱚ ᱠᱟᱱ ᱛᱟᱦᱮᱸᱫ᱾ 

ᱟᱡᱟᱜ ᱥᱮᱪᱮᱫ ᱠᱚᱫᱚ '''ᱟᱱᱟᱞᱮᱠᱭᱩ ᱯᱚᱛᱚᱵ''' ᱨᱮ ᱚᱞ ᱫᱚᱦᱚ ᱟᱠᱟᱱᱟ᱾  
==ᱵᱟᱦᱨᱮ ᱡᱚᱱᱚᱲ ==

* [http://www.confucius.org/ Multilingual web site on Confucius and the Analects]
* [http://faculty.vassar.edu/brvannor/Mypapers/DaoofKongzi.pdf The Dao of Kongzi], introduction to the thought of Confucius.
* [http://digital.library.upenn.edu/webbin/gutbook/lookup?num=4094 Confucian Analects] (Project Gutenberg release of James Legge's Translation)
* [http://www.wfu.edu/~moran/zhexuejialu/Analects_PEM.html Core philosophical passages] in the ''Analects of Confucius''.

==ᱥᱟᱠᱷᱭᱟᱹᱛ==


[[Category:!Main category]]
