'''ᱚᱦᱢᱚᱫᱽ ᱥᱟᱦ ᱚᱵᱽᱫᱟᱞᱤ'''

[[File:Ahmad Shah Baba.JPG|thumb|ᱚᱦᱢᱚᱫᱽ ᱥᱟᱦ ᱚᱵᱽᱫᱟᱞᱤ]]

'''ᱚᱦᱢᱚᱫᱽ ᱥᱟᱦ ᱚᱵᱽᱫᱟᱞᱤ''' ᱡᱟᱦᱟᱸᱭ ᱫᱚ '''ᱚᱦᱢᱚᱫᱽ ᱥᱟᱦ ᱫᱩᱨᱟᱱᱤ''' ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱭᱟ ᱾ ᱥᱮᱨᱢᱟ ᱑᱗᱔᱘ ᱥᱟᱞᱮᱨᱮ ᱱᱟᱫᱤᱨᱥᱟᱦ ᱟᱜ ᱜᱩᱨ ᱛᱟᱭᱚᱢ ᱟᱯᱷᱜᱟᱱᱤᱥᱛᱟᱱ ᱨᱤᱱᱤᱡ ᱥᱟᱥᱚᱠ ᱟᱨ ᱫᱩᱨᱟᱱᱤ ᱥᱟᱢᱨᱟᱡᱽ ᱨᱤᱱᱤᱡ ᱛᱷᱟᱯᱚᱱᱤᱭᱟ.ᱭ ᱵᱮᱱᱟᱣ ᱮᱱᱟ ᱾ ᱩᱱᱤ ᱫᱚ ᱵᱷᱟᱨᱚᱛ ᱨᱮ ᱥᱮᱨᱢᱟ ᱑᱗᱔᱘ ᱠᱷᱚᱱ ᱥᱮᱨᱢᱟ ᱑᱗᱕᱘ ᱫᱷᱟ.ᱵᱤᱡ ᱟ.ᱰᱤ ᱫᱷᱟᱣ 
ᱪᱷᱩᱴᱟ.ᱣ ᱮᱱᱟ ᱾ ᱩᱱᱤ ᱟᱡᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱟᱢᱞᱟ ᱥᱮᱨᱢᱟ ᱑᱗᱕᱗ ᱥᱟᱞᱮᱨᱮ ᱯᱩᱥ (ᱡᱟᱱᱩᱣᱟᱨᱤ) ᱪᱟᱸᱫᱚ ᱨᱮ ᱫᱤᱞᱞᱤ ᱨᱮᱭ ᱠᱚᱨᱟᱣ ᱞᱮᱜᱼᱟ ᱾ ᱚᱦᱢᱚᱫᱽᱥᱟᱦ ᱢᱤᱫ ᱪᱟᱸᱫᱚ ᱫᱷᱟ.ᱵᱤᱡ ᱫᱤᱞᱞᱤ ᱨᱮ ᱵᱟᱥᱟ ᱛᱟᱦᱮᱸ ᱠᱟᱛᱮ ᱟ.ᱰᱤ ᱜᱟᱱ ᱠᱩᱸᱵᱽᱲᱩ ᱵᱩᱠᱲᱩ ᱟᱠᱟᱭ ᱛᱟᱦᱮᱸ ᱮᱱᱟ ᱾ ᱚᱸᱰᱮᱱᱟᱜ ᱠᱩᱸᱵᱽᱲᱩ ᱰᱟᱠᱟᱛ ᱨᱮ ᱩᱱᱤ ᱠᱚᱨᱚᱰ ᱨᱮᱭᱟᱜ ᱥᱚᱢᱯᱚᱛᱤ ᱛᱤ ᱨᱮ ᱡᱷᱟ.ᱞᱤ ᱞᱮᱱ ᱛᱟᱦᱮᱸᱫ ᱾<ref name="LoC">[http://lcweb2.loc.gov/cgi-bin/query/r?frd/cstdy:@field(DOCID+af0010) Ahmad Shah and the Durrani Empire], Library of Congress Country Studies on Afghanistan, 1997, Accessed 2010-08-25</ref>
  

==ᱫᱩᱨᱟᱱᱤ ᱥᱟᱢᱨᱟᱡᱽ ᱨᱤᱱᱤᱡ ᱯᱩᱭᱞᱩ ᱥᱟᱥᱚᱠ==

'''ᱥᱟᱥᱚᱱ ᱚᱠᱛᱚ :-''' ᱑᱗᱔᱗-᱑᱗᱗᱒ (᱒᱕ ᱥᱮᱨᱢᱟ ᱥᱟᱥᱚᱱ ᱠᱟᱞ)

'''ᱨᱟᱡᱽᱴᱤᱠᱞᱤ :-''' ᱚᱠᱴᱳᱵᱚᱨ ᱑᱗᱔᱗ ᱾

'''ᱯᱩᱭᱞᱩ ᱟᱺᱜᱤᱵᱷᱟ.ᱨᱤᱭᱟ.:-''' ᱦᱩᱥᱮᱱ ᱦᱳᱛᱟᱠ ᱾

'''ᱟᱜᱟᱢ ᱟᱺᱜᱤᱵᱷᱟ.ᱨᱤᱭᱟ.:-''' ᱴᱟᱭᱢᱚᱨ ᱥᱟᱦ ᱫᱩᱨᱟᱱᱤ ᱾

'''ᱡᱟᱱᱟᱢ :-''' ᱥᱤᱼ ᱑᱗᱒᱒, ᱦᱮᱨᱟᱛ, ᱟᱯᱷᱜᱟᱱᱤᱥᱛᱷᱟᱱ ᱾ 

'''ᱜᱩᱨ :-''' ᱑᱖ ᱚᱠᱴᱳᱵᱚᱨ ᱑᱗᱗᱒, ᱢᱟᱨᱩᱯᱷ, ᱠᱟᱸᱫᱟᱦᱟᱨ ᱴᱚᱴᱷᱟ, ᱫᱩᱨᱟᱱᱤ ᱥᱟᱢᱨᱟᱡᱽ ᱾

'''ᱛᱚᱯᱟ:-''' ᱠᱟᱸᱫᱟᱦᱟᱨ, ᱫᱩᱨᱟᱱᱤ ᱥᱟᱢᱨᱟᱡᱽ ᱾

'''ᱮᱨᱟ :-''' ᱦᱟᱡᱽᱨᱟᱛ ᱵᱮᱜᱩᱢ 
ᱤᱯᱷᱟᱛᱼᱩᱥᱼᱱᱤᱥᱟ ᱵᱮᱜᱩᱢ ᱾

'''ᱯᱩᱨᱟ. ᱧᱩᱛᱩᱢ :-''' ᱚᱦᱢᱚᱫᱽ ᱥᱟᱦ ᱚᱵᱽᱫᱟᱞᱤ ᱫᱩᱨᱼᱮᱼᱫᱩᱨᱟᱱᱤ ᱾

'''ᱵᱚᱝᱥᱚ :-''' ᱫᱩᱨᱟᱱᱤ ᱾

'''ᱟᱯᱟᱛ :-''' ᱢᱚᱦᱦᱚᱢᱚᱫᱽ ᱡᱟᱢᱚᱱ ᱠᱷᱟᱱ ᱚᱵᱽᱫᱟᱞᱤ ᱾ 

'''ᱮᱸᱜᱟᱛ :-''' ᱡᱟᱜᱷᱩᱱᱟ ᱟᱞᱟᱠᱚᱡᱟᱭᱤ ᱾ 

'''ᱫᱷᱚᱨᱚᱢ :-''' ᱤᱥᱞᱟᱢ ᱾ 

==ᱚᱵᱽᱫᱟᱞᱤ ᱦᱚᱛᱮᱛᱮ ᱵᱨᱚᱡᱽ ᱨᱮᱭᱟᱜ ᱰᱟᱠᱟᱛ==

ᱫᱤᱞᱞᱤᱭ ᱰᱟᱠᱟᱛ ᱠᱮᱫ ᱛᱟᱭᱚᱢ ᱚᱵᱽᱫᱟᱞᱤ ᱟᱜ ᱞᱟᱞᱚᱪ ᱵᱟ.ᱲᱛᱤ ᱮᱱᱟ ᱾ ᱩᱱᱤ ᱫᱚ ᱫᱤᱞᱞᱤ ᱠᱷᱚᱱ ᱥᱳᱴᱤ ᱡᱟᱴ  ᱟᱜ ᱨᱤᱭᱟᱥᱚᱛ ᱠᱚ ᱦᱚᱸ ᱠᱩᱸᱵᱽᱲᱩᱭ ᱨᱮᱭᱟᱜ ᱢᱚᱱᱮᱭ ᱵᱮᱱᱟᱣ ᱠᱮᱜᱼᱟ ᱾ ᱵᱨᱚᱡᱽ ᱪᱮᱛᱚᱱ ᱨᱮᱭ ᱚᱫᱷᱤᱠᱟᱨ ᱞᱟ.ᱜᱤᱫ ᱛᱮ ᱩᱱᱤ ᱫᱚ ᱡᱟᱴ ᱟᱨ ᱢᱚᱨᱟᱴᱷᱟ ᱠᱚᱣᱟᱜ ᱵᱤᱵᱟᱫᱽ ᱨᱮᱭᱟᱜ ᱦᱟᱞᱟᱛ ᱨᱮᱭᱟᱜ ᱯᱩᱨᱟ.ᱯᱩᱨᱤ ᱯᱷᱟᱭᱫᱟᱭ ᱩᱴᱷᱟ.ᱣ ᱠᱮᱜᱼᱟ ᱾ ᱚᱦᱢᱚᱫᱽᱥᱟᱦ ᱚᱵᱽᱫᱟᱞᱤ ᱯᱟᱴᱷᱟᱬ ᱠᱚᱣᱤᱡ ᱥᱮᱱᱟ ᱥᱟᱶ ᱫᱤᱞᱞᱤ ᱠᱷᱚᱱ ᱟᱜᱽᱨᱟ ᱥᱮᱫ ᱮ ᱪᱟᱞᱟᱣ ᱮᱱᱟ ᱾ ᱚᱵᱽᱫᱟᱞᱤ ᱨᱤᱱ ᱯᱟ.ᱭᱠᱚ ᱠᱚᱣᱟᱜ ᱯᱩᱭᱞᱩ ᱥᱟᱢᱟᱝ ᱫᱟᱯᱨᱟᱢ ᱫᱚ ᱡᱟᱴ ᱥᱟᱶ ᱵᱚᱞᱞᱚᱵᱽᱜᱚᱰ ᱨᱮ ᱦᱩᱭ ᱮᱱᱟ ᱾ ᱚᱸᱰᱮ ᱡᱟᱴ ᱥᱚᱨᱫᱟᱨ ᱵᱟᱞᱩᱥᱤᱝ ᱟᱨ ᱥᱩᱨᱚᱡᱽᱢᱚᱞ ᱤᱡ ᱢᱟᱨᱟᱝ ᱦᱚᱯᱚᱱ ᱡᱚᱵᱟᱦᱚᱨ ᱥᱤᱝ ᱫᱚ ᱯᱟ.ᱭᱠᱚ ᱠᱚᱣᱟᱜ ᱢᱤᱫ ᱦᱩᱰᱤᱧ ᱴᱩᱠᱰᱟ ᱤᱫᱤ ᱠᱟᱛᱮ ᱚᱵᱽᱫᱟᱞᱤ ᱟᱜ ᱦᱟᱯᱲᱟᱜ ᱯᱟ.ᱭᱠᱚ ᱠᱚ ᱫᱟᱨᱟᱢ ᱞᱟ.ᱜᱤᱫ ᱮ ᱨᱤᱠᱟ. ᱠᱮᱜᱼᱟ ᱾ 
ᱩᱱᱤ ᱟ.ᱰᱤ ᱥᱟᱦᱟᱥ ᱥᱟᱶᱛᱮᱭ ᱞᱟ.ᱰᱷᱟ.ᱭ ᱠᱮᱜᱼᱟ ᱤᱠᱷᱟ.ᱱ ᱩᱱᱤ ᱵᱟ.ᱭᱨᱤ ᱯᱟ.ᱭᱠᱚ ᱴᱷᱮᱱ ᱦᱟ.ᱨ ᱥᱟᱢᱟᱝ ᱛᱮ ᱦᱩᱭ ᱟᱫᱮᱭᱟ ᱾

==ᱦᱩᱞᱥᱟ.ᱭᱤᱭᱟ. ᱦᱚᱛᱮᱛᱮ ᱰᱟᱠᱟᱛ==

ᱦᱩᱞᱥᱟ. ᱭᱤᱭᱟ. ᱫᱚ ᱵᱚᱞᱚᱵᱽᱜᱚᱰ ᱟᱨ ᱚᱱᱟ ᱟᱰᱮᱼᱯᱟᱥᱮ ᱠᱚ ᱰᱟᱠᱟᱛ ᱠᱮᱜᱼᱟ ᱾ 
ᱤᱱᱟ. ᱛᱟᱭᱚᱢ ᱚᱦᱢᱚᱫᱽᱥᱟᱦ ᱫᱚ ᱟᱡ ᱨᱤᱱ ᱵᱟᱨᱭᱟ ᱥᱚᱨᱫᱟᱨ ᱠᱤᱱᱟᱜ ᱧᱮᱞ ᱡᱚᱛᱚᱱ ᱨᱮ ᱒᱐ ᱜᱮᱥᱟᱨ ᱯᱟᱴᱷᱟᱬ ᱯᱟ.ᱭᱠᱚ ᱠᱚ ᱢᱚᱛᱷᱩᱨᱟ ᱞᱟ.ᱜᱤᱫ ᱮ ᱵᱷᱮᱡᱟ ᱠᱮᱫ ᱠᱚᱣᱟ ᱾ 

==ᱯᱟ.ᱭᱠᱚ ᱠᱚᱣᱟᱜ ᱢᱚᱛᱷᱩᱨᱟ ᱥᱮᱫ ᱢᱚᱦᱰᱟ==

ᱚᱵᱽᱫᱟᱞᱤᱭᱟᱜ ᱵᱷᱮᱡᱟ ᱞᱮᱠᱟᱛᱮ ᱯᱟ.ᱭᱠᱚ ᱠᱚ ᱢᱚᱛᱷᱩᱨᱟ ᱥᱮᱫ ᱠᱚ ᱢᱚᱦᱰᱟ ᱮᱱᱟ ᱾ ᱢᱚᱛᱷᱩᱨᱟ ᱠᱷᱚᱱ ᱯᱟᱞᱮ ᱘ ᱢᱤᱞ ᱢᱟᱬᱟᱝ ᱨᱮ ᱪᱚᱣᱢᱩᱦᱟ. ᱴᱷᱮᱱ ᱡᱟᱴ ᱨᱤᱱ ᱦᱩᱰᱤᱧ ᱥᱟᱺᱦᱤᱡ 
ᱯᱟ.ᱭᱠᱚ ᱜᱟᱫᱮᱞ ᱥᱟᱶ ᱩᱱᱠᱩᱣᱟᱜ ᱞᱟ.ᱰᱷᱟ.ᱭ ᱦᱩᱭ ᱮᱱᱟ ᱾ ᱡᱟᱴ ᱫᱚ ᱟ.ᱰᱤ ᱵᱟᱦᱟᱫᱩᱨ ᱥᱟᱛᱞᱟᱜ ᱮ ᱞᱟ.ᱰᱷᱟ.ᱭ ᱠᱮᱜᱼᱟ ᱾ ᱤᱠᱷᱟ.ᱱ ᱵᱟ.ᱭᱨᱤ ᱠᱚᱣᱟᱜ ᱮᱞᱮᱞ ᱵᱟ.ᱲᱛᱤ ᱛᱟᱦᱮᱸ ᱠᱟᱱ ᱠᱷᱟ.ᱛᱤᱨ ᱩᱱᱤ ᱫᱚ ᱩᱱᱠᱩ ᱴᱷᱮᱱ ᱮ ᱦᱟᱨᱟᱣ ᱮᱱᱟ ᱾ 

ᱯᱟ.ᱭᱠᱚ ᱠᱚᱣᱟᱜ ᱢᱚᱛᱷᱩᱨᱟ ᱟᱨ ᱵᱨᱩᱱᱫᱟᱵᱚᱱ ᱨᱮ ᱠᱩᱸᱵᱽᱲᱩ ᱠᱮᱫ ᱟᱨ ᱢᱟᱜ ᱢᱟᱯᱟᱜ ᱦᱩᱭ ᱮᱱ ᱛᱟᱭᱚᱢ
ᱚᱵᱽᱫᱟᱞᱤ ᱦᱚᱸ ᱟᱡ ᱨᱤᱱ ᱯᱟ.ᱭᱠᱚ ᱠᱚ ᱥᱟᱶ ᱢᱚᱛᱷᱩᱨᱟᱭ ᱦᱮᱡ ᱥᱮᱴᱮᱨ ᱮᱱᱟ ᱾ ᱵᱨᱚᱡᱽ ᱴᱚᱴᱷᱟ ᱨᱮᱭᱟᱜ ᱛᱮᱥᱟᱨ ᱢᱟᱨᱟᱝ ᱛᱟᱞᱢᱟ ᱜᱳᱠᱩᱞ ᱨᱮ ᱩᱱᱤᱭᱟᱜ ᱱᱚᱡᱚᱨ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱜᱳᱠᱩᱞ ᱠᱩᱸᱵᱽᱲᱩ ᱠᱟᱛᱮ ᱟᱜᱽᱨᱟ ᱪᱟᱞᱟᱜ ᱥᱟᱱᱟ ᱮ ᱠᱟᱱ ᱛᱟᱦᱮᱸᱫ ᱾ ᱩᱱᱤ ᱢᱚᱛᱷᱩᱨᱟ ᱠᱷᱚᱱ ᱡᱚᱢᱩᱱᱟ ᱜᱟᱰᱟ ᱯᱟᱨᱚᱢ ᱠᱟᱛᱮ ᱢᱚᱦᱟᱵᱚᱱ ᱮ ᱰᱟᱠᱟᱛ ᱠᱮᱜᱼᱟ ᱤᱱᱟ. ᱛᱟᱭᱚᱢ ᱜᱳᱠᱩᱞ ᱥᱮᱫ ᱮ ᱢᱚᱦᱰᱟ ᱮᱱᱟ ᱾ ᱚᱸᱰᱮ ᱱᱟᱜᱟ ᱥᱟᱫᱷᱩ ᱠᱚᱣᱟᱜ ᱢᱤᱫ ᱢᱟᱨᱟᱝ ᱜᱟᱫᱮᱞ ᱩᱱᱠᱩ ᱵᱮᱥ ᱴᱷᱤᱠ ᱠᱚ ᱥᱟᱢᱟᱝ ᱫᱟᱯᱨᱟᱢ ᱠᱮᱫ ᱠᱚᱣᱟ ᱾ ᱤᱱᱟ. ᱚᱠᱛᱚ ᱨᱮ ᱚᱵᱽᱫᱟᱞᱤ ᱨᱤᱱ ᱯᱟ.ᱭᱠᱚ ᱛᱟᱞᱟᱨᱮ ᱦᱟ.ᱭᱡᱟ ᱯᱟᱥᱱᱟᱣ ᱮᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱟᱯᱷᱜᱟᱱ ᱯᱟ.ᱭᱠᱚ ᱟ.ᱰᱤ ᱵᱟ.ᱲᱛᱤ ᱠᱚ ᱜᱩᱨ ᱵᱷᱤᱸᱫᱟ.ᱲ ᱮᱱᱟ ᱾ ᱱᱚᱣᱟ ᱠᱷᱟ.ᱛᱤᱨ ᱚᱵᱽᱫᱟᱞᱤ ᱫᱚᱭ ᱨᱩᱣᱟ.ᱲ ᱥᱮᱱ ᱮᱱᱟ ᱾ ᱱᱚᱜ ᱚᱭ ᱱᱚᱝᱠᱟ ᱥᱟᱫᱷᱩ ᱠᱚᱣᱟᱜ ᱵᱤᱨ ᱵᱷᱟᱱᱴᱟ ᱟᱨ ᱵᱚᱸᱜᱟ ᱵᱳᱨᱳ ᱠᱚᱣᱟᱜ ᱜᱚᱲᱚ ᱦᱚᱛᱮᱛᱮ ᱜᱳᱠᱩᱞ ᱠᱩᱸᱵᱽᱲᱩ ᱩᱡᱟ.ᱲᱚᱜ ᱠᱷᱚᱱ ᱵᱟᱧᱪᱟᱣ ᱮᱱᱟ ᱾ 

==ᱟᱜᱽᱨᱟ ᱨᱮ ᱰᱟᱠᱟᱛ==

ᱚᱵᱽᱫᱟᱞᱤ ᱨᱤᱱ ᱯᱟ.ᱭᱠᱚ ᱠᱚ ᱵᱨᱚᱡᱽ ᱨᱮ ᱨᱟ.ᱯᱩᱫᱼᱯᱚᱥᱟᱜ, ᱠᱩᱸᱵᱽᱲᱩ ᱩᱡᱟ.ᱲ ᱟᱛᱮ ᱟᱜᱽᱨᱟ ᱨᱮ ᱠᱚ ᱥᱮᱴᱮᱨ ᱮᱱᱟ ᱾ ᱩᱱᱤ ᱨᱤᱱ ᱯᱟ.ᱭᱠᱚ ᱠᱚ ᱟᱜᱽᱨᱟ ᱨᱮᱠᱚ ᱞᱩᱴᱼᱯᱟᱴ ᱠᱮᱜᱼᱟ ᱾ ᱚᱸᱰᱮ ᱩᱱᱤ ᱨᱤᱱ ᱯᱟ.ᱭᱠᱚ ᱠᱚ ᱛᱟᱞᱟᱨᱮ ᱦᱟ.ᱭᱡᱟ. ᱫᱚᱦᱲᱟ ᱯᱟᱥᱱᱟᱣ ᱮᱱᱟ ᱚᱱᱟᱛᱮ ᱩᱱᱠᱩ ᱚᱸᱰᱮ ᱠᱷᱚᱱ ᱠᱚ ᱨᱩᱣᱟ.ᱲ ᱮᱱᱟ ᱾

==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/List_of_monarchs_of_Afghanistan

==ᱥᱟ.ᱠᱷᱭᱟ.ᱛ==


http://www.britannica.com/EBchecked/topic/10162/Ahmad-Shah-Durrani

https://en.m.wikipedia.org/wiki/Library_of_Congress_Country_Studies

http://www.marxists.org/archive/marx/works/1857/afghanistan/index.htm

http://www.britannica.com/EBchecked/topic/7798/Afghanistan/21396/The-Durrani-dynasty?anchor=ref306642

https://books.google.com/books?id=4XMSl-aFk1YC&lpg=PP1&pg=PA99#v=onepage&q&f=false

https://books.google.com/?id=F_A8AAAAMAAJ

https://web.archive.org/web/20100812115521/http://www.afghan-web.com/bios/yest/abdali.html

==ᱵᱟᱦᱨᱮ ᱡᱚᱱᱚᱲ==

http://www.4dw.net/royalark/Afghanistan/durrani1.htm

http://www.khyber.org/pashtotribes/a/abdali.shtml

http://www.barmazid.com/2014/08/battle-of-panipat-1761_12.html

http://famousdiamonds.tripod.com/koh-i-noordiamond.html

https://web.archive.org/web/20070813210837/http://www.afghan-network.net/Culture/ahmadshah.html

http://www.bbc.co.uk/dna/h2g2/A730801

[[ᱛᱷᱚᱠ:ᱮᱥᱤᱭᱳ ᱪᱟᱸᱫᱚ ᱥᱟᱯᱟᱲᱟᱣ ᱒᱐᱑᱘]]
