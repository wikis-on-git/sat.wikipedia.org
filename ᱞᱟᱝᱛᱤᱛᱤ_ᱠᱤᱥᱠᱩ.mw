{{Infobox person
| name = ᱞᱟᱝᱛᱤᱛᱤ ᱠᱤᱥᱠᱩ
| birth_date = {{Birth date|2004|11|06|df=y}}
| birth_place = ᱵᱚᱦᱚᱨᱚᱢᱯᱩᱨ, ᱢᱩᱨᱥᱤᱫᱟᱵᱟᱫᱽ, ᱯᱟᱹᱪᱷᱤᱢ ᱵᱟᱝᱞᱟ, ᱥᱤᱧᱚᱛ
| image = Langtiti Kisku at Baha Festival 2018.jpg
| image_size =220px
| caption = ᱟᱡ ᱵᱟᱵᱟ ᱥᱟᱶᱛᱮ ᱞᱟᱝᱛᱤᱛᱤ ᱠᱤᱥᱠᱩ, ᱵᱟᱝᱞᱟᱫᱮᱥ
| occupation = ᱥᱮᱨᱮᱧ ᱵᱟᱰᱚᱦᱤ
| awards = ᱯᱷᱟᱹᱜᱩᱱ ᱥᱤᱨᱯᱟᱹ - ᱒᱐᱑᱙ 
}}
'''ᱞᱟᱝᱛᱤᱛᱤ ᱠᱤᱥᱠᱩ''' (ᱡᱟᱱᱟᱢ: ᱖ ᱱᱚᱵᱷᱮᱢᱵᱚᱨ ᱒᱐᱐᱔) ᱫᱚ ᱥᱤᱧᱚᱛ ᱨᱮᱱ ᱟᱹᱰᱤ ᱧᱩᱛᱩᱢᱟᱱ ᱢᱤᱫᱴᱮᱱ ᱥᱟᱱᱛᱟᱲᱤ ᱥᱮᱨᱮᱧ ᱵᱟᱰᱚᱦᱤ ᱠᱟᱱᱟᱭ᱾ ᱥᱤᱧᱚᱛ ᱨᱮᱱᱟᱜ ᱯᱟᱹᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱮᱱᱟᱜ ᱢᱩᱨᱥᱤᱫᱟᱵᱟᱫᱽ ᱦᱚᱱᱚᱛ ᱨᱮᱱᱟᱜ ᱵᱚᱦᱚᱨᱚᱢᱯᱩᱨ ᱨᱮ ᱱᱩᱭ ᱜᱩᱱᱢᱟᱱ ᱥᱮᱨᱮᱧ ᱵᱟᱰᱚᱦᱤ ᱫᱚᱭ ᱡᱟᱱᱟᱢ ᱟᱠᱟᱱᱟ᱾ ᱟᱡ ᱵᱟᱵᱟ ᱫᱤᱞᱤᱯ ᱠᱤᱥᱠᱩ ᱟᱨ ᱜᱚᱜᱚ ᱢᱚᱫᱷᱩᱢᱤᱛᱟ ᱢᱟᱨᱫᱤ ᱦᱚᱸᱠᱤᱱ ᱥᱮᱨᱮᱧ ᱵᱟᱰᱚᱦᱤ ᱥᱟᱶ ᱚᱱᱚᱞᱤᱭᱟᱹ ᱟᱨ ᱥᱟᱶᱛᱟ ᱨᱮᱱᱟᱜ ᱞᱟᱭ ᱞᱟᱠᱪᱟᱨ ᱪᱟᱨᱪᱟ, ᱵᱟᱝᱪᱟᱣ ᱠᱟᱹᱢᱤ ᱨᱮ ᱪᱷᱩᱴᱟᱹᱣ ᱢᱮᱱᱟᱜ ᱠᱤᱱᱟ᱾ ᱟᱡ ᱵᱟᱵᱟ ᱫᱚ ᱦᱟᱭ ᱤᱥᱠᱩᱞ ᱨᱮᱱ ᱵᱟᱝᱞᱟ ᱥᱟᱛᱟᱢ ᱨᱮᱱ ᱢᱟᱪᱮᱫ ᱦᱚᱸ ᱠᱟᱱᱟᱭ᱾ ᱞᱟᱝᱛᱤᱛᱤ ᱨᱮᱱ ᱠᱟᱹᱴᱤᱡ ᱵᱚᱭᱦᱟ ᱱᱩᱢᱮᱞ ᱠᱤᱥᱠᱩ ᱫᱚ ᱱᱤᱛᱨᱮᱜᱮ ᱠᱟᱨᱟᱛᱮ ᱨᱮ ᱟᱹᱰᱤ ᱵᱷᱟᱜᱮᱭᱫᱟ᱾  
== ᱮᱛᱦᱚᱵ ᱡᱤᱭᱚᱱ ==
ᱞᱟᱝᱛᱤᱛᱤ ᱠᱤᱥᱠᱩ ᱡᱟᱱᱟᱢ ᱛᱟᱭᱚᱢ ᱜᱮ ᱟᱡ ᱱᱟᱱᱟ ᱟᱨ ᱠᱩᱢᱟᱹᱝ ᱛᱟᱹᱠᱤᱱᱟᱜ ᱚᱲᱟᱜ ᱨᱮᱜᱮᱭ ᱒ ᱥᱮᱨᱢᱟᱭ ᱛᱟᱸᱦᱮᱸᱣᱠᱟᱱᱟ᱾ ᱤᱱᱟᱹ ᱛᱟᱭᱚᱢ ᱒᱐᱐᱖ ᱥᱮᱨᱢᱟ ᱥᱮᱡ ᱟᱡ ᱵᱟᱵᱟ ᱟᱜ ᱠᱟᱹᱢᱤ ᱠᱷᱟᱹᱛᱤᱨ ᱮᱛᱚᱢ ᱫᱤᱱᱟᱹᱡᱽᱯᱩᱨ ᱨᱮᱱᱟᱜ ᱪᱚᱠ ᱵᱷᱚᱵᱟᱱᱤᱯᱩᱨ ᱨᱮᱠᱚ ᱦᱮᱡ ᱮᱱᱟ᱾ ᱚᱸᱰᱮ ᱜᱮ ᱠᱟᱞᱤᱭᱟᱜᱚᱸᱡᱽ ᱯᱨᱚᱱᱚᱵᱟᱱᱚᱱᱫᱚ ᱤᱥᱠᱩᱞ ᱨᱮ ᱠᱩ ᱵᱷᱳᱨᱛᱤ ᱠᱮᱫᱤᱭᱟ᱾ ᱤᱱᱟᱹ ᱛᱟᱭᱚᱢ ᱠᱟᱞᱤᱭᱟᱜᱚᱸᱡᱽ ᱢᱤᱞᱚᱱᱢᱚᱭᱤ ᱵᱟᱞᱤᱠᱟ ᱩᱪᱪᱚ ᱵᱤᱨᱫᱟᱹᱜᱟᱲ ᱨᱮ ᱢᱚᱬᱮ ᱠᱞᱟᱥ ᱨᱮᱠᱩ ᱵᱷᱳᱨᱛᱤ ᱠᱮᱫᱤᱭᱟ᱾ 

ᱠᱟᱹᱴᱤᱡ ᱠᱷᱚᱱ ᱜᱮ ᱞᱟᱝᱛᱤᱛᱤ ᱫᱚ ᱚᱞᱚᱜ ᱯᱟᱲᱦᱟᱣ, ᱮᱱᱮᱡ-ᱥᱮᱨᱮᱧ, ᱪᱤᱛᱟᱹᱨ ᱵᱮᱱᱟᱣ ᱟᱨ ᱠᱟᱨᱟᱛᱮ ᱵᱮᱥ ᱛᱮᱭ ᱥᱮᱬᱟ ᱠᱮᱫᱟ᱾   

== ᱠᱟᱹᱢᱤ ᱡᱤᱭᱚᱱ ==
ᱥᱮᱨᱮᱧ ᱵᱟᱰᱚᱦᱤ ᱦᱤᱥᱮᱵ ᱛᱮ ᱠᱟᱹᱴᱤᱡ ᱠᱷᱚᱱ ᱜᱮ ᱧᱩᱛᱩᱢ ᱠᱚ ᱯᱟᱥᱱᱟᱣ ᱫᱷᱩᱨᱟᱹᱣᱮᱱ ᱛᱟᱭᱟ᱾ ᱤᱣᱴᱤᱣᱵᱽ ᱪᱮᱱᱮᱞ ᱫᱟᱨᱟᱭᱛᱮ ᱱᱮᱛᱚᱜ ᱞᱟᱝᱛᱤᱛᱤ ᱥᱮᱨᱮᱧ ᱫᱷᱟᱹᱨᱛᱤ ᱨᱮᱱ ᱡᱚᱛᱚ ᱥᱟᱱᱛᱟᱲ ᱴᱷᱮᱱ ᱯᱟᱥᱱᱟᱣ ᱟᱠᱟᱱᱟ᱾ ᱩᱱᱟᱹᱜ ᱦᱩᱰᱤᱧ ᱚᱠᱛᱚᱨᱮᱜᱮ ᱞᱟᱝᱛᱤᱛᱤ ᱟᱜ ᱞᱤᱴᱷᱩᱨ ᱟᱲᱟᱝ ᱛᱮ ᱥᱟᱱᱛᱟᱲ ᱦᱚᱯᱚᱱᱟᱜ ᱡᱟᱹᱛ, ᱯᱟᱹᱨᱥᱤ, ᱟᱹᱨᱤᱪᱟᱹᱞᱤ ᱨᱩᱠᱷᱤᱭᱟᱹ ᱨᱮᱱᱟᱜ ᱥᱮᱨᱮᱧ ᱡᱚᱛᱚ ᱥᱟᱱᱛᱟᱲ ᱦᱚᱯᱚᱱᱟᱜ ᱢᱚᱱ ᱨᱮᱜᱮ ᱵᱟᱥᱟᱣ ᱟᱠᱟᱱᱟ᱾ 

ᱥᱮᱨᱮᱧ ᱠᱷᱟᱹᱛᱤᱨ ᱛᱮᱜᱮ ᱥᱤᱧᱚᱛ ᱨᱮᱱᱟᱜ ᱟᱭᱢᱟ ᱡᱟᱜᱟ ᱦᱚᱸ ᱱᱤᱛ ᱨᱮᱜᱮᱭ ᱫᱟᱬᱟ ᱯᱩᱨᱟᱹᱣ ᱟᱠᱟᱫᱟ᱾ ᱤᱱᱟᱹ ᱵᱟᱫᱽ ᱠᱟᱛᱮ ᱦᱚᱸ ᱵᱟᱝᱞᱟᱫᱮᱥ ᱨᱮ ᱵᱟᱦᱟ ᱯᱚᱨᱚᱵᱽ ᱟᱠᱷᱲᱟ ᱨᱮ ᱦᱚᱸᱭ ᱥᱮᱨᱮᱧ ᱟᱠᱟᱫᱟ᱾ 

== ᱥᱤᱨᱯᱟᱹᱠᱩ ==
ᱞᱟᱝᱛᱤᱛᱤ ᱠᱤᱥᱠᱩ ᱥᱮᱨᱮᱧ ᱠᱷᱟᱹᱛᱤᱨ ᱜᱮ ᱟᱭᱢᱟ ᱚᱱᱩᱥᱴᱷᱟᱱ ᱠᱚᱨᱮ ᱠᱩ ᱱᱮᱶᱛᱟᱣ ᱠᱟᱫᱤᱭᱟ ᱟᱨ ᱱᱟᱱᱟ ᱦᱩᱱᱟᱹᱨ ᱢᱟᱹᱱ ᱦᱚᱸ ᱠᱚ ᱪᱟᱞ ᱟᱠᱟᱫᱤᱭᱟ᱾ ᱒᱐᱑᱙ ᱥᱮᱨᱢᱟ ᱨᱮ ᱩᱰᱤᱥᱥᱟ ᱨᱮᱱᱟᱜ ᱵᱷᱩᱵᱱᱮᱥᱥᱚᱨ ᱠᱷᱚᱱ ᱯᱟᱨᱥᱟᱞᱚᱜ ᱠᱟᱱ ᱥᱟᱱᱛᱟᱲᱤ ᱠᱷᱚᱵᱚᱨ ᱠᱟᱜᱚᱡᱽ [[ᱯᱷᱟᱹᱜᱩᱱᱼ ᱵᱮᱣᱨᱟ ᱥᱟᱠᱟᱢ|ᱯᱷᱟᱹᱜᱩᱱ]] ᱟᱜ ᱑᱐ ᱥᱮᱨᱢᱟ ᱨᱮ ᱞᱟᱝᱛᱤᱛᱤ ᱢᱟᱹᱱ ᱥᱤᱨᱯᱟᱹ ᱠᱩ ᱪᱟᱞ ᱟᱠᱟᱫᱤᱭᱟ᱾ 

== ᱪᱤᱛᱟᱹᱨᱠᱩ ==

[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
