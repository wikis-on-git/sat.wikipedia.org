{{Infobox person
| name = ᱞᱟᱝᱛᱤᱛᱤ ᱠᱤᱥᱠᱩ<br>Langtiti Kisku
| birth_date = {{Birth date and age|2004|11|06|df=y}}
| birth_place = ᱵᱚᱦᱚᱨᱚᱢᱯᱩᱨ, ᱢᱩᱨᱥᱤᱫᱟᱵᱟᱫᱽ, ᱯᱟᱹᱪᱷᱤᱢ ᱵᱟᱝᱞᱟ, ᱥᱤᱧᱚᱛ
| image = Langtiti Kisku at Baha Festival 2018.jpg
| image_size =220px
| caption = ᱟᱡ ᱵᱟᱵᱟ ᱥᱟᱶᱛᱮ ᱞᱟᱝᱛᱤᱛᱤ ᱠᱤᱥᱠᱩ, ᱵᱟᱝᱞᱟᱫᱮᱥ
| occupation = ᱥᱮᱨᱮᱧ ᱵᱟᱰᱚᱦᱤ
| awards = ᱯᱷᱟᱹᱜᱩᱱ ᱥᱤᱨᱯᱟᱹ - ᱒᱐᱑᱙ 
}}
'''ᱞᱟᱝᱛᱤᱛᱤ ᱠᱤᱥᱠᱩ''' (ᱡᱟᱱᱟᱢ: ᱖ ᱱᱚᱵᱷᱮᱢᱵᱚᱨ ᱒᱐᱐᱔) ᱫᱚ ᱥᱤᱧᱚᱛ ᱨᱮᱱ ᱟᱹᱰᱤ ᱧᱩᱛᱩᱢᱟᱱ ᱢᱤᱫᱴᱟᱹᱝ ᱥᱟᱱᱛᱟᱲᱤ ᱥᱮᱨᱮᱧ ᱵᱟᱰᱚᱦᱤᱭᱟᱹ ᱠᱟᱱᱟᱭ ᱾ ᱥᱤᱧᱚᱛ ᱨᱮᱱᱟᱜ ᱯᱟᱹᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱮᱱᱟᱜ ᱢᱩᱨᱥᱤᱫᱟᱵᱟᱫᱽ ᱦᱚᱱᱚᱛ ᱨᱮᱱᱟᱜ ᱵᱚᱦᱚᱨᱚᱢᱯᱩᱨ ᱨᱮ ᱱᱩᱭ ᱜᱩᱱᱢᱟᱱ ᱥᱮᱨᱮᱧ ᱵᱟᱰᱚᱦᱤᱭᱟᱹ ᱫᱚᱭ ᱡᱟᱱᱟᱢ ᱟᱠᱟᱱᱟ ᱾ ᱟᱡ ᱵᱟᱵᱟ ᱫᱤᱞᱤᱯ ᱠᱤᱥᱠᱩ ᱟᱨ ᱜᱚᱜᱚ ᱢᱚᱫᱷᱩᱢᱤᱛᱟ ᱢᱟᱺᱨᱰᱤ ᱛᱤᱠᱤᱱ ᱦᱚᱸ ᱠᱤᱱ ᱥᱮᱨᱮᱧ ᱵᱟᱰᱚᱦᱤ ᱥᱟᱶ ᱚᱱᱚᱞᱤᱭᱟᱹ ᱟᱨ ᱥᱟᱶᱛᱟ ᱨᱮᱱᱟᱜ ᱞᱟᱹᱭ ᱞᱟᱠᱪᱟᱨ ᱪᱟᱨᱪᱟ, ᱵᱟᱝᱪᱟᱣ ᱠᱟᱹᱢᱤ ᱨᱮ ᱪᱷᱩᱴᱟᱹᱣ ᱢᱮᱱᱟᱜ ᱠᱤᱱᱟ ᱾ ᱟᱡ ᱵᱟᱵᱟ ᱫᱚ ᱛᱟᱱᱟᱞᱟ ᱤᱛᱩᱱ ᱟᱥᱲᱟ ᱨᱮᱱ ᱵᱟᱝᱞᱟ ᱥᱟᱛᱟᱢ ᱨᱮᱱ ᱢᱟᱪᱮᱫ ᱦᱚᱸ ᱠᱟᱱᱟᱭ ᱾ ᱞᱟᱝᱛᱤᱛᱤ ᱨᱮᱱ ᱠᱟᱹᱴᱤᱡ ᱵᱚᱭᱦᱟ ᱱᱩᱢᱮᱞ ᱠᱤᱥᱠᱩ ᱫᱚ ᱱᱤᱛ ᱨᱮᱜᱮ ᱠᱟᱨᱟᱴᱮ ᱨᱮ ᱟᱹᱰᱤ ᱵᱷᱟᱹᱜᱤ ᱧᱩᱛᱩᱢ ᱮᱫᱼᱟ ᱾

== ᱮᱛᱦᱚᱵ ᱡᱤᱭᱚᱱ ==
ᱞᱟᱝᱛᱤᱛᱤ ᱠᱤᱥᱠᱩ ᱡᱟᱱᱟᱢ ᱛᱟᱭᱚᱢ ᱜᱮ ᱟᱡ ᱱᱟᱱᱟ ᱟᱨ ᱠᱩᱢᱟᱹᱝ ᱛᱟᱹᱠᱤᱱᱟᱜ ᱚᱲᱟᱜ ᱨᱮᱜᱮ ᱒ ᱥᱮᱨᱢᱟᱭ ᱛᱟᱦᱮᱸᱣᱠᱟᱱᱟ ᱾ ᱤᱱᱟᱹ ᱛᱟᱭᱚᱢ ᱒᱐᱐᱖ ᱥᱮᱨᱢᱟ ᱥᱮᱡ ᱟᱡ ᱵᱟᱵᱟ ᱟᱜ ᱠᱟᱹᱢᱤ ᱠᱷᱟᱹᱛᱤᱨ ᱮᱛᱚᱢ ᱫᱤᱱᱟᱹᱡᱽᱯᱩᱨ ᱨᱮᱱᱟᱜ ᱪᱚᱠ ᱵᱷᱚᱵᱟᱱᱤᱯᱩᱨ ᱨᱮᱠᱚ ᱦᱮᱡ ᱮᱱᱟ ᱾ ᱚᱸᱰᱮ ᱜᱮ ᱠᱟᱞᱤᱭᱟᱜᱚᱸᱡᱽ ᱯᱨᱚᱱᱚᱵᱟᱱᱚᱱᱫᱚ ᱤᱥᱠᱩᱞ ᱨᱮ ᱠᱩ ᱵᱷᱳᱨᱛᱤ ᱠᱮᱫᱮᱭᱟ ᱾ ᱤᱱᱟᱹ ᱛᱟᱭᱚᱢ ᱠᱟᱞᱤᱭᱟᱜᱚᱸᱡᱽ ᱢᱤᱞᱚᱱᱢᱚᱭᱤ ᱵᱟᱞᱤᱠᱟ ᱩᱪᱪᱚ ᱵᱤᱨᱫᱟᱹᱜᱟᱲ ᱨᱮ ᱢᱚᱬᱮ ᱠᱞᱟᱥ ᱨᱮ ᱠᱚ ᱵᱷᱳᱨᱛᱤ ᱠᱮᱫᱮᱭᱟ ᱾ 

ᱠᱟᱹᱴᱤᱡ ᱠᱷᱚᱱ ᱜᱮ ᱞᱟᱝᱛᱤᱛᱤ ᱫᱚ ᱚᱞᱚᱜ ᱯᱟᱲᱦᱟᱣ, ᱮᱱᱮᱡ-ᱥᱮᱨᱮᱧ, ᱪᱤᱛᱟᱹᱨ ᱵᱮᱱᱟᱣ ᱟᱨ ᱠᱟᱨᱟᱴᱮ ᱵᱮᱥ ᱛᱮᱭ ᱥᱮᱬᱟ ᱠᱮᱫᱼᱟ ᱾

== ᱠᱟᱹᱢᱤ ᱡᱤᱭᱚᱱ ==
ᱥᱮᱨᱮᱧ ᱵᱟᱰᱚᱦᱤ ᱞᱮᱠᱟᱛᱮ ᱠᱟᱹᱴᱤᱡ ᱠᱷᱚᱱ ᱜᱮ ᱧᱩᱛᱩᱢ ᱠᱚ ᱯᱟᱥᱱᱟᱣ ᱫᱷᱩᱨᱟᱹᱣᱮᱱ ᱛᱟᱭᱟ ᱾ ᱤᱣᱴᱤᱣᱵᱽ ᱪᱮᱱᱮᱞ ᱫᱟᱨᱟᱭᱛᱮ ᱱᱮᱛᱚᱜ ᱞᱟᱝᱛᱤᱛᱤ ᱥᱮᱨᱮᱧ ᱫᱷᱟᱹᱨᱛᱤ ᱨᱮᱱ ᱡᱚᱛᱚ ᱥᱟᱱᱛᱟᱲ ᱴᱷᱮᱱ ᱯᱟᱥᱱᱟᱣ ᱟᱠᱟᱱᱟ ᱾ ᱩᱱᱟᱹᱜ ᱦᱩᱰᱤᱧ ᱚᱠᱛᱚᱨᱮᱜᱮ ᱞᱟᱝᱛᱤᱛᱤ ᱟᱜ ᱞᱤᱴᱷᱩᱨ ᱟᱲᱟᱝ ᱛᱮ ᱥᱟᱱᱛᱟᱲ ᱦᱚᱯᱚᱱᱟᱜ ᱡᱟᱹᱛ, ᱯᱟᱹᱨᱥᱤ, ᱟᱹᱨᱤᱪᱟᱹᱞᱤ ᱨᱩᱠᱷᱤᱭᱟᱹ ᱨᱮᱱᱟᱜ ᱥᱮᱨᱮᱧ ᱡᱚᱛᱚ ᱥᱟᱱᱛᱟᱲ ᱦᱚᱯᱚᱱᱟᱜ ᱢᱚᱱ ᱨᱮᱜᱮ ᱵᱟᱥᱟᱣ ᱟᱠᱟᱱᱟ ᱾ 

ᱥᱮᱨᱮᱧ ᱠᱷᱟᱹᱛᱤᱨ ᱛᱮᱜᱮ ᱥᱤᱧᱚᱛ ᱨᱮᱱᱟᱜ ᱟᱭᱢᱟ ᱡᱟᱜᱟ ᱦᱚᱸ ᱱᱤᱛ ᱨᱮᱜᱮᱭ ᱫᱟᱬᱟ ᱯᱩᱨᱟᱹᱣ ᱟᱠᱟᱫᱼᱟ ᱾ ᱤᱱᱟᱹ ᱵᱟᱫᱽ ᱠᱟᱛᱮ ᱦᱚᱸ ᱵᱟᱝᱞᱟᱫᱮᱥ ᱨᱮ ᱵᱟᱦᱟ ᱯᱚᱨᱚᱵᱽ ᱟᱠᱷᱲᱟ ᱨᱮ ᱦᱚᱸᱭ ᱥᱮᱨᱮᱧ ᱟᱠᱟᱫᱼᱟ ᱾

== ᱥᱤᱨᱯᱟᱹᱠᱩ ==
ᱞᱟᱝᱛᱤᱛᱤ ᱠᱤᱥᱠᱩ ᱥᱮᱨᱮᱧ ᱠᱷᱟᱹᱛᱤᱨ ᱜᱮ ᱟᱭᱢᱟ ᱚᱱᱩᱥᱴᱷᱟᱱ ᱠᱚᱨᱮ ᱠᱩ ᱱᱮᱶᱛᱟᱣ ᱠᱟᱫᱤᱭᱟ ᱟᱨ ᱱᱟᱱᱟ ᱦᱩᱱᱟᱹᱨ ᱢᱟᱹᱱ ᱦᱚᱸ ᱠᱚ ᱪᱟᱞ ᱟᱠᱟᱫᱤᱭᱟ᱾ ᱒᱐᱑᱙ ᱥᱮᱨᱢᱟ ᱨᱮ ᱩᱰᱤᱥᱥᱟ ᱨᱮᱱᱟᱜ ᱵᱷᱩᱵᱱᱮᱥᱥᱚᱨ ᱠᱷᱚᱱ ᱯᱟᱨᱥᱟᱞᱚᱜ ᱠᱟᱱ ᱥᱟᱱᱛᱟᱲᱤ ᱠᱷᱚᱵᱚᱨ ᱠᱟᱜᱚᱡᱽ [[ᱯᱷᱟᱹᱜᱩᱱᱼ ᱵᱮᱣᱨᱟ ᱥᱟᱠᱟᱢ|ᱯᱷᱟᱹᱜᱩᱱ]] ᱟᱜ ᱑᱐ ᱥᱮᱨᱢᱟ ᱨᱮ ᱞᱟᱝᱛᱤᱛᱤ ᱢᱟᱹᱱ ᱥᱤᱨᱯᱟᱹ ᱠᱩ ᱪᱟᱞ ᱟᱠᱟᱫᱤᱭᱟ᱾ 

== ᱪᱤᱛᱟᱹᱨᱠᱩ ==

== ᱯᱷᱮᱰᱟᱛ ==
[[ᱛᱷᱚᱠ:ᱥᱮᱨᱮᱧ ᱵᱟᱰᱚᱦᱤ]]
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
