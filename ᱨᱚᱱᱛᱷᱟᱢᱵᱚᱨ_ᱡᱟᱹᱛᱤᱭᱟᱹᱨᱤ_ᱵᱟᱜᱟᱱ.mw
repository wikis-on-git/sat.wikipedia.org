'''ᱨᱚᱬᱚᱛᱷᱚᱣᱢᱵᱚᱨ''' ᱟᱨᱵᱟᱝ '''ᱨᱚᱱᱛᱷᱟᱢᱵᱚᱨ''' ᱡᱟᱹᱛᱤᱭᱟᱹᱨᱤ ᱵᱟᱜᱟᱱ (ᱦᱤᱱᱫᱤᱺ '''रणथंभौर राष्ट्रीय उद्यान''') ᱫᱚ ᱮᱛᱚᱢ-ᱥᱤᱧᱚᱛ ᱨᱮ ᱢᱮᱱᱟᱜ ᱢᱤᱫ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱠᱟᱱᱟ ᱾ ᱱᱚᱶᱟ ᱡᱟᱹᱛᱤᱭᱟᱹᱮᱤ ᱵᱟᱜᱟᱱ ᱫᱚ ᱮᱨᱤᱭᱟ ᱞᱮᱠᱟᱛᱮ ᱥᱤᱧᱚᱛ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱢᱩᱸᱫᱽ ᱠᱷᱚᱱ ᱔᱐ ᱟᱱᱟᱜ ᱴᱷᱟᱶ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱮᱨᱤᱭᱟ ᱫᱚ ᱓᱙᱒ ᱜᱟᱺᱴ ᱠᱤᱞᱚᱢᱤᱴᱚᱨ ᱾ ᱑᱙᱕᱕ ᱨᱮ ᱯᱩᱭᱞᱩ ᱫᱷᱟᱣ ᱱᱚᱶᱟ ᱮᱞᱟᱠᱟ ᱨᱮ ᱥᱤᱧᱚᱛ ᱥᱚᱨᱠᱟᱨ ᱦᱚᱛᱮᱛᱮ ᱥᱚᱣᱟᱹᱭ ᱢᱟᱫᱷᱚᱯᱩᱨ ᱨᱟᱠᱷᱟ ᱵᱤᱨ ᱞᱮᱠᱟᱛᱮ ᱨᱚᱱᱛᱷᱟᱢᱵᱚᱨ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱗᱓ ᱨᱮ ᱪᱮᱴᱨᱟ ᱯᱨᱚᱡᱮᱠᱴ ᱦᱚᱛᱮᱛᱮ ᱪᱤᱱᱷᱟᱹ ᱦᱟᱠᱟᱱ ᱨᱟᱠᱷᱟᱵᱤᱨ ᱢᱮᱱᱛᱮ ᱵᱤᱠᱷᱱᱟᱹᱣ ᱞᱮᱱᱟ ᱾ ᱑᱙᱘᱐ ᱨᱮ ᱱᱚᱶᱟ ᱫᱚ ᱨᱚᱱᱛᱷᱟᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱢᱟᱱᱚᱛ ᱮ ᱧᱟᱢ ᱠᱮᱫᱼᱟ ᱾ ᱑᱙᱘᱔ ᱨᱮᱱᱟᱜ ᱥᱩᱨᱥᱩᱯᱩᱨ ᱨᱮ ᱥᱚᱣᱟᱹᱭ ᱢᱟᱫᱷᱚᱯᱩᱨ ᱟᱨ ᱠᱟᱞᱟᱫᱮᱵᱤ ᱵᱤᱨ ᱫᱚ ᱨᱟᱠᱷᱟᱵᱤᱨ ᱠᱚ ᱵᱩᱠᱱᱟᱹᱣ ᱠᱮᱫᱼᱟ ᱟᱨ ᱑᱙᱙᱑ ᱨᱮ ᱨᱚᱱᱛᱷᱟᱢᱵᱚᱨ ᱥᱟᱶ ᱱᱚᱶᱟ ᱵᱟᱱᱟᱨ ᱨᱟᱠᱷᱟᱵᱤᱨ ᱫᱚ ᱪᱮᱴᱨᱟ ᱨᱟᱠᱷᱟᱵᱤᱨ ᱢᱮᱱᱛᱮ ᱠᱚ ᱵᱤᱠᱱᱟᱹᱣ ᱠᱮᱫᱼᱟ ᱾

ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱪᱮᱴᱨᱟ ᱞᱟᱹᱜᱤᱫ ᱛᱮ ᱯᱷᱮᱢᱚᱥ (famous) ᱢᱮᱱᱟᱜᱼᱟ ᱾<ref name="NowellJackson1996">{{Cite book |author1=Nowell, Kristin |author2=Jackson, Peter |title=Wild Cats: Status Survey and Conservation Action Plan |url=http://carnivoractionplans1.free.fr/wildcats.pdf |format=PDF |year=1996 |publisher=IUCN/SSC Cat Specialist Group |location=Gland, Switzerland |isbn=2-8317-0045-0 |pages=55–65 |chapter=Tiger}}</ref> ᱱᱚᱣᱟ ᱵᱤᱨ ᱨᱮ ᱪᱮᱴᱨᱟ ᱠᱚᱣᱟ ᱱᱤᱨᱡᱟᱞᱟ ᱫᱟᱬᱟᱵᱟᱲᱟ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱫᱤᱱ ᱵᱮᱲᱟ ᱦᱚᱸ ᱪᱮᱴᱨᱟ ᱠᱚᱢ ᱧᱮᱞ ᱫᱟᱲᱮᱭᱟᱠᱚᱣᱟ ᱾ ᱨᱚᱱᱛᱷᱟᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮ ᱪᱮᱴᱨᱟ ᱧᱮᱞ ᱞᱟᱹᱜᱤᱫ ᱡᱚᱛᱷᱟᱛ ᱚᱠᱛᱚ ᱫᱚ ᱱᱚᱵᱷᱮᱢᱵᱚᱨ ᱠᱷᱚᱱ ᱢᱮ ᱪᱟᱸᱫᱚ ᱨᱮ ᱾ ᱱᱚᱸᱰᱮ ᱛᱟᱹᱨᱩᱵ, ᱪᱮᱴᱨᱟ, ᱞᱤᱞᱜᱟᱹᱭ, ᱵᱟᱨᱦᱟ, ᱥᱚᱢᱵᱚᱨ, ᱦᱩᱸᱰᱟᱹᱨ ᱵᱟᱜᱽ, ᱵᱟᱱᱟ, ᱦᱟᱹᱬᱩ ᱜᱟᱹᱬᱤ, ᱜᱟᱹᱭᱢᱚᱪᱟ ᱛᱟᱭᱟᱱ<ref name="NowellJackson1996" /><ref name="Da Silva and Lenin, 2010">Da Silva, A. and Lenin, J. (2010). [http://www.iucncsg.org/365_docs/attachments/protarea/17_C-f8ad64af.pdf "Mugger Crocodile ''Crocodylus palustris''], pp. 94–98 in S.C. Manolis and C. Stevenson (eds.) ''Crocodiles. Status Survey and Conservation Action Plan''. 3rd edition, Crocodile Specialist Group: Darwin.</ref> ᱟᱨ ᱥᱟᱹᱞ ᱥᱟᱨᱟᱢ ᱮᱢᱟᱱ ᱡᱤᱭᱟᱹᱞᱤ ᱠᱚ ᱧᱮᱞ ᱧᱟᱢᱚᱜᱼᱟ ᱾  ᱱᱚᱶᱟ ᱨᱟᱠᱷᱟᱵᱤᱨ ᱨᱮ ᱟᱹᱰᱤ ᱞᱮᱠᱟᱱ ᱫᱟᱨᱮ ᱱᱟᱹᱬᱤ ᱪᱮᱬᱮ ᱪᱤᱯᱨᱩᱡ ᱟᱨ ᱡᱤᱱᱛᱤ ᱯᱤᱯᱤᱲᱤ ᱠᱚ ᱢᱮᱱᱟᱜ ᱠᱚᱣᱟ ᱾  ᱱᱚᱸᱰᱮ ᱢᱤᱫ ᱵᱟᱲᱮ ᱫᱟᱨᱮ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱥᱤᱧᱚᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱟᱲᱮ ᱫᱟᱨᱮ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾

==ᱚᱛᱱᱚ==
ᱨᱟᱡᱚᱥᱛᱷᱟᱱ ᱨᱮᱱᱟᱜ ᱠᱚᱧᱮ-ᱥᱟᱢᱟᱝ ᱨᱮᱱᱟᱜ ᱢᱟᱫᱷᱚᱯᱩᱨ ᱦᱚᱱᱚᱛ ᱨᱮ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱠᱚᱴᱟ ᱠᱷᱚᱱ ᱑᱑᱐ ᱠᱤᱞᱚᱢᱤᱴᱚᱨ ᱮᱛᱚᱢ-ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱟᱨ ᱡᱚᱭᱯᱩᱨ ᱠᱷᱚᱱ ᱑᱔᱐ ᱠᱤᱞᱚᱢᱤᱴᱚᱨ ᱠᱚᱧᱮ-ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾ ᱨᱚᱱᱛᱷᱟᱢᱵᱚᱨ ᱨᱮᱱᱟᱜ ᱥᱩᱯᱩᱨ ᱩᱰᱟᱹᱱᱰᱟᱹᱦᱤ ᱫᱚ ᱡᱚᱭᱯᱩᱨ ᱴᱮ ᱢᱮᱱᱟᱜᱼᱟ ᱾  ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱠᱷᱚᱱ ᱑᱑ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱥᱣᱟᱹᱭ ᱢᱟᱫᱷᱚᱯᱩᱨ ᱱᱟᱜᱽᱨᱟᱦᱟ ᱢᱮᱱᱟᱜᱼᱟ ᱾ ᱱᱚᱶᱟ ᱜᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱥᱩᱨ ᱱᱟᱜᱽᱨᱟᱦᱟ ᱵᱟᱝᱢᱟ ᱨᱮᱞ ᱥᱴᱮᱥᱚᱱ ᱠᱟᱱᱟ ᱾ ᱚᱱᱟ ᱠᱷᱚᱱ ᱱᱟᱥᱮ ᱥᱟᱺᱜᱤᱧ ᱨᱮ ᱠᱚᱴᱟ ᱨᱮᱞ ᱥᱴᱮᱥᱚᱱ ᱢᱮᱱᱟᱜᱼᱟ ᱾ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱛᱟᱞᱟ ᱨᱮ ᱜᱮ ᱱᱟᱜᱟᱢᱟᱱᱟᱜ '''ᱨᱟᱬᱟᱛᱷᱚᱢᱵᱚᱨ ᱯᱷᱚᱨᱴ (fort)''' ᱢᱮᱱᱟᱜᱼᱟ ᱟᱨ ᱚᱱᱟ ᱞᱮᱠᱟᱛᱮ ᱛᱮᱜᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱦᱚᱸ ᱧᱩᱢ ᱟᱠᱟᱱᱟ ᱾ ᱠᱚᱴᱟ ᱟᱨ ᱨᱚᱱᱛᱷᱟᱢᱵᱤᱨ ᱛᱟᱞᱟ ᱨᱮ ᱢᱤᱫ ᱡᱟᱹᱛᱤᱭᱟᱹᱨᱤ ᱰᱟᱦᱟᱨ ᱥᱮᱱ ᱟᱠᱟᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
