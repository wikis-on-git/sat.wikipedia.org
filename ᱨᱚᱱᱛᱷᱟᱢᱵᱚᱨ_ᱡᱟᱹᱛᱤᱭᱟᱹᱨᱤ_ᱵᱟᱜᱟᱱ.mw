{{Infobox protected area
| name = ᱨᱚᱬᱚᱛᱷᱚᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ<br>रणथंभौर राष्ट्रीय उद्यान<br>ᱨᱚᱱᱛᱷᱟᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ
| photo = RANTHAMBORE TIGER RESERVE.jpg
| photo_caption = ᱨᱚᱱᱛᱷᱟᱱᱵᱚᱨ ᱵᱤᱨ ᱨᱮ ᱛᱟᱹᱨᱩᱵ ᱥᱟᱹᱞ ᱮ ᱡᱚᱢᱮ ᱠᱟᱱᱟ
| map = India |relief=1
| map_width =
| iucn_category = II
| location = ᱥᱚᱣᱟᱹᱭ ᱢᱟᱫᱷᱚᱯᱩᱨ, [[ᱨᱟᱡᱚᱥᱛᱷᱟᱱ]], [[ᱥᱤᱧᱚᱛ]]
| nearest_city = ᱠᱚᱴᱟ ᱟᱨ ᱡᱚᱭᱯᱩᱨ
| coordinates = {{coord|26.01733|N|76.50257|E|format=dms|display=inline,title}}
| lat_d = 26.01733
| lat_m = 
| lat_s = 
| lat_NS = N
| long_d = 76.50257
| long_m = 
| long_s = 
| long_EW = E
| area = ᱒᱘᱒ ᱜᱟᱺᱴ ᱠᱤᱞᱚᱢᱤᱴᱚᱨ
| established = ᱑᱙᱘᱐
| website =
| visitation_num =
| visitation_year =
| governing_body = ᱥᱤᱧᱚᱛ ᱥᱚᱨᱠᱟᱨ, ᱥᱟᱪᱟᱨᱦᱮ ᱟᱨ ᱵᱤᱨ ᱢᱚᱱᱛᱨᱟᱞᱚᱭ, ᱛᱟᱹᱨᱩᱵ ᱯᱴᱚᱡᱮᱠᱴ
}}

'''ᱨᱚᱬᱚᱛᱷᱚᱣᱢᱵᱚᱨ''' ᱟᱨᱵᱟᱝ '''ᱨᱚᱱᱛᱷᱟᱢᱵᱚᱨ''' ᱡᱟᱹᱛᱤᱭᱟᱹᱨᱤ ᱵᱟᱜᱟᱱ (ᱦᱤᱱᱫᱤᱺ '''रणथंभौर राष्ट्रीय उद्यान''' , [[:en:Ranthambore National Park|Ranthambore National Park]]) ᱫᱚ ᱮᱛᱚᱢ-ᱥᱤᱧᱚᱛ ᱨᱮ ᱢᱮᱱᱟᱜ ᱢᱤᱫ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱠᱟᱱᱟ ᱾ ᱱᱚᱶᱟ ᱡᱟᱹᱛᱤᱭᱟᱹᱮᱤ ᱵᱟᱜᱟᱱ ᱫᱚ ᱮᱨᱤᱭᱟ ᱞᱮᱠᱟᱛᱮ ᱥᱤᱧᱚᱛ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱢᱩᱸᱫᱽ ᱠᱷᱚᱱ ᱔᱐ ᱟᱱᱟᱜ ᱴᱷᱟᱶ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱮᱨᱤᱭᱟ ᱫᱚ ᱓᱙᱒ ᱜᱟᱺᱴ ᱠᱤᱞᱚᱢᱤᱴᱚᱨ ᱾ ᱑᱙᱕᱕ ᱨᱮ ᱯᱩᱭᱞᱩ ᱫᱷᱟᱣ ᱱᱚᱶᱟ ᱮᱞᱟᱠᱟ ᱨᱮ ᱥᱤᱧᱚᱛ ᱥᱚᱨᱠᱟᱨ ᱦᱚᱛᱮᱛᱮ ᱥᱚᱣᱟᱹᱭ ᱢᱟᱫᱷᱚᱯᱩᱨ ᱨᱟᱠᱷᱟ ᱵᱤᱨ ᱞᱮᱠᱟᱛᱮ ᱨᱚᱱᱛᱷᱟᱢᱵᱚᱨ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱗᱓ ᱨᱮ ᱛᱟᱹᱨᱩᱵ ᱯᱨᱚᱡᱮᱠᱴ ᱦᱚᱛᱮᱛᱮ ᱪᱤᱱᱦᱟᱹ ᱦᱟᱠᱟᱱ ᱨᱟᱠᱷᱟᱵᱤᱨ ᱢᱮᱱᱛᱮ ᱵᱤᱠᱱᱟᱹᱣ ᱞᱮᱱᱟ ᱾ ᱑᱙᱘᱐ ᱨᱮ ᱱᱚᱶᱟ ᱫᱚ ᱨᱚᱱᱛᱷᱟᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱢᱟᱱᱚᱛ ᱮ ᱧᱟᱢ ᱠᱮᱫᱼᱟ ᱾ ᱑᱙᱘᱔ ᱨᱮᱱᱟᱜ ᱥᱩᱨᱥᱩᱯᱩᱨ ᱨᱮ ᱥᱚᱣᱟᱹᱭ ᱢᱟᱫᱷᱚᱯᱩᱨ ᱟᱨ ᱠᱟᱞᱟᱫᱮᱵᱤ ᱵᱤᱨ ᱫᱚ ᱨᱟᱠᱷᱟᱵᱤᱨ ᱠᱚ ᱵᱤᱠᱱᱟᱹᱣ ᱠᱮᱫᱼᱟ ᱟᱨ ᱑᱙᱙᱑ ᱨᱮ ᱨᱚᱱᱛᱷᱟᱢᱵᱚᱨ ᱥᱟᱶ ᱱᱚᱶᱟ ᱵᱟᱱᱟᱨ ᱨᱟᱠᱷᱟᱵᱤᱨ ᱫᱚ ᱛᱟᱹᱨᱩᱵ ᱨᱟᱠᱷᱟᱵᱤᱨ ᱢᱮᱱᱛᱮ ᱠᱚ ᱵᱤᱠᱱᱟᱹᱣ ᱠᱮᱫᱼᱟ ᱾

ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱛᱟᱹᱨᱩᱵ ᱟᱨ ᱪᱮᱴᱨᱟ ᱞᱟᱹᱜᱤᱫ ᱛᱮ ᱯᱷᱮᱢᱚᱥ (famous) ᱢᱮᱱᱟᱜᱼᱟ ᱾<ref name="NowellJackson1996">{{Cite book |author1=Nowell, Kristin |author2=Jackson, Peter |title=Wild Cats: Status Survey and Conservation Action Plan |url=http://carnivoractionplans1.free.fr/wildcats.pdf |format=PDF |year=1996 |publisher=IUCN/SSC Cat Specialist Group |location=Gland, Switzerland |isbn=2-8317-0045-0 |pages=55–65 |chapter=Tiger}}</ref> ᱱᱚᱣᱟ ᱵᱤᱨ ᱨᱮ ᱪᱮᱴᱨᱟ ᱠᱚᱣᱟᱜ ᱱᱤᱨᱡᱟᱞᱟ ᱫᱟᱬᱟᱵᱟᱲᱟ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱫᱤᱱ ᱵᱮᱲᱟ ᱦᱚᱸ ᱛᱟᱹᱨᱩᱵ ᱠᱚᱢ ᱧᱮᱞ ᱫᱟᱲᱮᱭᱟ ᱠᱚᱣᱟ ᱾ ᱨᱚᱱᱛᱷᱟᱢᱵᱚᱨ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮ ᱛᱟᱹᱨᱩᱵ ᱧᱮᱞ ᱞᱟᱹᱜᱤᱫ ᱡᱚᱛᱷᱟᱛ ᱚᱠᱛᱚ ᱫᱚ ᱱᱚᱵᱷᱮᱢᱵᱚᱨ ᱠᱷᱚᱱ ᱢᱮ ᱪᱟᱸᱫᱚ ᱨᱮ ᱾ ᱱᱚᱸᱰᱮ ᱛᱟᱹᱨᱩᱵ, ᱪᱮᱴᱨᱟ, ᱞᱤᱞᱜᱟᱹᱭ, ᱵᱤᱨ ᱥᱩᱠᱨᱤ, ᱥᱚᱢᱵᱚᱨ, ᱦᱩᱸᱰᱟᱹᱨ ᱵᱟᱜᱽ, ᱵᱟᱱᱟ, ᱦᱟᱹᱬᱩ ᱜᱟᱹᱬᱤ, ᱜᱟᱹᱭᱢᱚᱪᱟ ᱛᱟᱭᱟᱱ<ref name="NowellJackson1996" /><ref name="Da Silva and Lenin, 2010">Da Silva, A. and Lenin, J. (2010). [http://www.iucncsg.org/365_docs/attachments/protarea/17_C-f8ad64af.pdf "Mugger Crocodile ''Crocodylus palustris''], pp. 94–98 in S.C. Manolis and C. Stevenson (eds.) ''Crocodiles. Status Survey and Conservation Action Plan''. 3rd edition, Crocodile Specialist Group: Darwin.</ref> ᱟᱨ ᱥᱟᱹᱞ ᱥᱟᱨᱟᱢ ᱮᱢᱟᱱ ᱡᱤᱭᱟᱹᱞᱤ ᱠᱚ ᱧᱮᱞ ᱧᱟᱢᱚᱜᱼᱟ ᱾  ᱱᱚᱶᱟ ᱨᱟᱠᱷᱟᱵᱤᱨ ᱨᱮ ᱟᱹᱰᱤ ᱞᱮᱠᱟᱱ ᱫᱟᱨᱮ ᱱᱟᱹᱬᱤ ᱪᱮᱬᱮ ᱪᱤᱯᱨᱩᱡ ᱟᱨ ᱡᱤᱱᱛᱤ ᱯᱤᱯᱤᱲᱤ ᱠᱚ ᱢᱮᱱᱟᱜ ᱠᱚᱣᱟ ᱾  ᱱᱚᱸᱰᱮ ᱢᱤᱫ ᱵᱟᱲᱮ ᱫᱟᱨᱮ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱥᱤᱧᱚᱛ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱟᱲᱮ ᱫᱟᱨᱮ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾

==ᱚᱛᱱᱚ==
ᱨᱟᱡᱚᱥᱛᱷᱟᱱ ᱨᱮᱱᱟᱜ ᱠᱚᱧᱮ-ᱥᱟᱢᱟᱝ ᱨᱮᱱᱟᱜ ᱢᱟᱫᱷᱚᱯᱩᱨ ᱦᱚᱱᱚᱛ ᱨᱮ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱠᱚᱴᱟ ᱠᱷᱚᱱ ᱑᱑᱐ ᱠᱤᱞᱚᱢᱤᱴᱚᱨ ᱮᱛᱚᱢ-ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱟᱨ ᱡᱚᱭᱯᱩᱨ ᱠᱷᱚᱱ ᱑᱔᱐ ᱠᱤᱞᱚᱢᱤᱴᱚᱨ ᱠᱚᱧᱮ-ᱥᱟᱢᱟᱝ ᱥᱮᱦᱮᱫ ᱨᱮ ᱢᱮᱱᱟᱜᱼᱟ ᱾ ᱨᱚᱱᱛᱷᱟᱢᱵᱚᱨ ᱨᱮᱱᱟᱜ ᱥᱩᱯᱩᱨ ᱩᱰᱟᱹᱱᱰᱟᱹᱦᱤ ᱫᱚ ᱡᱚᱭᱯᱩᱨ ᱨᱮ ᱢᱮᱱᱟᱜᱼᱟ ᱾  ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱠᱷᱚᱱ ᱑᱑ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱥᱣᱟᱹᱭ ᱢᱟᱫᱷᱚᱯᱩᱨ ᱱᱟᱜᱽᱨᱟᱦᱟ ᱢᱮᱱᱟᱜᱼᱟ ᱾ ᱱᱚᱶᱟ ᱜᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱥᱩᱨ ᱱᱟᱜᱽᱨᱟᱦᱟ ᱵᱟᱝᱢᱟ ᱨᱮᱞ ᱥᱴᱮᱥᱚᱱ ᱠᱟᱱᱟ ᱾ ᱚᱱᱟ ᱠᱷᱚᱱ ᱱᱟᱥᱮ ᱥᱟᱺᱜᱤᱧ ᱨᱮ ᱠᱚᱴᱟ ᱨᱮᱞ ᱥᱴᱮᱥᱚᱱ ᱢᱮᱱᱟᱜᱼᱟ ᱾ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱛᱟᱞᱟ ᱨᱮ ᱜᱮ ᱱᱟᱜᱟᱢᱟᱱᱟᱜ '''ᱨᱟᱬᱟᱛᱷᱚᱢᱵᱚᱨ ᱯᱷᱚᱨᱴ (fort)''' ᱢᱮᱱᱟᱜᱼᱟ ᱟᱨ ᱚᱱᱟ ᱞᱮᱠᱟᱛᱮ ᱛᱮᱜᱮ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱦᱚᱸ ᱧᱩᱢ ᱟᱠᱟᱱᱟ ᱾ ᱠᱚᱴᱟ ᱟᱨ ᱨᱚᱱᱛᱷᱟᱢᱵᱤᱨ ᱛᱟᱞᱟ ᱨᱮ ᱢᱤᱫ ᱡᱟᱹᱛᱤᱭᱟᱹᱨᱤ ᱰᱟᱦᱟᱨ ᱥᱮᱱ ᱟᱠᱟᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱥᱤᱧᱚᱛ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ]]
