{{Literature}}
[[File:Old book bindings.jpg|thumb|ᱢᱟᱨᱮ ᱯᱩᱛᱷᱤ ᱢᱩᱨᱟᱹᱭ ᱨᱮ]]

'''ᱥᱟᱶᱦᱮᱫ'''
ᱡᱟᱦᱟᱸ ᱯᱟ.ᱨᱥᱤ ᱜᱮ ᱥᱮᱫᱟᱭ ᱠᱷᱚᱱ ᱚᱞ-ᱛᱚᱞ ᱟ.ᱜᱩ ᱟᱠᱟᱱᱟᱜ ᱜᱮ ᱥᱟᱶᱦᱮᱫ ᱢᱮᱱᱛᱮ ᱵᱚᱱ ᱢᱮᱱ ᱫᱟᱲᱮᱭᱟᱜᱼᱟ ᱾ ᱡᱮᱜᱮᱛ ᱨᱮ ᱡᱚᱛᱚ ᱠᱷᱚᱱ ᱢᱟᱨᱮ ᱥᱟᱶᱦᱮᱫ ᱫᱚ ᱟᱵᱚ ᱟᱹᱫᱤᱵᱟ.ᱥᱤ ᱥᱟᱶᱦᱮᱫ ᱨᱮᱵᱚ ᱧᱟᱢᱟ ᱾ ᱱᱚᱝᱠᱟ ᱛᱮ ᱧᱮᱞ ᱞᱮᱠᱷᱟᱱ ᱟᱹᱫᱤᱵᱟ.ᱥᱤ ᱥᱟᱶᱦᱮᱫ ᱜᱮ ᱡᱚᱛᱚ ᱥᱟᱶᱦᱮᱫ ᱨᱮᱭᱟᱜ ᱢᱩᱲ ᱰᱟᱦᱟᱨ ᱠᱟᱱᱟ ᱾ 

==ᱵᱷᱟᱨᱚᱛᱤᱭᱟ. ᱥᱟᱶᱦᱮᱫ==
ᱵᱷᱟᱨᱚᱛ ᱨᱮᱭᱟᱜ ᱥᱚᱸᱥᱠᱨᱩᱛ ᱥᱟᱶᱦᱮᱫ ᱫᱚ ᱨᱩᱜᱽᱵᱮᱫᱽ ᱠᱷᱚᱱ ᱮᱛᱚᱦᱚᱵ ᱟᱠᱟᱱᱟ ᱾ ᱵᱭᱟᱥ, ᱵᱟᱞᱢᱤᱠᱤ ᱞᱮᱠᱟᱱ ᱯᱟᱹᱦᱤᱞ ᱨᱩᱥᱤ ᱠᱚ ᱢᱟᱦᱟᱵᱷᱟᱨᱚᱛ ᱟᱨ ᱨᱟᱢᱟᱭᱚᱬ ᱞᱮᱠᱟᱱ ᱢᱟᱨᱟᱝ ᱯᱩᱛᱷᱤ ᱠᱤᱱ ᱚᱞ ᱛᱚᱞ ᱟᱠᱟᱜ-ᱟ ᱾ ᱵᱷᱟᱥ, ᱠᱟᱲᱤᱫᱟᱥ ᱟᱨ ᱮᱴᱟᱜ ᱚᱱᱚᱬᱦᱤᱭᱟ. ᱠᱚᱦᱚᱸ ᱥᱚᱸᱥᱠᱨᱩᱛ ᱛᱮ ᱠᱷᱮᱞᱚᱸᱰ ᱯᱚᱛᱚᱵ ᱠᱚ ᱚᱞ ᱛᱚᱞ ᱟᱠᱟᱜ-ᱟ ᱾

ᱵᱚᱸᱜᱟ ᱵᱳᱨᱳ ᱢᱟᱱᱟᱣ ᱵᱟᱛᱟᱣ ᱥᱟᱶᱦᱮᱫ ᱨᱮᱫᱚ ᱜᱳᱥᱣᱟᱢᱤ ᱛᱩᱞᱥᱤᱫᱟᱥ, ᱵᱨᱚᱡᱽ ᱯᱟ.ᱨᱥᱤ ᱨᱮᱫᱚ ᱥᱩᱨᱫᱟᱥ, ᱢᱟᱨᱣᱟᱲᱤ ᱨᱮ ᱢᱤᱨᱟᱵᱟᱭᱤ, ᱠᱷᱳᱰᱤᱵᱳᱞᱤ ᱨᱮ ᱠᱚᱵᱤᱨ, ᱨᱚᱥᱠᱷᱟᱱ, ᱢᱚᱭᱛᱷᱤᱞᱤ ᱨᱮ ᱵᱤᱫᱭᱟᱯᱚᱛᱤ ᱮᱢᱟᱱ ᱧᱩᱛᱩᱢᱟᱱ ᱠᱚ ᱛᱟᱦᱮᱸ ᱠᱟᱱᱟ ᱾

ᱦᱤᱱᱫᱤ ᱥᱟᱶᱦᱮᱫ ᱨᱮᱫᱚ ᱠᱟᱛᱷᱟ, ᱠᱟᱹᱦᱱᱤ ᱟᱨ ᱜᱟᱢᱟᱢ ᱨᱮᱫᱚ [[ᱯᱨᱮᱢᱪᱟᱸᱫᱽ]] ᱟᱜ ᱟ.ᱰᱤ ᱢᱟᱨᱟᱝ ᱮᱱᱮᱢ ᱢᱮᱱᱟᱜ-ᱟ ᱾ 
ᱜᱨᱤᱠ ᱥᱟᱶᱦᱮᱫ ᱨᱮᱫᱚ ᱦᱳᱢᱤᱨᱟᱜ ᱤᱞᱤᱭᱟᱰ ᱟᱨ ᱳᱰᱤᱥᱤ ᱫᱚ ᱡᱮᱜᱮᱛ ᱨᱮ ᱧᱩᱛᱩᱢ ᱢᱮᱱᱟᱜ-ᱟ ᱾ ᱤᱸᱜᱽᱞᱤᱥ ᱥᱟᱶᱦᱮᱫ ᱨᱮ ᱥᱮᱠᱥᱯᱤᱭᱚᱨ ᱫᱚ ᱚᱠᱚᱭ ᱵᱟᱭ ᱵᱟᱰᱟᱭᱟ ᱟᱠᱟᱫᱮᱭᱟ ᱾ 
ᱯᱷᱩᱨᱜᱟᱹᱞ ᱥᱤᱧᱚᱛ ᱨᱮ ᱒᱒ ᱜᱚᱴᱟᱝ ᱯᱟᱹᱨᱥᱤ ᱢᱟᱱᱟᱣ ᱵᱟᱛᱟᱣ ᱮ ᱧᱟᱢ ᱟᱠᱟᱜᱼᱟ ᱾ ᱡᱟᱦᱟᱸᱨᱮ ᱢᱚᱴᱷᱮ ᱵᱟᱨᱭᱟ ᱟᱹᱫᱤᱵᱟ.ᱥᱤ ᱯᱟᱹᱨᱥᱤ ᱼ [[ᱥᱟᱱᱛᱟᱲᱤ|ᱥᱟᱱᱛᱟᱲᱤ]] ᱟᱨ [[ᱵᱳᱰᱳ|ᱵᱳᱰᱳ]] ᱜᱮᱠᱚ ᱥᱮᱞᱮᱫ ᱟᱠᱟᱜᱼᱟ ᱾ 

==ᱴᱷᱟᱶ==
ᱵᱷᱟᱨᱚᱛ ᱫᱤᱥᱚᱥ ᱫᱚ ᱟ.ᱰᱤᱜᱟᱱ ᱯᱟ.ᱨᱥᱤ ᱨᱮᱭᱟᱜ ᱢᱤᱫ ᱦᱟᱯᱲᱟᱜ ᱫᱤᱥᱚᱢ ᱠᱟᱱᱟ ᱾ ᱠᱚᱧᱮᱼᱯᱟᱪᱷᱮ ᱨᱮ ᱯᱚᱧᱡᱟᱵᱤ, ᱦᱤᱱᱫᱤ, ᱩᱨᱫᱷᱩ; ᱯᱩᱨᱩᱵᱽ ᱯᱟᱦᱴᱟ ᱨᱮ ᱳᱰᱤᱭᱟ., ᱵᱟᱝᱜᱽᱞᱟ ᱟᱨ ᱟᱥᱟᱢᱤᱭᱟ. ; ᱛᱟᱞᱟᱼᱯᱟᱪᱷᱮ ᱯᱟᱦᱴᱟ ᱨᱮᱫᱚ ᱢᱚᱨᱟᱴᱷᱤ ᱟᱨ ᱜᱩᱡᱽᱨᱟᱴᱤ ᱟᱨ ᱟᱨ ᱫᱩᱠᱷᱤᱱ ᱨᱤ ᱛᱟᱢᱤᱞ, ᱛᱮᱞᱜᱩ, ᱠᱟᱱᱟᱰᱟ ᱟᱨ ᱢᱟᱞᱭᱟᱞᱚᱢ ᱾ ᱱᱚᱶᱟ ᱠᱚ ᱪᱷᱟᱰᱟ ᱠᱟᱛᱮ ᱟᱨ ᱦᱚᱸ ᱟᱹᱰᱤᱜᱟᱱ ᱯᱟᱹᱨᱥᱤ ᱢᱮᱱᱟᱜᱼᱟ ᱡᱟᱦᱟᱸᱨᱮ ᱥᱟᱶᱦᱮᱫᱤᱭᱟ. ᱟᱨ ᱯᱟᱹᱨᱥᱤ ᱥᱟᱬᱮᱥᱤᱭᱟ. ᱢᱚᱦᱚᱛ ᱠᱟᱹᱡ ᱫᱚ ᱵᱟᱝ ᱠᱟᱱᱟ ᱼ ᱠᱟᱥᱢᱤᱨᱤ, ᱰᱳᱜᱽᱨᱤ, ᱥᱤᱱᱫᱷᱤ, ᱠᱳᱸᱠᱳᱬᱤ, ᱛᱩᱨᱩ ᱮᱢᱟᱱ ᱾ 

==ᱥᱟᱱᱛᱟᱲᱤ ᱥᱟᱶᱦᱮᱫ==
ᱥᱟᱱᱛᱟᱲᱤ ᱥᱟᱶᱦᱮᱫ ᱦᱚᱸ ᱟ.ᱰᱤ ᱜᱮ ᱠᱤᱥᱟ.ᱬ ᱟᱠᱟᱱᱟ ᱾ ᱥᱟᱱᱛᱟᱲᱤ ᱥᱟᱶᱦᱮᱫ ᱨᱮᱭᱟᱜ ᱯᱩᱭᱞᱩ ᱚᱱᱚᱬᱦᱮ ᱯᱩᱛᱷᱤ ᱫᱚ ᱯᱟᱳᱞ ᱡᱩᱡᱷᱟᱨ ᱟᱜ "ᱵᱟᱦᱟ ᱰᱷᱟ.ᱞᱣᱟ.ᱜ" ᱠᱟᱱᱟ ᱾ ᱤᱱᱟᱹ ᱛᱟᱭᱚᱢ ᱟᱹᱰᱤᱜᱟᱱ ᱚᱱᱚᱞᱤᱭᱟᱹ, ᱚᱱᱚᱬᱦᱤᱭᱟ., ᱠᱚ ᱥᱟᱱᱛᱟᱲᱤ ᱥᱟᱶᱦᱮᱫ ᱨᱮ ᱮᱱᱮᱢ ᱛᱟᱠᱚ ᱢᱮᱱᱟᱜᱼᱟ ᱾ 

==ᱵᱟᱨᱦᱮ ᱡᱚᱱᱚᱲ==
*[http://www.santhaledisom.com/2014/09/santali-literature.html?m=0 santhaledisom]

[[Category:!Main category]]
[[Category:Literature]]

[[ᱥᱟᱶᱦᱮᱫ ᱟᱲᱟᱝ]]

[[ᱥᱟᱶᱦᱮᱫ ᱮᱠᱮᱰᱢᱤ ᱥᱟᱱᱛᱟᱲᱤ ᱡᱤᱛᱠᱟᱹᱨ ᱥᱤᱨᱯᱟᱹ]]
