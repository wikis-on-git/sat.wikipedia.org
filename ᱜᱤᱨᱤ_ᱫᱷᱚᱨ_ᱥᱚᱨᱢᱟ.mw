ᱜᱤᱨᱤ ᱫᱷᱚᱨ ᱥᱚᱨᱢᱟ (ᱤᱝᱨᱟᱹᱡᱤ: Giridhar Sharma) (᱑᱙᱑᱒ - ᱑᱙᱗᱗) ᱫᱚ ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱫᱴᱮᱱ ᱜᱟᱹᱠᱦᱩᱲ ᱚᱱᱚᱞᱤᱭᱟᱹ ᱟᱨ ᱢᱟᱪᱮᱫ-ᱮ ᱛᱟᱦᱮᱸ ᱟᱠᱟᱱ| ᱑᱙᱗᱓ ᱥᱮᱨᱢᱟ ᱨᱮ ᱚᱨᱟᱢ ᱞᱮᱱ ᱟᱥᱟᱢ ᱥᱟᱦᱤᱛᱭᱚ ᱥᱚᱵᱷᱟ ᱨᱮᱭᱟᱜ ᱡᱟᱨᱣᱟᱜ ᱨᱮ ᱜᱤᱨᱤ ᱫᱷᱚᱨ ᱥᱚᱨᱢᱟ ᱫᱚ ᱥᱩᱛᱨᱮᱛ ᱨᱮᱭᱟᱜ ᱢᱟᱹᱪᱤ ᱦᱟᱢᱮᱴ ᱞᱮᱫᱟ| ᱥᱮᱨᱢᱟᱠᱤᱭᱟᱹ ᱟᱥᱟᱢ ᱥᱟᱦᱤᱛᱭᱚ ᱥᱚᱵᱷᱟ ᱯᱟᱛᱷᱟᱢ ᱪᱟᱱᱫᱚᱠᱤᱭᱟᱹᱭ ᱵᱮᱱᱟᱣ ᱞᱮᱫᱟ| ᱱᱤᱭᱟᱹ ᱵᱮᱜᱚᱨ ᱦᱚᱸ ᱟᱥᱟᱢ ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱫᱟᱬᱟ ᱠᱟᱛᱮ ᱱᱟᱣᱟ ᱱᱟᱣᱟ ᱰᱟᱹᱨ ᱛᱮᱭᱟᱨ ᱥᱟᱶ ᱛᱮ ᱵᱮᱜᱟᱨ ᱵᱮᱜᱟᱨ ᱡᱟᱹᱛᱤ ᱠᱚᱣᱟᱜ ᱢᱤᱞᱚᱱ ᱦᱟᱥᱟ ᱟᱥᱟᱢ ᱨᱮ ᱨᱮ ᱟᱥᱟᱢᱤᱥ ᱨᱟᱡᱽ ᱯᱟᱹᱨᱥᱤ ᱪᱟᱹᱞᱩᱜ ᱞᱟᱹᱜᱤᱫ-ᱮ ᱯᱚᱨᱪᱟᱨ ᱯᱟᱥᱱᱟᱣ ᱞᱮᱫᱟ| ᱱᱟᱦᱟᱜ ᱟᱨᱡᱚ ᱵᱤᱫᱽᱭᱟ ᱯᱤᱴ ᱠᱚᱞᱮᱡᱽ ᱨᱮᱱ ᱵᱟᱵᱟᱱᱫᱷᱟᱣᱤᱡ-ᱮ ᱛᱟᱦᱮᱸ ᱠᱟᱱᱟ ᱜᱤᱨᱤ ᱫᱷᱚᱨ ᱥᱚᱨᱢᱟ ᱫᱮᱵᱽ| ᱜᱤᱨᱤ ᱫᱷᱚᱨ ᱥᱚᱨᱢᱟ ᱫᱚ ᱟᱹᱰᱤ ᱟᱭᱢᱟ ᱞᱟᱭ ᱞᱟᱠᱪᱟᱨ ᱟᱠᱷᱽᱟ ᱥᱟᱶ ᱟᱨ ᱨᱟᱥᱴᱨᱤᱭᱚ ᱥᱚᱭᱚᱝ ᱥᱤᱵᱚᱠ ᱥᱚᱝᱜᱷᱚ ᱥᱟᱶ ᱦᱚᱸ ᱥᱩᱯᱩᱨ ᱥᱟᱹᱜᱟᱟᱹᱭ ᱛᱟᱦᱮᱸ ᱠᱟᱱ ᱛᱟᱭᱟ|
==ᱡᱟᱱᱟᱢᱹ ᱜᱷᱟᱨᱚᱧᱡᱽ ᱟᱨ ᱥᱮᱪᱮᱫ==
ᱥᱮᱪᱮᱫ ᱜᱟᱹᱠᱷᱩᱲᱤᱭᱟᱹ ᱜᱤᱨᱤ ᱫᱷᱚᱨ ᱥᱚᱨᱢᱟ ᱣᱟᱜ ᱡᱟᱱᱟᱢ ᱫᱚ ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱱᱚᱞᱵᱟᱲᱤ ᱦᱚᱱᱚᱛ ᱨᱮᱭᱟᱜ ᱠᱚᱠᱚᱭᱟ ᱟᱹᱛᱩ ᱨᱮ, ᱓ (ᱯᱮ) ᱡᱩᱞᱟᱭ ᱑᱙᱑᱒ ᱢᱟᱹᱦᱤᱛ ᱦᱤᱞᱚᱜ ᱦᱚᱭ ᱞᱮᱱ ᱛᱟᱭᱟ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱨᱟᱫᱷᱟ ᱠᱟᱱᱛᱚ ᱥᱚᱨᱢᱟ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱫᱚᱥᱚᱢᱤ ᱯᱨᱤᱭᱟ ᱫᱮᱵᱤ ᱛᱟᱦᱮᱸ ᱠᱟᱱ ᱛᱟᱭᱟ| ᱜᱤᱨᱤ ᱫᱷᱚᱨ ᱥᱚᱨᱢᱟ ᱟᱨ ᱫᱟᱫᱟᱛ ᱛᱮᱫ ᱩᱢᱟ ᱠᱟᱱᱛᱚ ᱥᱚᱨᱢᱟ ᱦᱩᱰᱤᱧ ᱚᱠᱛᱮ ᱨᱮ ᱜᱮ ᱟᱯᱟᱛ ᱴᱩᱣᱟᱹᱨ ᱮᱱᱟ ᱠᱤᱱ| ᱛᱟᱭᱚᱢ ᱛᱮ ᱮᱝᱜᱟᱛ ᱟᱜ ᱧᱮᱞ ᱛᱚᱫᱟᱨᱚᱛ ᱨᱮ ᱯᱨᱟᱭᱢᱟᱨᱤ ᱟᱨ ᱢᱤᱰᱮᱞ ᱥᱠᱩᱞ ᱫᱚᱠᱤᱱ ᱯᱟᱲᱦᱟᱣ ᱢᱩᱪᱟᱹᱫ ᱠᱮᱫᱟ ᱟᱨ ᱚᱱᱟ ᱚᱠᱛᱮ ᱨᱮ ᱜᱮ ᱜᱤᱨᱤ ᱫᱷᱚᱨ ᱥᱚᱨᱢᱟ ᱫᱚ ᱮᱥᱠᱩᱞᱟᱨᱥᱤᱯᱮ ᱧᱟᱢ ᱞᱮᱫᱟ, ᱚᱱᱟ ᱮᱥᱠᱩᱞᱟᱨᱥᱤᱯ ᱛᱮ ᱜᱮ ᱩᱱᱤ ᱫᱚ ᱟᱨᱦᱚᱸ ᱚᱞᱚᱜ ᱯᱟᱲᱦᱟᱣ ᱨᱮ ᱢᱚᱱ ᱞᱟᱜᱟᱣ ᱞᱮᱱ ᱛᱟᱭᱟ|  ᱑᱙᱓᱓ ᱥᱮᱨᱢᱟ ᱨᱮ ᱜᱤᱨᱤ ᱫᱷᱚᱨ ᱥᱚᱨᱢᱟ ᱫᱚ ᱟᱹᱰᱤ ᱢᱟᱱ ᱢᱟᱱᱚᱛ ᱥᱟᱞᱟᱜ ᱪᱟᱱᱛᱟ ᱦᱟᱭ ᱥᱠᱩᱞ ᱠᱷᱚᱱ ᱯᱟᱹᱦᱤᱞ ᱛᱷᱚᱠ ᱛᱮ ᱢᱮᱴᱭᱨᱤᱠ ᱵᱤᱱᱤᱰᱮ ᱯᱟᱥ ᱞᱮᱫᱟ| ᱠᱟᱹᱣᱰᱤ ᱨᱮᱭᱟᱜ ᱟᱱᱟᱴ ᱠᱷᱟᱹᱛᱤᱨ ᱛᱮ ᱪᱮᱛᱟᱱ ᱥᱮᱪ ᱵᱟᱝ ᱯᱟᱲᱦᱟᱣ ᱜᱚᱴᱟ ᱠᱟᱛᱮ ᱟᱹᱛᱩ ᱨᱮᱭᱟᱜ ᱜᱮ ᱢᱤᱫᱴᱮᱱ ᱯᱨᱟᱭᱢᱟᱨᱤ ᱥᱠᱩᱞ ᱨᱮ ᱢᱟᱪᱮᱫ ᱠᱟᱹᱢᱤ ᱮᱦᱚᱵ ᱠᱮᱫᱟ|
