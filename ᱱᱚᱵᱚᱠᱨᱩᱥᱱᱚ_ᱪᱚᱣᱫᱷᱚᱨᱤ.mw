{{Infobox Indian politician
| name = ᱱᱚᱵᱚᱠᱨᱩᱥᱱᱚ ᱪᱚᱣᱫᱷᱚᱨᱤ
| image = Nabakrushna-Choudhury.jpg
| caption =
| birth_date = {{birth date|df=yes|1901|11|23}}<ref name="Singh Anthropological Survey of India 1992 p.140 ">{{cite book | last=Singh | first=K.S. | author2=Anthropological Survey of India | title=People of India: Odisha (2 pts.) | publisher=Anthropological Survey of India | series=People of India | year=1992 | isbn=978-81-7046-293-4 | url=https://books.google.co.in/books?id=LP_XIoebIE8C | access-date=19 August 2019 | page=140}}</ref>
| birth_place = ᱠᱷᱮᱨᱥᱟ, [[Jagatsinghpur district|ᱡᱚᱜᱚᱛᱥᱤᱝᱯᱩᱨ]]
| residence =
| death_date = {{death date and age|df=yes|1984|06|24|1901|11|23}}
| death_place =
| constituency =
| office = ᱒ ᱟᱹᱱᱤᱡ [[List of Chief Ministers of Odisha|ᱳᱰᱤᱥᱟ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ]]
| salary =
| term_start = ᱑᱒ ᱢᱮ ᱑᱙᱕᱐
| term_end = ᱑᱙ ᱚᱠᱴᱚᱵᱚᱨ ᱑᱙᱕᱖ 
| predecessor = [[ᱦᱚᱨᱮᱠᱨᱩᱥᱱᱚ ᱢᱚᱦᱚᱛᱟᱵᱽ]]
| successor =[[ᱵᱤᱡᱩ ᱯᱚᱴᱱᱟᱭᱮᱠ]]
| office1 = ᱨᱮᱵᱷᱮᱱᱤᱣ ᱢᱤᱱᱤᱥᱴᱚᱨ , ᱳᱰᱤᱥᱟ 
| term_start1 = ᱒᱓ ᱮᱯᱨᱤᱞ ᱑᱙᱕᱖ 
| term_end1 = ᱒᱓ ᱮᱯᱨᱤᱞ ᱑᱙᱔᱘ 
| predecessor1 = None
| successor1 =[[ᱥᱚᱫᱟᱥᱤᱵᱚ ᱛᱨᱤᱯᱟᱴᱷᱤ]]
| party = [[ᱤᱱᱰᱤᱭᱟᱱ ᱱᱮᱥᱱᱟᱞ ᱠᱚᱸᱜᱽᱨᱮᱥ]]
| religion =
| spouse = [[ᱢᱟᱞᱚᱛᱤ ᱪᱚᱣᱫᱷᱚᱨᱤ]]
| children   =
|alma_mater  = [[ᱨᱮᱵᱷᱮᱱᱥᱟ ᱵᱤᱨᱫᱟᱹᱜᱟᱲ]]
| website =
| footnotes = 
| date =
| source =
}}

'''ᱱᱚᱵᱚᱠᱨᱩᱥᱱᱚ ᱪᱚᱣᱫᱷᱚᱨᱤ''' (᱑᱙᱐᱑ ᱱᱚᱵᱷᱮᱢᱵᱚᱨ ᱒᱓ - ᱑᱙᱘᱔ ᱡᱩᱱ ᱒᱔) ᱫᱚ [[ᱳᱰᱤᱥᱟ]] ᱨᱮ ᱡᱟᱱᱟᱢ ᱟᱠᱟᱱ ᱢᱤᱫ ᱨᱟᱡᱽᱟᱹᱨᱤᱭᱟᱹ, ᱯᱷᱩᱨᱜᱟᱹᱞ ᱦᱩᱞᱥᱟᱹᱭᱤᱭᱟᱹ ᱟᱨ ᱢᱤᱫ ᱚᱱᱚᱞᱤᱭᱟᱹᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱑᱒ ᱢᱮ ᱑᱙᱕᱐ ᱠᱷᱚᱱ ᱑᱙ ᱚᱠᱴᱚᱵᱚᱨ ᱑᱙᱕᱖ ᱫᱷᱟᱹᱨᱤᱡ ᱳᱰᱤᱥᱟ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ ᱞᱮᱠᱟᱛᱮ ᱟᱺᱜᱤᱵᱷᱟᱨ ᱮ ᱛᱚᱨᱟᱣ ᱞᱮᱫ ᱛᱟᱦᱮᱸᱫ ᱾  

== ᱡᱤᱭᱚᱱᱤ ==

ᱱᱚᱵᱚᱠᱨᱩᱥᱱᱚ ᱪᱚᱣᱫᱷᱩᱨᱤ ᱫᱚ ᱡᱚᱜᱚᱛᱥᱤᱝᱯᱩᱨ ᱨᱮᱱᱟᱜ ᱠᱷᱮᱨᱥᱟ ᱟᱹᱛᱩᱨᱮ ᱑᱙᱐᱑ ᱥᱟᱞᱮ ᱱᱚᱵᱷᱮᱢᱵᱚᱨ ᱑᱓ ᱢᱟᱺᱦᱤᱛ ᱨᱮᱭ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡ ᱵᱟᱵᱟ ᱫᱚ ᱜᱳᱠᱩᱲᱟᱱᱚᱱᱫᱚ ᱪᱚᱣᱫᱷᱩᱨᱤ ᱢᱤᱫ ᱩᱠᱤᱞ ᱞᱮᱠᱟᱛᱮᱭ ᱠᱟᱹᱢᱤ ᱠᱟᱱ ᱛᱟᱦᱮᱸᱫ ᱾ ᱱᱚᱵᱚᱠᱨᱩᱥᱱᱚ ᱫᱚ ᱯᱭᱟᱨᱤᱳᱦᱚᱱ ᱮᱠᱟᱰᱮᱢᱤ ᱠᱷᱚᱱ ᱑᱔ ᱥᱮᱨᱢᱟ ᱩᱢᱮᱨ ᱨᱮ ᱥᱮᱪᱮᱫ ᱮ ᱥᱟᱹᱛ ᱞᱮᱫ ᱛᱟᱦᱮᱸᱫ ᱾ ᱱᱚᱵᱚᱠᱨᱩᱥᱱᱚ ᱫᱚ ᱜᱤᱫᱽᱨᱟᱹ ᱠᱷᱚᱱ ᱜᱮ ᱠᱷᱮᱞ ᱠᱷᱮᱞᱚᱸᱰ ᱠᱚᱫᱚ ᱟᱹᱰᱤᱭ ᱠᱩᱥᱤᱭᱟᱜ ᱛᱟᱦᱮᱸᱫ ᱾ ᱟᱨ ᱟᱡ ᱵᱟᱵᱟ ᱦᱚᱸ ᱱᱚᱶᱟ ᱥᱮᱦᱮᱫ ᱥᱮᱫ ᱜᱮᱭ ᱩᱫᱽᱜᱟ.ᱣ ᱮ ᱠᱟᱱ ᱛᱟᱦᱮᱸᱫ ᱾ ᱴᱷᱟᱹᱣᱠᱟᱹ ᱥᱟᱺᱦᱤᱡ ᱛᱟᱹᱞᱤᱢ ᱮᱢᱟᱦᱟᱭ ᱞᱟᱹᱜᱤᱫ ᱢᱤᱫ ᱢᱟᱪᱮᱛ ᱦᱚᱸᱭ ᱡᱚᱜᱟᱲ ᱞᱮᱫᱮ ᱛᱟᱦᱮᱸᱫ ᱾ ᱛᱟᱭᱚᱢ ᱛᱮ ᱯᱟᱲᱦᱟᱣᱜ ᱞᱟᱹᱜᱤᱫ ᱟᱡᱟᱜ ᱨᱟᱹᱥᱠᱟᱹ ᱧᱮᱞ ᱠᱟᱛᱮ ᱩᱱᱤ ᱫᱚ ᱠᱚᱴᱚᱠ ᱨᱮ ᱢᱮᱱᱟᱜ ᱯᱭᱟᱨᱤᱢᱳᱦᱚᱱ ᱮᱠᱟᱰᱮᱢᱤ ᱨᱮᱠᱚ ᱵᱷᱩᱨᱛᱤ ᱞᱮᱫᱮᱭᱟ ᱾ ᱩᱱᱩᱥᱩᱞ ᱟᱥᱲᱟ ᱵᱤᱱᱤᱰ ᱨᱮ ᱟᱹᱤ ᱱᱟᱯᱟᱭ ᱚᱨᱡᱚ ᱥᱟᱶᱛᱮᱭ ᱯᱟᱨᱚᱢ ᱮᱱ ᱥᱟᱶᱛᱮ ᱪᱮᱛᱟᱱ ᱥᱮᱫ ᱥᱮᱪᱮᱫ ᱞᱟᱹᱜᱤᱫ ᱫᱚ ᱩᱱᱤ ᱨᱮᱵᱷᱮᱱᱥᱟ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱨᱮ ᱧᱩᱛᱩᱢ ᱠᱚ ᱚᱞ ᱠᱮᱫ ᱛᱟᱭᱟ ᱾ ᱤᱠᱷᱟᱹᱱ ᱟᱹᱱᱭᱟᱹᱛ ᱥᱤᱧᱚᱛ ᱨᱮᱱᱟᱜ ᱵᱟᱹᱲᱤᱡ ᱚᱵᱚᱥᱛᱟ ᱩᱱᱤ ᱫᱚ ᱞᱮᱛᱟᱲ ᱮ ᱠᱟᱹᱦᱤᱞ ᱦᱚᱪᱚ ᱞᱮᱫᱮ ᱛᱟᱦᱮᱸᱱ ᱟᱨ ᱟᱫᱷᱟ ᱨᱮᱜᱮ ᱯᱟᱲᱦᱟᱣ ᱵᱟᱹᱜᱤ ᱠᱟᱛᱮ ᱩᱱᱤ ᱫᱚ ᱯᱷᱩᱨᱜᱟᱹᱞ ᱦᱩᱞᱥᱟᱹᱭ ᱨᱮᱭ ᱥᱮᱞᱮᱫ ᱞᱮᱱ ᱛᱟᱦᱮᱸᱫ ᱾

== ᱨᱟᱡᱽᱟᱹᱨᱤ ==

ᱯᱷᱩᱨᱜᱟᱹᱞ ᱩᱛᱠᱚᱲ ᱯᱨᱚᱫᱮᱥ ᱜᱚᱴᱷᱚᱱ ᱮᱱ ᱛᱟᱭᱚᱢ ᱦᱩᱭ ᱮᱱ ᱵᱟᱪᱷᱱᱟᱣ ᱨᱮ ᱩᱱᱤ ᱫᱚ ᱛᱤᱨᱛᱳᱞ - ᱮᱨᱚᱥᱚᱢᱟ ᱢᱟᱹᱪᱤ ᱠᱷᱚᱱ ᱞᱟᱹᱰᱷᱟᱹᱭ ᱠᱟᱛᱮᱭ ᱡᱤᱛᱠᱟᱹᱨ ᱞᱮᱱᱟ ᱾ ᱚᱱᱠᱟ ᱜᱮ ᱥᱤᱧᱚᱛ ᱯᱷᱤᱨᱜᱟᱹᱞ ᱛᱟᱭᱚᱢ ᱠᱮᱸᱫᱽᱨᱟᱯᱚᱰᱟ ᱟᱥᱚᱱ ᱠᱷᱚᱱ ᱡᱤᱛᱠᱟᱹᱨ ᱠᱟᱛᱮ ᱯᱚᱱᱚᱛ ᱢᱚᱱᱛᱨᱤᱭ ᱵᱮᱱᱟᱣ ᱞᱮᱱᱟ ᱾ ᱥᱩᱢᱩᱝ ᱢᱤᱫᱴᱟᱹᱝ ᱦᱚᱯᱚᱱ ᱵᱤᱱᱟᱭᱚᱠ ᱟᱜ ᱟᱯᱚᱱᱜᱩᱨ ᱛᱟᱭᱚᱢ ᱩᱱᱤ ᱫᱚ ᱟᱹᱰᱤ ᱜᱮᱭ ᱠᱟᱹᱦᱤᱞ ᱮᱱ ᱠᱷᱟᱹᱛᱤᱨ ᱥᱚᱨᱠᱟᱨ ᱠᱷᱚᱱ ᱡᱤᱨᱟᱹᱣ ᱦᱟᱛᱟᱣ ᱠᱟᱛᱮ ᱫᱤᱥᱣᱟᱹ ᱥᱮᱵᱟ ᱨᱮᱭ ᱫᱷᱩᱨᱟᱹᱣ ᱮᱱᱟ ᱾ ᱛᱟᱭᱚᱢ ᱛᱮ ᱱᱮᱦᱨᱩᱣᱟᱜ ᱟᱸᱫᱮ ᱞᱮᱠᱟᱛᱮ ᱯᱚᱱᱚᱛ ᱨᱮᱱᱟᱜ ᱥᱟᱥᱚᱱ ᱠᱟᱹᱢᱤᱭ ᱥᱟᱸᱵᱽᱲᱟᱣ ᱞᱮᱫ ᱛᱟᱦᱮᱸᱫ ᱾ ᱱᱚᱵᱚᱠᱨᱩᱥᱱᱚᱣᱟᱜ ᱥᱟᱥᱚᱱ ᱚᱠᱛᱚᱨᱮ ᱦᱤᱨᱟᱠᱩᱫᱽ ᱵᱟᱸᱫᱽ, ᱳᱰᱤᱥᱟ ᱨᱮᱱᱟᱜ ᱪᱟᱥᱵᱟᱥ ᱟᱨ ᱡᱟᱱᱣᱟ ᱛᱤᱠᱪᱷᱟᱹ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱟᱨ ᱵᱩᱨᱞᱟ ᱴᱮᱠᱱᱤᱠᱟᱞ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱮᱢᱟᱱ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱟᱹᱰᱤ ᱵᱤᱨᱩᱫᱷ ᱠᱟᱛᱮ ᱦᱚᱸ ᱟᱡᱟᱜ ᱠᱩᱨᱩᱢᱩᱴᱩ ᱛᱮ ᱳᱰᱤᱭᱟᱹ ᱯᱟᱹᱨᱥᱤ ᱥᱚᱨᱠᱟᱨᱤ ᱯᱟᱹᱨᱥᱤ ᱨᱮᱱᱟᱜ ᱢᱟᱹᱱ ᱮ ᱟᱢᱮᱴ ᱞᱮᱫ ᱛᱟᱦᱮᱸᱫ ᱾ ᱟᱡᱟᱜ ᱠᱩᱨᱩᱢᱩᱴᱩ ᱛᱮ ᱜᱩᱨᱥᱟᱡᱟᱭ ᱧᱟᱢᱮᱫ ᱱᱚᱠᱥᱚᱞ ᱱᱮᱛᱟ ᱱᱟᱜᱽᱵᱷᱩᱥᱚᱬ ᱯᱚᱴᱱᱟᱭᱮᱠ ᱟᱜ ᱨᱟᱡᱽᱤᱠᱟᱹ ᱪᱟᱞ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱡᱤᱵᱚᱱ ᱵᱷᱩᱨ ᱫᱤᱥᱣᱟᱹᱭ ᱥᱮᱵᱟ ᱟᱠᱟᱫ ᱠᱚ ᱱᱩᱭ ᱢᱟᱦᱟᱱ ᱳᱰᱤᱭᱟᱹ ᱱᱮᱛᱟ ᱫᱚ ᱒᱔ ᱡᱩᱱ ᱑᱙᱘᱔ ᱨᱮ ᱡᱟᱭᱡᱩᱜᱽ ᱞᱟᱹᱜᱤᱫ ᱡᱤᱣᱤᱵᱟᱹᱛᱤ ᱤᱬᱤᱡ ᱥᱟᱹᱨᱤ ᱞᱮᱱ ᱛᱟᱭᱟ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱦᱨᱮ ᱡᱚᱱᱚᱲ ==
