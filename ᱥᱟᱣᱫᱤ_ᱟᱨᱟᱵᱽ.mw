ᱥᱟᱣᱫᱤ ᱟᱨᱟᱵᱽ, ᱥᱚᱨᱠᱟᱨᱤ ᱞᱮᱠᱟ ᱛᱮ ᱥᱟᱣᱫᱤ ᱟᱨᱟᱵᱽ ᱨᱟᱡᱚᱥᱴᱷᱤ (ᱮᱨᱟᱵᱤᱠ: المملكة العربية السعودية‎) ᱫᱚ ᱯᱟᱹᱪᱷᱤᱢ ᱮᱥᱤᱭᱟ ᱨᱮᱭᱟᱜ ᱢᱤᱫᱴᱮᱱ ᱫᱤᱥᱚᱢ ᱠᱟᱱᱟ ᱥᱟᱣᱫᱤ ᱟᱨᱟᱵᱽ| ᱒᱑,᱕᱐,᱐᱐᱐ ᱪᱟᱹᱣᱠᱟᱹ ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ| ᱚᱛ ᱦᱟᱥᱟ ᱞᱮᱠᱷᱟ ᱡᱚᱠᱷᱟ ᱛᱮ ᱯᱟᱹᱪᱷᱤᱢ ᱮᱥᱤᱭᱟ ᱨᱮ  ᱟᱨᱟᱵᱽ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝ ᱩᱛᱟᱹᱨ ᱫᱤᱥᱚᱢ ᱠᱟᱱᱟ, ᱟᱞᱡᱮᱨᱤᱭᱟ ᱛᱟᱭᱱᱚᱢ ᱟᱨᱟᱟᱵᱽ ᱫᱩᱱᱤᱭᱟᱹ ᱨᱮ ᱫᱚᱥᱟᱨ ᱢᱟᱨᱟᱝ ᱩᱛᱟᱹᱨ ᱫᱤᱥᱚᱢ ᱠᱟᱱᱟ, ᱯᱚᱱᱟᱜ ᱢᱟᱨᱟᱝ ᱫᱤᱥᱚᱢ ᱠᱟᱱᱟ ᱮᱥᱤᱭᱟ ᱨᱮ ᱟᱨ ᱜᱚᱴᱟ  ᱫᱩᱱᱤᱭᱟᱹ ᱨᱮ ᱜᱮᱞ ᱵᱟᱨ ᱮᱞᱟᱱ ᱢᱟᱨᱟᱝ ᱩᱛᱟᱹᱨ ᱫᱤᱥᱚᱢ ᱠᱟᱱᱟ| ᱥᱟᱣᱫᱤ ᱟᱨᱟᱵᱽ ᱨᱮᱭᱟᱜ ᱠᱚᱸᱭᱮᱸ ᱱᱟᱠᱷᱟ ᱨᱮ ᱡᱚᱨᱫᱟᱱ ᱟᱨ ᱤᱨᱮᱟᱠ ᱫᱤᱥᱚᱱ ᱢᱮᱱᱟᱜ-ᱟ, ᱠᱚᱸᱭᱮᱸ-ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱠᱚᱣᱮᱭᱴ ᱫᱤᱥᱚᱢ ᱢᱮᱱᱟᱜ-ᱟ, ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱠᱟᱛᱟᱨ, ᱵᱟᱦᱨᱮᱭᱱ ᱟᱨ ᱢᱤᱫᱡᱩᱢ ᱟᱨᱟᱵᱽ ᱤᱢᱟᱨᱟᱛᱥ, ᱮᱛᱚᱢ-ᱥᱟᱢᱟᱝ ᱱᱟᱠᱷᱟ ᱨᱮ ᱫᱚ ᱚᱢᱟᱱ ᱫᱤᱥᱚᱢ ᱢᱮᱱᱟᱜ-ᱟ, ᱮᱛᱚᱢ ᱱᱟᱠᱷᱟ ᱨᱮ ᱫᱚ ᱭᱮᱢᱮᱱ ᱫᱤᱥᱚᱢ ᱢᱮᱱᱟᱜ-ᱟ|
