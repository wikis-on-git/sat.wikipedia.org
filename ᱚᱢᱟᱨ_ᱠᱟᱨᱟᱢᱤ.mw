ᱚᱢᱟᱨ ᱠᱟᱨᱟᱢᱤ (ᱤᱝᱨᱟᱹᱡᱤᱺ Omar Abdul Hamid Karami; ᱟᱨᱟᱵᱤᱠ: عمر عبد الحميد كرامي‎; ᱗ ᱥᱮᱯᱴᱮᱢᱵᱚᱨ ᱑᱙᱓᱔- ᱑ ᱡᱟᱱᱩᱣᱟᱨᱤ ᱒᱐᱑᱕) ᱫᱚ ᱞᱮᱵᱟᱱᱚᱱ ᱫᱤᱥᱚᱢ ᱨᱮᱱ ᱒᱙ ᱟᱹᱱᱤᱡ ᱢᱟᱨᱟᱝ ᱢᱚᱱᱛᱨᱤᱭᱮ ᱛᱟᱦᱮᱸᱠᱟᱱᱟ, ᱚᱠᱚᱭ ᱫᱚ ᱵᱟᱨᱭᱟ  ᱵᱮᱜᱟᱨ ᱵᱮᱜᱟᱨ ᱠᱟᱹᱢᱤ ᱱᱟᱝ ᱨᱮᱭᱟᱜ ᱫᱟᱭᱤᱠ ᱵᱷᱟᱨᱮ ᱦᱟᱢᱮᱴ ᱞᱮᱫᱟ| ᱩᱱᱤ ᱫᱚ ᱯᱟᱹᱦᱤᱞ ᱫᱷᱟᱣ ᱞᱟᱹᱜᱤᱫ ᱒᱔ ᱰᱤᱥᱮᱢᱵᱚᱨ ᱑᱙᱙᱐ ᱥᱮᱨᱢᱟ ᱨᱮ ᱢᱟᱨᱟᱝ ᱢᱚᱱᱛᱨᱤᱭᱮ ᱦᱩᱭ ᱞᱮᱱᱟ, ᱥᱟᱞᱤᱢ ᱟᱞ-ᱦᱚᱥ  ᱛᱟᱭᱚᱢ ᱩᱱᱤ ᱫᱚ ᱢᱮᱹᱭ ᱑᱙᱙᱒ ᱥᱮᱨᱢᱟ ᱦᱟᱹᱵᱤᱡ ᱢᱟᱨᱟᱝ  ᱢᱚᱱᱛᱨᱤ ᱞᱮᱠᱟ ᱛᱮᱭᱮ ᱛᱟᱦᱮᱸᱠᱟᱱᱟ, ᱟᱨ ᱤᱱᱟᱹ ᱛᱟᱭᱱᱚᱢ ᱫᱚ ᱫᱟᱹᱭᱤᱠᱮ ᱡᱟᱢᱟᱹ ᱠᱟᱫᱟ ᱪᱮᱫᱟᱜ ᱥᱮ ᱩᱱᱤ ᱫᱚ ᱠᱟᱹᱣᱰᱤ ᱟᱹᱨᱤ ᱵᱟᱭ ᱰᱟᱱᱴᱟᱣ ᱫᱟᱲᱮᱭᱟᱜ ᱛᱮ| ᱫᱚᱥᱟᱨ ᱫᱷᱟᱣ ᱩᱱᱤ ᱫᱚ ᱚᱠᱴᱚᱵᱚᱨ ᱒᱐᱐᱔ ᱠᱷᱚᱱ ᱮᱯᱨᱤᱞ ᱒᱐᱐᱕ ᱥᱮᱨᱢᱟ ᱦᱟᱹᱵᱤᱡ ᱞᱮᱵᱟᱱᱚᱱ ᱨᱮᱱ ᱢᱟᱨᱟᱝ ᱢᱚᱱᱛᱨᱤ ᱨᱮᱭᱟᱜ ᱫᱟᱭᱤᱠ ᱵᱷᱟᱨᱮ ᱜᱚᱜ ᱞᱮᱫᱟ|
==ᱮᱛᱚᱦᱚᱵ ᱡᱤᱭᱚᱱ==
ᱠᱟᱨᱟᱢᱤ ᱫᱚ ᱗ ᱥᱮᱯᱴᱮᱢᱵᱚᱨ ᱑᱙᱓᱔ ᱢᱟᱹᱦᱤᱛ ᱨᱮᱭᱮ ᱡᱟᱱᱟᱢ ᱞᱮᱱᱟ, ᱞᱮᱵᱟᱱᱚᱱ ᱫᱤᱥᱚᱢ ᱨᱮᱭᱟᱜ ᱱᱚᱣᱨᱤ ᱱᱟᱝᱜᱽᱨᱟᱦᱟ ᱥᱩᱨ ᱨᱮᱭᱟᱜ ᱛᱨᱤᱯᱚᱞᱤ ᱧᱩᱛᱩᱢᱟᱱ ᱡᱟᱭᱜᱟ ᱨᱮ| ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸᱠᱟᱱᱟ ᱟᱵᱽᱫᱩᱞ ᱦᱟᱢᱤᱫᱽ ᱠᱟᱨᱟᱢᱤ| ᱩᱱᱠᱚᱣᱟᱜ ᱜᱷᱟᱨᱚᱧᱡᱽ ᱫᱚ ᱢᱤᱫ ᱥᱩᱱᱱᱤ ᱢᱩᱥᱞᱤᱢ ᱜᱟᱛᱟᱠ ᱨᱮᱱ ᱠᱚ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱢᱟᱨᱮ ᱢᱟᱨᱟᱝ ᱢᱚᱱᱛᱨᱤ ᱟᱨ ᱯᱷᱩᱨᱜᱟᱹᱞ ᱵᱤᱨᱵᱟᱱᱴᱟ ᱟᱵᱽᱫᱩᱞ ᱦᱟᱢᱤᱫᱽ ᱠᱟᱨᱟᱢᱤ ᱨᱮ ᱢᱟᱨᱟᱝᱤᱡ ᱠᱚᱲᱟᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱤᱨᱟᱹᱞ ᱫᱷᱟᱣ ᱟᱨᱟᱵᱽ ᱡᱟᱛᱤᱭᱚᱛᱟᱵᱟᱹᱫᱤ ᱢᱟᱨᱟᱝ ᱢᱚᱱᱛᱨᱤ ᱟᱨ ᱢᱟᱨᱟᱝ ᱞᱮᱵᱟᱱᱚᱱ ᱨᱮᱱ ᱨᱟᱡᱽ ᱱᱮᱛᱟ ᱨᱟᱥᱤᱫᱽ ᱠᱟᱨᱟᱢᱤ ᱨᱮᱱ ᱵᱚᱭᱦᱟᱭ ᱛᱟᱦᱮᱸᱠᱟᱱᱟ, ᱚᱠᱚᱭ ᱫᱚ ᱑᱙᱘᱗ ᱥᱮᱨᱢᱟ ᱨᱮ ᱜᱚᱡ ᱞᱮᱫᱮ<ref name=bberg>{{cite news|last=Derhally|first=Massoud A.|title=Hezbollah Backs Karami for Premier as Lebanon Political Deadlock Deepens|url=https://www.bloomberg.com/news/2011-01-17/hezbollah-may-nominate-omar-karami-for-lebanon-prime-minister.html|accessdate=13 October 2012|newspaper=Bloomberg|date=17 January 2011}}</ref>| ᱚᱢᱟᱨ ᱠᱟᱨᱟᱢᱤ ᱫᱚ ᱟᱹᱱ-ᱟᱹᱨᱤ ᱥᱟᱛᱷᱟᱢ ᱨᱮ ᱰᱤᱜᱽᱨᱤ ᱦᱟᱢᱮᱴ ᱞᱮᱰᱟ, ᱚᱠᱟ ᱫᱚ ᱩᱱᱤ ᱑᱙᱕᱖ ᱥᱮᱨᱢᱟ ᱨᱮ ᱠᱟᱭᱨᱚ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱᱮ ᱦᱟᱢᱮᱴ ᱞᱮᱫ<ref name=Husseini2012>{{cite book|author=Rola el Husseini|title=Pax Syriana: Elite Politics in Postwar Lebanon|url=https://books.google.com/books?id=zgl6DgAVzWMC&pg=PA98|accessdate=15 March 2013|date=15 October 2012|publisher=Syracuse University Press|isbn=978-0-8156-3304-4|pages=98}}</ref>|

==ᱠᱮᱨᱤᱭᱟᱨ==
ᱠᱟᱨᱟᱢᱤ ᱵᱟᱨ ᱞᱮᱠᱟ ᱛᱮᱭᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱱᱟ ᱢᱤᱫ ᱫᱚ ᱩᱠᱤᱞ ᱟᱨᱢᱤᱫ ᱵᱮᱯᱟᱭᱤᱭᱟᱹ ᱞᱮᱠᱟ ᱛᱮ<ref name=cdaily>{{cite news|title=Karami back to lead Lebanese Government|url=http://www.chinadaily.com.cn/english/doc/2005-03/12/content_424149.htm|accessdate=18 March 2013|newspaper=China Daily|date=12 March 2005|location=Beirut}}</ref>| ᱑᱙᱘᱙ ᱥᱮᱨᱢᱟ ᱨᱮ, ᱩᱱᱤ ᱫᱚ ᱥᱮᱪᱮᱫ ᱢᱚᱱᱛᱨᱤ ᱞᱮᱠᱟ ᱛᱮᱠᱚ ᱵᱟᱦᱟᱞ ᱞᱮᱫᱮᱭᱟ, ᱟᱨ ᱒᱔ ᱱᱚᱵᱮᱢᱵᱚᱨ ᱑᱙᱙᱐ ᱢᱟᱹᱦᱤᱛ ᱨᱮ ᱫᱚ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟ ᱛᱮ<ref name=sal22sep>{{cite journal|last=Salem|first=Paul E.|title=The wounded republic: Lebanon's struggle for recovery|journal=Arab Studies Quarterly|date=22 September 1994|url=http://www.thefreelibrary.com/The+wounded+republic%3a+Lebanon's+struggle+for+recovery.-a017041256|accessdate=27 March 2013}}</ref>| ᱩᱱᱤ ᱫᱚ ᱢᱟᱨᱟᱝ ᱢᱚᱱᱛᱨᱤ ᱨᱮᱭᱟᱜ ᱫᱟᱭᱤᱠ ᱵᱦᱟᱨ ᱑᱙᱙᱒ ᱥᱮᱨᱢᱟ ᱨᱮᱭᱟᱜ ᱢᱮᱹᱭ ᱪᱟᱱᱫᱚ ᱦᱟᱹᱵᱤᱡ-ᱮ ᱠᱟᱹᱢᱤ ᱞᱮᱫᱟ, ᱛᱟᱭᱚᱢ ᱛᱮ ᱫᱚᱭ ᱡᱤᱢᱟᱹ ᱠᱟᱫᱟ ᱪᱮᱫᱟᱜ ᱥᱮ ᱩᱱ ᱚᱠᱛᱚ ᱟᱢᱮᱨᱤᱠᱟ ᱨᱮᱭᱟᱜ ᱰᱚᱞᱟᱨ ᱡᱚᱠᱷᱟ ᱨᱮ ᱞᱮᱵᱟᱱᱚᱱ ᱯᱟᱣᱩᱱᱰ ᱟᱹᱢᱤ ᱠᱚᱢᱟᱣ ᱞᱮᱱᱟ ᱟᱨ ᱱᱮ-ᱦᱚᱲ ᱠᱚ ᱰᱟᱦᱟᱨ ᱟᱱᱫᱚᱲ ᱨᱮᱠᱚ ᱯᱷᱮᱰ ᱞᱮᱱᱟ| ᱠᱟᱨᱟᱢᱤ ᱫᱚ ᱑᱙᱙᱑ ᱥᱮᱨᱢᱟ ᱟᱡ ᱫᱟᱫᱟ ᱜᱚᱡ ᱛᱟᱭᱚᱢ ᱛᱨᱤᱯᱚᱞᱤ ᱠᱷᱚᱱ ᱥᱟᱥᱝᱥᱚᱫᱽ ᱞᱮᱠᱟ ᱛᱮᱠᱚ ᱵᱟᱪᱷᱱᱟᱣ ᱞᱮᱫᱮᱭᱟ| ᱛᱟᱭᱚᱢ ᱛᱮ ᱟᱨᱦᱚᱸ ᱒᱐᱐᱔ ᱥᱮᱨᱢᱟ ᱨᱮ ᱨᱟᱯᱷᱤᱠ ᱦᱟᱨᱤᱨᱤ ᱨᱤᱡᱟᱭᱤᱱ ᱛᱟᱭᱚᱢ ᱥᱚᱨᱠᱟᱨᱮ ᱵᱟᱱᱫᱷᱟᱣ ᱞᱮᱫᱟ|

==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱡᱤᱭᱚᱱ]]
[[ᱛᱷᱚᱠ:ᱨᱟᱡᱱᱮᱛᱟ]]
