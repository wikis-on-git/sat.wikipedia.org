{| class="wikitable floatright" style="width: 100px;"
|-
| colspan="2" | <gallery caption="ᱟᱞᱟᱱ ᱴᱭᱩᱨᱤᱝ" widths="355" heights="444">
File:Alan Turing Aged 16.jpg
</gallery>
|-
! ᱧᱩᱛᱩᱢ !! ᱟᱞᱟᱱ ᱢᱟᱛᱷᱤᱥᱚᱱ ᱴᱭᱩᱨᱤᱝ
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ ᱢᱟᱦᱟᱸ
| ᱑᱓ ᱡᱩᱱ ᱑᱙᱑᱒
|-
!ᱵᱚᱝᱜᱟ ᱛᱟᱞᱟ
| ᱗ ᱡᱩᱱ ᱑᱙᱕᱔
|-
! colspan="4" style="background: #00FA1A;" |ᱮᱱᱮᱢ
|-
! colspan="5" | •ᱮᱞᱠᱷᱟ
*ᱠᱨᱤᱯᱴᱟᱱᱟᱞᱤᱥᱤᱥ
*ᱠᱚᱢᱯᱭᱩᱴᱚᱨ ᱥᱟᱬᱮᱥ
|-
! ᱢᱟᱺᱱ ᱥᱤᱨᱯᱷᱟᱹ
| •Officer of the Order of the British Empire
*Fellow of the Royal Society 
|}
'''ᱟᱞᱟᱱ ᱢᱟᱛᱷᱤᱥᱚᱱ ᱴᱭᱩᱨᱤᱝ''' ᱫᱚ [[ᱤᱝᱜᱽᱞᱚᱸᱰ]] ᱨᱮ ᱡᱟᱱᱟᱢᱤᱡ ᱢᱤᱫ ᱵᱨᱤᱴᱤᱥ '''ᱮᱞᱠᱷᱟ ᱯᱟᱹᱨᱩᱠᱷᱤᱭᱟᱹ''' [https://en.wikipedia.org/wiki/Mathematician (Mathematician)] ᱟᱨ [[ᱠᱚᱢᱯᱩᱴᱚᱨ|ᱠᱚᱢᱯᱩᱴᱚᱨ]] ᱥᱟᱬᱮᱥᱤᱭᱟᱹ ᱛᱟᱦᱮᱸ ᱠᱟᱱᱟᱭ ᱾ ᱮᱛᱚᱦᱚᱵ ᱮᱛᱚᱦᱚᱵ ᱫᱷᱟᱨᱟ ᱠᱚᱢᱯᱭᱩᱴᱚᱨ ᱵᱟᱵᱚᱫᱽ ᱛᱮ ᱡᱟᱦᱟᱸᱭ ᱠᱚ ᱠᱟᱹᱢᱤ ᱠᱟᱱ ᱛᱟᱦᱮᱸᱫ, ᱩᱱᱠᱩ ᱢᱩᱸᱫᱽ ᱨᱮ ᱱᱩᱭ ᱦᱚᱸ ᱛᱟᱦᱮᱸᱠᱟᱱᱟᱭ ᱾ ᱦᱚᱲ ᱟᱸᱴ ᱠᱚ ᱟᱹᱭᱠᱟᱹᱣᱮᱫ ᱞᱮᱠᱟᱱ ᱠᱟᱹᱢᱤ ᱠᱚ ᱠᱚᱢᱯᱭᱩᱴᱚᱨ ᱫᱟᱨᱟᱭ ᱛᱮ ᱠᱟᱹᱢᱤ ᱚᱪᱚᱭ ᱨᱮᱭᱟᱜ ᱠᱟᱛᱷᱟ ᱱᱩᱭ ᱫᱚ ᱮᱛᱚᱦᱚᱵᱼᱮ ᱣᱭᱦᱟᱹᱨ ᱞᱮᱫ ᱛᱟᱦᱮᱸᱫ ᱾ ᱑᱙᱓᱖ ᱥᱟᱞᱮ ᱨᱮ ᱩᱱᱤ ᱫᱚ '''ᱴᱭᱩᱨᱤᱝ ᱢᱤᱥᱤᱱ'''ᱮ ᱛᱮᱭᱟᱨ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱫᱚ ᱢᱤᱫ ᱩᱭᱦᱟᱹᱨᱟᱱ ᱢᱤᱥᱤᱱ ᱛᱟᱦᱮᱸᱠᱟᱱ ᱨᱮᱦᱚᱸ, ᱱᱚᱶᱟ ᱨᱮᱱᱟᱜ ᱠᱟᱹᱢᱤ ᱦᱚᱨᱟ ᱫᱚ ᱡᱚᱛᱷᱟᱛ ᱛᱟᱦᱮᱸᱠᱟᱱᱟ ᱾ ᱴᱭᱩᱨᱤᱝ ᱫᱚ ᱱᱟᱶᱟ ᱜᱮᱭᱟᱱ ᱥᱮᱸᱫᱽᱨᱟ ᱠᱟᱹᱢᱤ ᱨᱮ ᱟᱹᱰᱤ ᱡᱷᱩᱸᱠᱮ ᱛᱟᱦᱮᱸ ᱠᱟᱱᱟ ᱾ ᱫᱚᱥᱟᱨ ᱡᱮᱛᱮᱛ ᱛᱩᱯᱩᱫ ᱨᱮ ᱩᱱᱤ ᱫᱚ ᱡᱚᱨᱢᱟᱱᱟᱜ ᱫᱟᱱᱟᱝ ᱥᱟᱸᱫᱮᱥ ᱨᱮᱱᱟᱜ ᱢᱮᱱᱮᱛᱮ ᱚᱰᱚᱠᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱡᱚᱨᱢᱟᱱᱟᱜ ᱮᱴᱟᱜ ᱪᱤᱱᱦᱟᱹ ᱠᱚᱭ ᱚᱰᱚᱠ ᱞᱮᱫ ᱛᱟᱦᱮᱸᱫ ᱾ ᱑᱙᱔᱕ ᱠᱷᱚᱱ ᱑᱙᱔᱗ ᱥᱟᱞᱮ ᱫᱷᱟᱹᱵᱤᱡ ᱴᱭᱩᱨᱤᱝ ᱫᱚ ᱟᱹᱯᱱᱟᱹᱛ ᱛᱮ ᱦᱤᱥᱟᱹᱵᱟᱜ ᱢᱤᱥᱤᱱ ᱛᱮᱭᱟᱨᱮ ᱠᱩᱨᱩᱢᱩᱴᱩ ᱞᱮᱱ ᱛᱟᱦᱮᱸᱫ ᱾ ᱑᱙ ᱯᱷᱮᱵᱽᱨᱩᱣᱟᱨᱤ ᱑᱙᱔᱖ ᱥᱟᱞᱮ ᱨᱮ ᱱᱚᱶᱟ ᱨᱮᱱᱟᱜ ᱨᱩᱯ (design) ᱮ ᱥᱚᱫᱚᱨ ᱞᱮᱫ ᱛᱟᱦᱮᱸᱫ ᱾ ᱡᱚᱠᱚᱷᱚᱱᱜᱮ ᱚᱱᱟ ᱠᱟᱹᱢᱤᱭᱟᱱ ᱯᱨᱚᱡᱮᱠᱴ ᱠᱟᱱ ᱛᱟᱦᱮᱸᱫ,  ᱛᱩᱯᱩᱫ ᱪᱟᱹᱞᱩᱣᱟᱠᱟᱱ ᱠᱷᱟᱹᱛᱤᱨ ᱚᱱᱟ ᱯᱨᱚᱡᱮᱠᱴ ᱠᱟᱹᱢᱤ ᱮᱦᱚᱵᱚᱜ ᱫᱚ ᱵᱤᱞᱚᱢ ᱧᱚᱜ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱔᱗ ᱥᱟᱞᱮᱨᱮ ᱢᱤᱫ ᱥᱮᱨᱢᱟ ᱨᱮᱱᱟᱜ ᱰᱤᱜᱟᱹ ᱤᱫᱤ ᱠᱟᱛᱮ ᱠᱮᱢᱵᱨᱤᱡᱽ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱛᱮᱱ ᱮᱱᱟᱭ ᱾ ᱚᱸᱰᱮ ᱜᱮ ᱟᱹᱯᱱᱟᱹᱛ ᱛᱮ ᱪᱟᱹᱞᱩᱣᱟᱱ ᱠᱚᱢᱯᱭᱩᱴᱚᱨ ᱠᱚ ᱵᱮᱱᱟᱣᱞᱮᱫ ᱛᱟᱦᱮᱸᱫ ᱾ ᱑᱐ ᱢᱮ ᱑᱙᱕᱐ ᱥᱟᱞᱮᱨᱮ ᱱᱚᱶᱟ ᱨᱮᱱᱟᱜ ᱮᱛᱚᱦᱚᱵ ᱠᱟᱹᱢᱤ ᱠᱚ ᱥᱟᱹᱛ ᱞᱮᱫ ᱛᱟᱦᱮᱸᱫ ᱾

==ᱡᱤᱭᱚᱱ==
[[File:Bombe-rebuild.jpg|thumb|ᱴᱭᱩᱨᱤᱝ ᱢᱤᱥᱤᱱ ᱡᱩᱛᱨᱟᱹᱣ ᱪᱤᱛᱟᱹᱨ]]

ᱟᱞᱟᱱ ᱴᱭᱩᱨᱤᱝ ᱫᱚ ᱒᱓ ᱡᱩᱱ ᱑᱙᱑᱒ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ  '''ᱢᱟᱭᱫᱟ ᱵᱷᱮᱞ''' ᱨᱮ ᱾ ᱟᱯᱟᱛ ᱜᱚ '''ᱡᱩᱞᱤᱭᱚᱥ ᱢᱟᱛᱷᱤᱥᱚᱱ ᱴᱭᱩᱨᱤᱝ'''  ᱟᱨ ᱮᱸᱜᱟᱛ ᱫᱚ '''ᱮᱛᱷᱮᱞ ᱥᱟᱨᱟ''' ᱧᱩᱛᱩᱢ ᱟᱹᱠᱤᱱ ᱛᱟᱦᱮᱸᱫ ᱾  ᱴᱭᱩᱨᱤᱝ ᱫᱚ ᱮᱛᱚᱦᱚᱵ '''ᱥᱴ. ᱢᱟᱭᱠᱮᱞ''' ᱵᱤᱨᱫᱟᱹᱜᱟᱲ ᱨᱮ ᱠᱚ ᱚᱞᱚᱪᱚ ᱞᱮᱫᱮ ᱛᱟᱦᱮᱸᱫ, ᱩᱱ ᱡᱚᱠᱷᱟᱜ ᱫᱚ ᱟᱡᱟᱜ ᱵᱚᱭᱚᱥ ᱛᱩᱨᱩᱭ ᱥᱮᱨᱢᱟ ᱦᱩᱭ ᱞᱮᱱ ᱛᱟᱦᱮᱸᱫ ᱾  ᱚᱱᱟ ᱛᱟᱭᱚᱢ ᱥᱟᱞᱮ ᱑᱙᱒᱒ ᱠᱷᱚᱱ ᱑᱙᱒᱖ ᱫᱷᱟᱹᱵᱤᱡ ᱫᱚ ''ᱦᱮᱡᱮᱞ-ᱦᱚᱨᱥᱴ ᱯᱨᱤᱯᱟᱨᱮᱴᱚᱨᱤ ᱟᱥᱲᱟ'' ᱨᱮᱭ ᱯᱟᱲᱦᱟᱣ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱒᱖ ᱥᱟᱞᱮᱨᱮ ᱑᱓ ᱥᱮᱨᱢᱟ ᱵᱚᱭᱚᱥᱮ ᱦᱩᱭ ᱟᱠᱟᱱ ᱚᱠᱛᱚ ᱨᱮ '''ᱥᱮᱨᱵᱚᱱ ᱟᱥᱲᱟ''' ᱛᱮᱭ ᱪᱟᱞᱟᱣᱮᱱᱟ ᱾ ᱴᱭᱩᱨᱤᱝᱟᱜ ᱢᱚᱱᱮ ᱫᱚ ᱮᱞᱠᱷᱟ ᱟᱨ ᱥᱟᱬᱮᱥ ᱥᱮᱱᱮᱜᱩᱰᱨᱟᱹᱣ ᱞᱮᱱ ᱛᱟᱦᱮᱸᱫ ᱾ ᱢᱟᱪᱮᱫ ᱠᱚ ᱫᱚ ᱟᱹᱰᱤ ᱵᱟᱭ ᱠᱷᱟᱹᱛᱤᱨᱟᱠᱚ ᱛᱟᱦᱮᱸᱫ ᱾ ᱚᱱᱟᱛᱮ ᱟᱠᱚᱭᱤᱡ ᱢᱟᱨᱟᱝ ᱴᱭᱩᱨᱤᱝ ᱟᱡ ᱵᱟᱵᱟ ᱴᱷᱮᱱ ᱢᱤᱫ ᱥᱟᱠᱟᱢᱮ ᱠᱩᱞ ᱟᱫᱮ ᱛᱟᱦᱮᱸᱫ ᱪᱤ, ''ᱱᱚᱝᱠᱟᱭ ᱦᱟᱞᱵᱟᱞ ᱟᱨ ᱢᱟᱪᱮᱫ ᱠᱚᱭ ᱵᱮᱠᱷᱟᱹᱛᱤᱨ ᱠᱚ ᱠᱷᱟᱱ ᱟᱡᱟᱜ ᱡᱤᱭᱚᱱ ᱫᱚ ᱵᱟᱹᱲᱤᱡᱚᱜ-ᱟ ᱢᱮᱱᱛᱮ'' ᱾ ᱮᱱᱨᱮᱦᱚᱸ ᱚᱨᱡᱚ ᱠᱚ ᱫᱚ ᱱᱟᱯᱟᱭ ᱜᱮᱭ ᱟᱹᱜᱩᱭᱮᱫ ᱛᱟᱦᱮᱸᱫ ᱾ ᱥᱮᱬᱟ ᱮᱞᱠᱷᱟ ᱠᱚᱦᱚ ᱟᱹᱰᱤ ᱟᱞᱜᱟ ᱛᱮᱭ ᱥᱚᱞᱦᱮ ᱫᱟᱲᱮᱭᱟᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱥᱚᱱᱮᱨᱮ ᱯᱟᱲᱦᱟᱣᱮᱱᱟ ᱑᱙᱓᱑ ᱠᱷᱚᱱ ᱑᱙᱓᱔ ᱥᱟᱞᱮ ᱫᱷᱟᱹᱵᱤᱡ '''ᱠᱤᱝᱥ ᱠᱚᱞᱮᱡᱽ ᱚᱯᱷ ᱠᱮᱢᱵᱨᱤᱡᱽ''' ᱡᱟᱦᱟᱸ ᱨᱮ ᱮᱞᱠᱷᱟ ᱛᱮ ᱢᱟᱬᱟᱝ ᱥᱚᱱᱮᱨ ᱢᱟᱺᱱᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱥᱟᱞᱮ ᱑᱙᱓᱖ ᱨᱮ ᱟᱡᱟᱜ ᱥᱟᱠᱟᱢ '''On computable numbers'''  ᱱᱚᱶᱟ ᱞᱮᱠᱟᱛᱮ ᱜᱮ '''ᱴᱭᱩᱨᱤᱝ ᱢᱤᱥᱤᱱ''' ᱫᱚᱭ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾ ᱟᱨ ᱱᱚᱶᱟ ᱨᱮᱱᱟᱜ ᱡᱟᱭ ᱛᱮᱫ ᱠᱚ ᱤᱫᱤ ᱠᱟᱛᱮ ᱜᱮ '''ᱡᱚᱱ ᱵᱚᱱ ᱱᱭᱩᱢᱟᱱ'''  ᱢᱚᱰᱚᱨᱱ [[ᱠᱚᱢᱯᱩᱴᱚᱨ|ᱠᱚᱢᱯᱩᱴᱚᱨ]] ᱫᱚᱭ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾
ᱴᱭᱩᱨᱤᱝ ᱑᱙᱕᱔ ᱥᱟᱞᱮᱨᱮ ᱵᱚᱝᱜᱟ ᱛᱟᱞᱟ ᱭᱮᱱᱟᱭ ᱿

==ᱵᱟᱨᱦᱮ ᱡᱚᱲᱟᱣᱠᱚ==

* Jack Copeland 2012. Alan Turing: The codebreaker who saved 'millions of lives'. BBC News / Technology [http://www.bbc.co.uk/news/technology-18419691 ]

[[Category:!Main category]]
