'''ᱨᱚᱠᱮᱭᱟ ᱥᱟᱠᱚᱣᱟᱛ ᱦᱚᱥᱮᱱ''' ᱤᱠᱷᱟᱱ ('''[[ᱵᱮᱜᱚᱢ]] ᱨᱚᱠᱮᱭᱟ''') ᱧᱩᱛᱩᱢ ᱛᱮᱜᱮ ᱟᱹᱰᱤ ᱠᱚ ᱪᱤᱱᱦᱟᱹᱣ ᱮᱭᱟ᱾ ᱟᱫᱚ ᱩᱱᱤ ᱫᱚᱭ ᱦᱩᱭᱩᱜ ᱠᱟᱱᱟ ᱵᱟᱝᱜᱟᱞᱤ ᱢᱤᱫ ᱪᱤᱱᱛᱟᱵᱤᱫᱽ, ᱥᱚᱨᱮᱥ ᱦᱚᱲ, ᱚᱱᱚᱞᱤᱭᱟᱹ ᱥᱟᱶ ᱢᱤᱫ ᱢᱟᱪᱮᱫ ᱦᱚᱸ ᱠᱟᱱ ᱜᱮᱭᱥᱭ᱾ ᱩᱱᱤ ᱜᱮ ᱵᱟᱝᱜᱟᱞᱤ ᱛᱤᱨᱞᱟᱹ ᱢᱩᱥᱞᱟ ᱜᱷᱟᱨᱚᱪ ᱨᱮᱱ ᱯᱩᱭᱞᱩ ᱛᱤᱨᱞᱟᱹ ᱡᱟᱦᱟᱸ ᱫᱚ ᱥᱩᱥᱟᱹᱨᱤᱭᱟᱹ ᱥᱚᱢᱟᱡᱽ ᱵᱮᱨᱤᱫ ᱞᱟᱹᱜᱤᱫ ᱮᱭ ᱠᱟᱹᱢᱤᱭᱮᱜ ᱠᱟᱱ ᱛᱟᱦᱮ ᱱᱟ᱾ ᱟᱱᱤᱭᱟᱹ ᱫᱚ ᱒᱐᱐᱔ ᱨᱮᱢᱟ ''ᱵᱤᱵᱤᱥᱤ ᱵᱟᱝᱞᱟ'' ᱳᱣᱟᱜ ᱢᱤᱫ ᱡᱩᱨᱤᱯ ᱨᱮᱭ ᱵᱟᱰᱟᱭᱟᱠᱟᱱᱟ᱾ 
==ᱡᱤᱭᱚᱱ ᱠᱟᱛᱷᱟ==
ᱨᱚᱠᱮᱭᱟ ᱫᱚᱭ ᱡᱟᱱᱟᱢ ᱟᱠᱟᱱᱟ ᱑᱙᱘᱐ ᱥᱮᱨᱢᱟ ᱨᱮ, [[ᱨᱚᱝᱯᱩᱨ ᱦᱚᱱᱚᱛ]] ᱨᱮᱱᱟᱜ [[ᱢᱤᱴᱷᱟᱯᱩᱠᱷᱩᱨ ᱩᱯᱚᱡᱮᱞᱟ]] ᱨᱮ᱾ ᱟᱡ ᱵᱟᱵᱟ ᱡᱩᱦᱤᱨᱩᱫᱫᱤᱱ ᱟᱦᱚᱢᱢᱮᱫ ᱫᱚ ᱢᱤᱫ ᱠᱤᱥᱟᱸᱲ ᱡᱩᱢᱤᱫᱟᱨᱮ ᱛᱟᱦᱮᱸ ᱠᱟᱱᱟ᱾ ᱟᱨ ᱟᱡ ᱜᱚᱜᱚ ᱫᱚ ᱨᱟᱦᱟᱛᱩᱱᱱᱮᱥᱟ ᱥᱟᱵᱮᱨᱟ ᱪᱳᱣᱫᱷᱩᱨᱟᱱᱤ᱾ ᱠᱚᱠᱮᱭᱟ ᱛᱟᱠᱚ ᱫᱚ ᱛᱩᱨᱩᱭ ᱜᱚᱴᱟᱝ ᱵᱚᱭᱦᱟ ᱢᱤᱥᱨᱟᱣ ᱟᱠᱚ, ᱯᱮ ᱜᱚᱴᱟᱝ ᱠᱩᱲᱤ ᱟᱨ ᱯᱮ ᱜᱚᱴᱟᱝ ᱠᱚᱲᱟ, ᱤᱠᱷᱟᱹᱱ ᱢᱤᱫ ᱠᱚᱲᱟ ᱵᱚᱭᱦᱟ ᱛᱟᱠᱚ ᱫᱚ ᱠᱟᱹᱴᱤᱡᱽ ᱨᱮᱜᱮ ᱦᱟᱱᱟ ᱯᱩᱨᱤᱣ ᱟᱠᱟᱱᱟ᱾ 
==ᱯᱚᱛᱷᱤ ᱚᱱᱚᱞ==
ᱚᱱᱚᱞᱤᱭᱟᱹ ᱞᱮᱠᱟᱛᱮ ᱩᱱᱤ ᱫᱚ ᱑᱙᱐᱒ ᱥᱮᱨᱢᱟ ᱠᱷᱚᱱ ᱜᱮᱠᱚ ᱵᱟᱰᱟᱭ ᱟᱠᱟᱫᱤᱭᱟ᱾ [[ᱠᱚᱞᱠᱟᱛᱟ]] ᱠᱷᱚᱱ ᱯᱩᱭᱞᱩ ᱩᱰᱩᱝ ᱟᱠᱟᱱ 'ᱱᱚᱵᱷᱚ ᱯᱨᱚᱜᱷᱟ' ᱯᱚᱛᱨᱤᱠᱟ ᱨᱮᱠᱚ ᱩᱰᱩᱝ ᱞᱮᱫᱟ 'ᱯᱤᱯᱟᱥᱟ'᱾ ᱚᱱᱟ ᱵᱮᱜᱚᱨ ᱦᱚᱸ ᱟᱢᱭᱟ ᱞᱮᱠᱟᱱ ᱯᱩᱛᱨᱤᱠᱟ ᱠᱚᱨᱮ ᱩᱱᱤᱭᱟ ᱟᱹᱰᱤ ᱜᱟᱱ ᱚᱞ ᱟᱠᱟᱱ ᱯᱩᱛᱷᱤ ᱠᱚᱠᱚ ᱩᱫᱩᱜ ᱟᱠᱟᱫᱟ᱾ ᱚᱱᱟ ᱵᱮᱜᱚᱨ ᱦᱚᱸ ᱯᱩᱭᱞᱩ ᱫᱷᱟᱣ ᱞᱮᱠᱟ ᱩᱱᱤᱭᱟᱜ ᱯᱩᱭᱞᱩ [[ᱤᱝᱞᱤᱥ]] ᱚᱞ 'ᱥᱩᱞᱛᱟᱱᱟᱡᱽ ᱰᱨᱤᱢ]] ᱩᱰᱟᱝ ᱞᱮᱱ ᱨᱟᱭᱟ᱾
==ᱥᱚᱝᱜᱚᱴᱷᱚᱱ ᱠᱟᱹᱢᱤ ᱦᱚᱨᱟ==
ᱟᱡ ᱡᱟᱢᱟᱭ ᱜᱚᱡᱽ ᱮᱱ ᱛᱟᱭᱚᱢ ᱮᱥᱠᱟᱨ ᱡᱤᱭᱚᱱ ᱨᱮᱱᱟᱜ ᱠᱟᱛᱷᱟ ᱦᱩᱫᱤᱥ ᱠᱟᱛᱮᱜ ᱟᱨᱦᱚᱸ ᱮᱴᱟᱜ ᱠᱩᱲᱤ ᱡᱟᱱᱟᱝ ᱞᱟᱹᱜᱤᱫ ᱯᱟᱲᱟᱣ ᱪᱤᱫ ᱥᱟᱶ ᱥᱚᱥᱟᱹᱨᱤᱭᱟᱹ ᱥᱚᱢᱟᱡ ᱛᱮᱭᱟᱨ ᱞᱟᱹᱜᱤᱫ ᱮᱭ ᱪᱷᱩᱴᱟᱣ ᱞᱮᱱᱟ᱾ ᱑᱙᱐᱙ ᱥᱮᱨᱢᱟ ᱨᱮᱱᱟᱜ ᱑ ᱚᱠᱴᱚᱵᱚᱨ ᱟᱡ ᱡᱟᱢᱟᱭᱟᱜ ᱛᱟᱦᱮ ᱠᱟᱱ ᱯᱟᱭᱥᱟ ᱛᱮ ᱢᱚᱬᱮ ᱜᱚᱴᱟᱝ ᱠᱩᱲᱤ ᱮᱴᱩᱰᱮᱱ ᱱᱤᱭᱟᱹ ᱛᱮ ᱵᱷᱟᱜᱚᱞᱯᱩᱨ ᱨᱮ ''ᱥᱟᱠᱟᱣᱟᱛ ᱢᱮᱢᱚᱨᱤᱭᱟᱞ ᱜᱟᱞᱨᱥ ᱤᱥᱠᱩᱞᱮ ᱵᱮᱱᱟᱣ ᱞᱮᱫᱟ᱾

==ᱵᱟᱨᱦᱮ ᱡᱚᱱᱚᱲ==
