
[[ᱨᱮᱫ:Indian_Opinion.png|thumb|''Indian Opinion'']]
ᱤᱱᱰᱤᱭᱟᱱ ᱚᱯᱤᱱᱤᱭᱚᱱ ᱫᱚ ᱢᱤᱫ ᱵᱮᱣᱨᱟ ᱥᱟᱠᱟᱢ ᱠᱟᱱᱟ, ᱡᱟᱦᱟᱸ ᱫᱚ ᱥᱤᱧᱚᱛ ᱨᱤᱱᱤᱡ ᱟᱹᱜᱩᱣᱟᱱ (leader) [[ᱢᱚᱦᱟᱛᱢᱟ ᱜᱟᱱᱫᱷᱤ]] ᱦᱚᱛᱮᱛᱮ ᱥᱟᱯᱲᱟᱣ ᱞᱮᱱ ᱛᱟᱦᱮᱸᱫ ᱾ ᱱᱚᱶᱟ ᱪᱷᱟᱯᱟ ᱯᱟᱨᱥᱟᱞ ᱫᱚ ᱜᱟᱱᱫᱷᱤ ᱭᱟᱜ ᱢᱟᱨᱟᱝ ᱨᱟᱡᱽᱟᱹᱨᱤ ᱦᱟᱹᱛᱭᱟᱹᱨ ᱛᱟᱦᱮᱸ ᱠᱟᱱᱟ, ᱡᱟᱦᱟᱸ ᱫᱚ ᱡᱟᱹᱛ ᱯᱟᱹᱛ ᱵᱷᱮᱫᱽ ᱵᱷᱟᱵᱽ ᱵᱤᱨᱩᱫᱽ ᱨᱮ ᱞᱟᱹᱲᱦᱟᱹᱭ ᱨᱮᱱᱟᱜ ᱫᱟᱲᱮ ᱥᱤᱨᱡᱟᱹᱣ ᱞᱮᱫᱼᱟ ᱥᱟᱶᱛᱮ ᱮᱛᱚᱢ ᱟᱯᱷᱨᱤᱠᱟ ([[ᱠᱚᱧᱮ ᱟᱯᱷᱨᱤᱠᱟ|South Africa]] ) ᱨᱮ ᱠᱚ ᱛᱟᱦᱮᱸᱱ ᱠᱟᱱ ᱥᱤᱧᱚᱛᱤᱭᱟᱹ ᱜᱤᱨᱟᱹ ᱵᱟᱹᱥᱤ ᱠᱚ ᱟᱹᱭᱫᱟᱨ ᱡᱤᱛᱠᱟᱹᱨ ᱨᱮᱱᱟᱜ ᱦᱟᱹᱛᱭᱟᱹᱨ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱫᱚ ᱑᱙᱐᱔ ᱠᱷᱚᱱ ᱑᱙᱑᱕ ᱢᱟᱹᱫᱽ ᱨᱮ ᱯᱟᱨᱥᱟᱞᱚᱜ ᱠᱟᱱ ᱛᱟᱦᱮᱸᱫ ᱾

== ᱱᱟᱜᱟᱢ ==
᱑᱙ ᱥᱟᱭ ᱥᱟᱹᱦᱤᱛ ᱚᱠᱛᱚ ᱨᱮ ᱮᱛᱚᱢ ᱟᱯᱷᱨᱤᱠᱟ ᱟᱨ ᱤᱧᱚᱛ ᱠᱚ ᱥᱟᱥᱚᱱᱮᱫ ᱵᱽᱨᱤᱴᱤᱥ ᱥᱚᱨᱠᱟᱨ ᱥᱤᱧᱚᱛ ᱨᱤᱱ ᱦᱚᱲ ᱠᱚ ᱠᱟᱹᱢᱤ ᱞᱟᱹᱜᱤᱫ ᱥᱟᱣᱛᱷ ᱟᱯᱷᱨᱤᱠᱟ ᱛᱮᱭ ᱤᱫᱤ ᱞᱮᱫ ᱠᱚᱣᱟ ᱾ ᱱᱚᱸᱰᱮ ᱱᱩᱠᱩ ᱠᱟᱹᱢᱤᱭᱟᱹ ᱠᱚ ᱟᱹᱰᱤ ᱛᱮᱫ ᱠᱚ ᱱᱟᱦᱟᱪᱟᱞ ᱟᱨ ᱨᱚᱰᱚᱡ ᱠᱚᱪᱞᱚᱱ ᱚᱪᱚᱭᱮᱱᱟ ᱾ ᱠᱟᱹᱣᱰᱤ ᱟᱹᱨᱤ, ᱨᱟᱡᱽ ᱟᱹᱨᱤ ᱟᱨ ᱥᱟᱶᱛᱟ ᱟᱹᱨᱤ ᱵᱷᱮᱫᱽ ᱵᱷᱟᱵᱽ ᱨᱮᱱᱟᱝ ᱥᱟᱢᱟᱝ ᱦᱩᱭᱟᱫ ᱠᱚᱣᱟ ᱾ ᱥᱟᱱᱟᱢ ᱥᱤᱧᱚᱛᱤᱭᱟᱹ ᱠᱚ ᱡᱚᱛᱚ ᱵᱮᱲᱟ ᱜᱮ ᱩᱯᱨᱩᱢ ᱥᱟᱠᱟᱢ ᱟᱨ ᱨᱮᱡᱤᱥᱴᱨᱮᱥᱚᱱ ᱠᱟᱨᱰ ᱥᱟᱵ ᱠᱟᱛᱮ ᱞᱮᱛᱟᱲ ᱜᱮ ᱫᱟᱬᱟ ᱦᱩᱭ ᱟᱠᱚ ᱠᱟᱱ ᱛᱟᱦᱮᱸᱫ ᱾ ᱱᱟᱴᱟᱞ ᱯᱨᱚᱫᱮᱥ ᱨᱮ ᱩᱠᱤᱞ ᱞᱮᱠᱟᱛᱮ ᱢᱚᱦᱟᱛᱢᱟ ᱜᱟᱹᱱᱫᱷᱤ ᱫᱚ ᱠᱟᱹᱢᱤ ᱠᱟᱱ ᱚᱠᱛᱚᱨᱮ ᱢᱤᱫ ᱯᱟᱨᱥᱟᱞ ᱮ ᱩᱪᱷᱟᱹᱱ ᱞᱮᱫ ᱛᱟᱦᱮᱸᱫ ᱤᱣᱨᱳᱯᱤᱭᱟᱱ ᱡᱟᱹᱛ ᱠᱚ ᱥᱤᱧᱚᱛᱤᱭᱟᱹ ᱠᱚᱣᱟᱜ ᱞᱟᱹᱠᱛᱤ ᱟᱨ ᱤᱥᱩ (issues) ᱵᱟᱵᱚᱫᱽ ᱛᱮ ᱪᱤᱨᱜᱟᱹᱞ ᱞᱟᱹᱜᱤᱫ ᱾

ᱱᱟᱴᱟᱞ ᱤᱱᱰᱤᱭᱟᱱ ᱠᱚᱝᱜᱽᱨᱮᱥ ᱥᱟᱶᱛᱮ ᱧᱩᱛᱩᱢᱟᱱ ᱥᱤᱧᱚᱛᱤᱭᱟᱹ ᱦᱚᱲ ᱠᱚ ᱢᱮᱥᱟ ᱠᱟᱛᱮ ᱢᱤᱫ ᱦᱩᱰᱤᱧ ᱪᱷᱟᱯᱟ ᱯᱟᱨᱥᱟᱞ ᱫᱚᱞ ᱮ ᱵᱮᱨᱮᱫ ᱠᱮᱫᱼᱟ ᱾ ᱢᱚᱫᱚᱱᱡᱤᱛ ᱵᱷᱤᱭᱟᱵᱚᱦᱟᱨᱤᱠ (Madanjit Viyavaharik), ᱡᱮᱡᱟᱹᱛᱤᱭᱟᱹᱨᱤ ᱯᱨᱤᱱᱴᱤᱝ ᱯᱨᱮᱥ ᱨᱤᱱᱤᱡ ᱢᱟᱹᱞᱤᱠ ᱟᱨ ᱯᱩᱭᱞᱩ ᱩᱪᱷᱟᱹᱱ ᱫᱚ ᱡᱩᱱ ᱪᱟᱸᱫᱚ ᱔ ᱟᱨ ᱕ ᱨᱮ ᱥᱟᱯᱲᱟᱣ ᱞᱮᱱ ᱛᱮ ᱖ ᱡᱩᱱ ᱑᱙᱐᱓ ᱨᱮ ᱠᱚ ᱯᱟᱨᱥᱟᱞ ᱞᱮᱫ ᱛᱟᱦᱮᱸᱫ ᱾ ᱱᱚᱶᱟ ᱵᱮᱣᱨᱟ ᱥᱟᱠᱟᱢ ᱫᱚ ᱜᱩᱡᱽᱨᱟᱴᱤ, ᱦᱤᱱᱫᱤ, ᱛᱟᱢᱤᱞ ᱟᱨ ᱤᱝᱞᱤᱥ ᱯᱟᱹᱨᱥᱤ ᱛᱮ ᱩᱪᱷᱟᱹᱱᱚᱜ ᱠᱟᱱ ᱛᱟᱦᱮᱸᱫ ᱾  ᱢᱟᱱᱥᱩᱠᱷᱞᱟᱞ ᱱᱟᱡᱟᱨ, ᱱᱟᱴᱟᱞ ᱠᱚᱝᱽᱨᱮᱥ ᱨᱤᱱᱤᱡ ᱥᱩᱛᱨᱮᱛ ᱜᱚᱢᱠᱮ ᱫᱚ ᱱᱚᱶᱟ ᱨᱤᱱᱤᱡ ᱥᱟᱯᱲᱮᱛ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟᱭ ᱾ ᱑᱙᱐᱔ ᱥᱟᱹᱦᱤᱛ ᱨᱮ ᱜᱟᱱᱫᱤ ᱫᱚ ᱪᱷᱟᱯᱟ ᱯᱟᱨᱥᱟᱞ ᱚᱯᱷᱤᱥ ᱩᱪᱟᱹᱲ ᱞᱮᱫᱼᱟᱭ ᱟᱡᱟᱜ ᱰᱮᱨᱟ ᱯᱷᱚᱭᱮᱱᱤᱠᱥ (Phoenix) ᱛᱮ ᱾
==ᱵᱟᱨᱦᱮ ᱡᱚᱱᱚᱲ==
*[http://www.gandhi-manibhavan.org/eduresources/eduresources_archives_indianopinion.htm Archives of ''Indian Opinion'' 1903-1914]
*[http://www.disa.ukzn.ac.za/index.php?searchword=indian+opinion+vol&ordering=&searchphrase=all&limit=20&option=com_qsearch&view=qsearch Archives of ''Indian Opinion'' 1950-1961]
*[https://www.gandhiheritageportal.org/journals-by-gandhiji/indian-opinion Archives of ''Indian Opinion'' 1903]
*[https://web.archive.org/web/20100917113458/http://www.gandhipoetics.com/ Gandhipoetics.com] A site containing an anthology and an analysis of the Satyagraha poetry found in the ''Indian Opinion'' between 1909 and 1911.
