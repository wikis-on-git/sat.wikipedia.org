{|class="wikitable floatright"
|-
|<div align="center">ᱠᱚᱢᱯᱩᱴᱚᱨ ᱥᱟᱢᱟᱜᱤᱨᱤ ᱠᱚ</div> <div style="white-space:wrap;">
[[File:Acer Aspire 8920 Gemstone by Georgy.JPG|x81px]][[File:Columbia Supercomputer - NASA Advanced Supercomputing Facility.jpg|x81px]][[File:Intertec Superbrain.jpg|x81px]]<br />
|-
|[[File:2010-01-26-technikkrempel-by-RalfR-05.jpg|x79px]][[File:Thinking Machines Connection Machine CM-5 Frostburg 2.jpg|x79px]][[File:G5 supplying Wikipedia via Gigabit at the Lange Nacht der Wissenschaften 2006 in Dresden.JPG|x79px]]<br />
|-
|[[File:DM IBM S360.jpg|x77px]][[File:Acorn BBC Master Series Microcomputer.jpg|x77px]][[File:Dell PowerEdge Servers.jpg|x77px]]</div>
|}

'''ᱠᱚᱢᱯᱩᱴᱚᱨ''' ᱫᱚ ᱢᱤᱫ ᱵᱤᱡᱽᱞᱤ ᱛᱮ ᱪᱚᱞᱚᱛᱟᱱ ᱢᱤᱫ '''ᱵᱟᱱᱰᱷᱮᱡ''' (Device) ᱠᱟᱱᱟ, ᱡᱟᱦᱟᱸ ᱫᱚ ᱢᱟᱹᱱᱢᱤ ᱠᱷᱚᱱ ᱰᱮᱴᱟ (Data) ᱤᱫᱤ ᱠᱟᱛᱮ ᱚᱱᱟ ᱠᱚᱭ ᱡᱚᱛᱚᱱ ᱫᱚᱦᱚᱭᱟ ᱟᱨ ᱢᱟᱹᱱᱢᱤᱭᱟᱜ ᱞᱟᱹᱠᱛᱤᱭᱟᱱ ᱟᱫᱮᱥ ᱡᱟᱹᱱᱤ ᱥᱟᱱᱟᱢ ᱥᱟᱹᱠᱷᱭᱟᱹᱛ ᱠᱚᱭ ᱚᱰᱚᱠᱟ ᱾ ᱠᱚᱢᱯᱩᱴᱚᱨ ᱫᱚ ᱢᱤᱫ ᱫᱷᱟᱣ ᱛᱮ ᱮᱞᱠᱷᱤᱭᱟᱹ ᱟᱨ ᱞᱚᱡᱤᱠᱤᱭᱟᱹ ᱠᱟᱹᱢᱤᱭ ᱛᱚᱨᱟᱣ ᱫᱟᱲᱮᱭᱟᱜ-ᱟ ᱾ ᱠᱚᱢᱯᱩᱴᱚᱨ ᱫᱚ ᱢᱤᱫ ᱥᱟᱶ ᱛᱮ ᱟᱭᱢᱟ ᱠᱟᱹᱢᱤᱭ ᱛᱚᱨᱟᱣ ᱫᱟᱲᱮᱭᱟᱜ ᱠᱟᱱ ᱠᱷᱟᱹᱛᱤᱨ '''ᱨᱟᱹᱥᱤᱭᱟᱹ ᱠᱟᱹᱢᱤᱭᱟᱹ ᱵᱟᱱᱰᱷᱮᱡ''' ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜ ᱠᱟᱱᱟ ᱾  ᱛᱤᱢᱤᱱ ᱜᱟᱱ ᱢᱩᱬ ᱦᱟᱹᱴᱤᱧ ᱠᱚ ᱢᱮᱥᱟ ᱠᱟᱛᱮ ᱠᱚᱢᱯᱩᱴᱚᱨ ᱫᱚ ᱛᱮᱭᱟᱨᱟᱠᱟᱱᱟ ᱾ ᱚᱱᱟ ᱠᱚ ᱢᱩᱸᱫᱽ ᱨᱮ CPU (Central Processing Unit), ALU (Arithmetic and Logic Unit), CU (control unit) ᱮᱢᱟᱱ ᱠᱚ ᱢᱮᱱᱟᱜ-ᱟ ᱾ CPU  ᱱᱚᱶᱟ ᱫᱚ ᱠᱚᱢᱯᱩᱴᱚᱨ ᱨᱮᱱᱟᱜ ᱦᱟᱛᱟᱝ ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜ-ᱟ ᱾ ᱱᱚᱶᱟ ᱦᱟᱹᱴᱤᱧ ᱨᱮ ᱫᱚ ᱵᱮᱵᱷᱟᱨᱤᱭᱟᱹ ᱦᱟᱜ ᱵᱤᱪᱟᱹᱨ ᱱᱮᱦᱚᱸᱨ ᱵᱟᱰᱟᱭ ᱠᱟᱛᱮ ᱥᱟᱹᱠᱷᱭᱟᱹᱛ ᱠᱚᱭ ᱵᱟᱦᱟᱞᱟ ᱾ ALU ᱫᱚ ᱥᱟᱹᱠᱷᱭᱟᱹᱛ ᱵᱟᱺᱫᱤ ᱦᱚᱸ ᱠᱚ ᱢᱮᱛᱟᱜ-ᱟ ᱾ ᱠᱚᱢᱯᱩᱴᱚᱨ  ᱫᱚ ᱯᱩᱭᱞᱩ ᱤᱱᱯᱩᱴ ᱦᱟᱛᱟᱣ ᱠᱟᱛᱟᱣ ᱠᱟᱛᱮ ᱱᱚᱶᱟ ᱨᱮᱱᱟᱜ ᱞᱟᱹᱱᱟᱹᱭ ᱟᱣᱩᱴᱯᱩᱴ ᱞᱮᱠᱟᱛᱮᱭ ᱥᱚᱫᱚᱨᱟ ᱾ 
ᱟᱹᱰᱤ ᱥᱮᱫᱟᱭ ᱠᱷᱚᱱ ᱜᱮ ᱠᱚᱢᱯᱩᱴᱚᱨ ᱫᱚ ᱵᱮᱵᱷᱟᱨᱚᱜ ᱠᱟᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱩᱱ ᱡᱚᱠᱷᱟᱜᱟᱜ ᱠᱚᱢᱯᱩᱴᱚᱨ ᱟᱨ ᱱᱮᱛᱟᱨᱟᱜ ᱢᱩᱸᱫᱽ ᱨᱮ ᱚᱛ ᱥᱮᱨᱢᱟ ᱯᱷᱟᱨᱟᱠ ᱢᱮᱱᱟᱜ-ᱟ ᱾ ᱩᱱ ᱡᱚᱠᱷᱟᱜ ᱫᱚ ᱥᱩᱢᱩᱝ ᱞᱮᱠᱷᱟ ᱵᱟᱲᱟᱭ ᱞᱟᱹᱜᱤᱫ ᱵᱮᱵᱷᱟᱨᱚᱜ ᱠᱟᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱱᱮᱛᱟᱨ ᱟᱭᱢᱟ ᱞᱮᱠᱟᱱ ᱴᱷᱟᱶ ᱨᱮ ᱟᱭᱢᱟ ᱞᱮᱠᱟᱱ ᱠᱟᱹᱢᱤ ᱨᱮ ᱞᱟᱜᱟᱣᱜ ᱠᱟᱱᱟ ᱾ ᱱᱮᱛᱟᱨᱟᱜ ᱠᱚᱢᱯᱩᱴᱚᱨ ᱫᱚ ᱟᱹᱰᱤ ᱠᱚᱢ ᱡᱟᱜᱟᱭ ᱦᱟᱛᱟᱣᱟ ᱟᱨ ᱠᱚᱢ ᱚᱠᱛᱚ ᱨᱮ ᱟᱭᱢᱟ ᱥᱟᱹᱠᱷᱭᱟᱹᱛ ᱮ ᱯᱟᱱᱛᱮ ᱧᱟᱢ ᱫᱟᱲᱮᱭᱟᱜ-ᱟ ᱥᱟᱶᱛᱮ ᱮᱞᱠᱷᱤᱭᱟᱹ ᱟᱱᱟᱴ ᱠᱚ ᱞᱟᱜᱮᱭ ᱥᱚᱞᱦᱮ ᱫᱟᱲᱮᱭᱟᱜ-ᱟ ᱾ ᱱᱮᱛᱟᱨ ᱫᱚ ᱢᱚᱵᱟᱭᱤᱞ ᱠᱷᱚᱱ ᱮᱦᱚᱵ ᱠᱟᱛᱮ ᱢᱟᱨᱟᱝ ᱢᱟᱨᱟᱝ ᱠᱚᱢᱯᱩᱴᱚᱨ ᱧᱮᱞᱚᱜ ᱠᱟᱱᱟ ᱾ ᱡᱟᱦᱟᱸ ᱞᱮᱠᱟ ᱢᱮᱱᱚᱜ-ᱟ, ᱢᱟᱹᱱᱢᱤ ᱫᱚ ᱫᱷᱟᱹᱨᱛᱤ ᱨᱤᱱ ᱥᱚᱨᱮᱥ ᱥᱤᱨᱤᱡᱽ, ᱚᱱᱠᱟ ᱜᱮ ᱠᱚᱢᱯᱩᱴᱚᱨ ᱫᱚ ᱢᱟᱹᱱᱢᱤᱭᱟᱜ ᱥᱚᱨᱮᱥ ᱥᱤᱨᱤᱡᱽ ᱾
==ᱜᱚᱲᱦᱚᱱ==
ᱠᱚᱢᱯᱩᱴᱚᱨ ᱫᱚ ᱟᱭᱢᱟ ᱜᱚᱴᱟᱝ ᱥᱟᱢᱟᱱ ᱢᱮᱥᱟ ᱠᱟᱛᱮ ᱜᱚᱲᱦᱚᱱ ᱟᱠᱟᱜ ᱟᱠᱚ ᱾ ᱱᱚᱶᱟ ᱠᱚ ᱦᱟᱹᱴᱤᱧ ᱞᱮᱠᱷᱟᱱ ᱯᱮ ᱞᱮᱠᱟᱱ ᱥᱟᱢᱟᱜᱤᱨᱤ ᱨᱮ ᱦᱟᱹᱴᱤᱧᱚᱜ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ :- [[ᱦᱟᱨᱰᱣᱮᱨ|ᱦᱟᱰᱣᱮᱨ]], [[ᱥᱚᱯᱴᱣᱮᱨ|ᱥᱚᱯᱴᱣᱮᱨ]] ᱟᱨ ᱵᱮᱵᱷᱟᱨᱤᱡ ᱾ '''ᱦᱟᱰᱣᱮᱨ''' ᱫᱚ ᱠᱚᱢᱯᱩᱴᱚᱨ ᱨᱮᱱᱟᱜ ᱥᱟᱢᱟᱜᱤᱨᱤ ᱠᱚ ᱠᱟᱱᱟ, ᱡᱟᱦᱟᱸ ᱠᱚᱫᱚ ᱥᱟᱵ ᱛᱮ ᱧᱟᱢᱚᱜ-ᱟ ᱾ '''ᱥᱚᱯᱴᱣᱮᱨ''' ᱫᱚ ᱚᱱᱠᱟ ᱜᱮ ᱵᱟᱝ ᱥᱟᱵ ᱧᱟᱢᱚᱜᱟᱜ ᱥᱟᱢᱟᱜᱤᱨᱤ ᱠᱟᱱᱟ ᱾ ᱠᱚᱢᱯᱩᱴᱚᱨᱟᱜ ᱫᱚ ᱜᱮᱭᱟᱱ ᱵᱟᱹᱪᱩᱜ ᱟᱱᱟᱝ ᱚᱱᱟ ᱫᱚ ᱢᱟᱹᱱᱢᱤᱭᱟᱜ ᱵᱩᱫᱷᱤ ᱫᱤᱥᱟᱹ ᱛᱮ ᱜᱮ ᱠᱟᱹᱢᱤᱭᱟ ᱾
==ᱧᱩᱢ ᱨᱮᱱᱟᱜ ᱡᱚᱛᱷᱟᱛ==
ᱠᱚᱢᱯᱩᱴᱚᱨ ᱧᱩᱛᱩᱢ ᱫᱚ  "'''ᱠᱚᱢᱯᱩᱴ'''" ᱟᱹᱲᱟᱹ ᱠᱷᱚᱱ ᱦᱮᱡ ᱟᱠᱟᱱᱟ, ᱡᱟᱦᱟᱸ ᱨᱮᱱᱟᱜ ᱢᱮᱱᱮᱛ ᱫᱚ ᱞᱮᱠᱷᱟ ᱥᱮ ᱦᱤᱥᱟᱹᱵᱽ ᱢᱮᱱᱛᱮ ᱵᱟᱰᱟᱭᱚᱜ-ᱟ ᱾ ᱠᱷᱟᱴᱚ ᱢᱟᱪᱷᱟ ᱛᱮ ᱢᱮᱱ ᱜᱟᱱᱚᱜ-ᱟ "ᱞᱮᱠᱷᱟ ᱵᱟᱱᱰᱷᱮᱡ" ᱾ ᱠᱚᱢᱯᱩᱴᱚᱨ ᱟᱹᱲᱟᱹ ᱫᱚ ᱮᱛᱚᱦᱚᱵ ᱠᱟᱛᱮ ᱑᱖᱑᱓ ᱥᱟᱞᱮ ᱨᱮ Richard Braithwait ᱫᱟᱨᱟᱭ ᱛᱮ ᱚᱞ ᱞᱮᱱ ᱢᱤᱫ ᱯᱩᱛᱷᱤ '''The Yong Mans Gleanings''' ᱨᱮ ᱩᱪᱷᱟᱹᱱ ᱞᱮᱱᱟ ᱾ ᱱᱚᱶᱟ ᱨᱮ ᱠᱚᱢᱯᱩᱴᱚᱨ ᱫᱚ ᱞᱮᱠᱷᱟᱭᱤᱡ ᱠᱚ ᱢᱮᱛᱟᱭ ᱠᱟᱱᱟ ᱾

==ᱵᱟᱨᱦᱮ ᱡᱚᱲᱟᱣᱠᱚ==
* [http://www.computerhistory.org/atchm/warhol-the-computer/ Warhol & The Computer]
[[Category:!Main category]]
