ᱮᱠᱚᱞᱮᱱᱰ (ᱟᱥᱟᱢᱤᱥᱤᱺ এক'লেণ্ড; ᱤᱝᱨᱟᱹᱡᱤ: Accoland) ᱫᱚ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ [[ᱜᱩᱣᱟᱦᱟᱴᱤ]] ᱢᱟᱨᱟᱝ ᱱᱟᱝᱜᱽᱨᱟᱦᱟ ᱠᱷᱚᱱ ᱟᱢᱫᱟᱡᱽ ᱒᱑ ᱠᱤᱹᱢᱤᱹ ᱟᱨ ᱞᱚᱠ ᱯᱨᱤᱭᱚ ᱜᱚᱯᱤᱱᱟᱛᱷ ᱵᱚᱨᱫᱚᱞᱚᱭ ᱡᱮᱜᱮᱫ ᱡᱟᱠᱟᱛ ᱩᱰᱟᱹᱱ ᱴᱷᱟᱶ ᱠᱷᱚᱱ ᱵᱟᱨ ᱠᱤᱹᱢᱤᱹ ᱥᱟᱝᱜᱤᱧ ᱨᱮ ᱯᱟᱴᱜᱟᱶ ᱧᱩᱛᱩᱢᱟᱱ ᱴᱷᱟᱺᱭ ᱨᱮ ᱢᱮᱱᱟᱜ ᱢᱤᱫᱴᱮᱱ ᱫᱟᱜ ᱵᱟᱜᱽᱣᱟᱱ ᱠᱟᱱᱟ| ᱱᱚᱣᱟ ᱫᱚ ᱠᱚᱸᱭᱮᱸ-ᱥᱟᱢᱟᱝ ᱥᱤᱧᱚᱛ ᱨᱮ ᱢᱮᱱᱟᱜ ᱢᱤᱫ ᱮᱥᱠᱟᱨ ᱣᱟᱴᱟᱨ ᱯᱟᱨᱠ ᱠᱟᱱᱟ| ᱱᱚᱱᱰᱮ ᱫᱚ ᱟᱭᱢᱟ ᱞᱮᱠᱟᱱ ᱫᱟᱜ ᱨᱮ ᱠᱷᱤᱞᱚᱱᱰ ᱥᱟᱶᱛᱮ ᱟᱭᱢᱟ ᱞᱮᱠᱟᱱ ᱠᱷᱤᱞᱟᱹᱰ ᱡᱤᱱᱤᱥ ᱠᱚ ᱢᱮᱱᱟᱜ-ᱟ| [[ᱟᱥᱟᱢ]] ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱠᱷᱚᱱ ᱥᱟᱟᱶᱛᱮ ᱮᱴᱟᱜ ᱯᱚᱱᱚᱛ ᱨᱮᱱ ᱦᱚᱲ ᱦᱚᱸ ᱱᱚᱱᱰᱮ ᱨᱟᱹᱥᱠᱟᱹ ᱡᱚᱝ ᱞᱟᱹᱜᱤᱫ ᱠᱚ ᱦᱤᱡᱩᱜ-ᱟ| ᱥᱮᱨᱢᱟ ᱨᱮᱭᱟᱜ ᱡᱚᱛᱚ ᱚᱠᱛᱮ ᱨᱮᱜᱮ ᱦᱚᱲ ᱦᱤᱡᱩᱜ-ᱟ, ᱢᱮᱱᱠᱷᱟᱱ ᱞᱚᱞᱚ ᱫᱤᱱ ᱫᱚ ᱱᱚᱱᱰᱮ ᱟᱹᱰᱤ ᱵᱟᱹᱲᱛᱤ ᱦᱚᱲ ᱠᱚ ᱦᱤᱡᱩᱜ-ᱟ| ᱱᱤᱭᱟᱹ ᱵᱟᱜᱽᱣᱟᱱ ᱫᱚ ᱦᱟᱯᱛᱟ ᱨᱮᱭᱟᱜ ᱡᱚᱛᱚ ᱫᱤᱱ ᱜᱮ ᱡᱷᱤᱡ ᱛᱟᱦᱮᱸᱱᱟ| ᱥᱮᱛᱟᱜ ᱑᱐ᱺ᱓᱐ ᱴᱟᱲᱟᱝ ᱠᱷᱚᱱ ᱧᱤᱱᱫᱟᱹ ᱗ᱺ᱓᱐ ᱴᱟᱲᱟᱝ ᱦᱟᱹᱵᱤᱡ|
==ᱥᱩᱵᱤᱫᱷᱟᱠᱚ==
ᱦᱮᱨᱮᱞ -ᱢᱟᱭᱡᱤᱣ, ᱜᱤᱫᱽᱨᱟᱹ ᱟᱨ ᱩᱢᱮᱨᱟᱱ ᱡᱚᱛᱚ ᱞᱮᱠᱟᱱ ᱦᱚᱲ ᱨᱟᱹᱥᱠᱟᱹ ᱨᱚᱢᱚᱡᱽ ᱞᱟᱹᱜᱤᱫ ᱵᱟᱜᱽᱣᱟᱱ ᱠᱚᱫᱚ ᱢᱚᱱᱮᱠᱚ ᱮᱢᱟᱣᱟᱜ-ᱟ| ᱮᱠᱚᱞᱮᱱᱰ ᱨᱮ ᱢᱮᱱᱟᱜ ᱠᱟᱨᱴᱩᱱ ᱪᱟᱹᱨᱤᱛ ᱨᱮᱱ ᱢᱤᱠᱤ ᱢᱟᱣᱩᱥ ᱟᱨ ᱰᱚᱱᱟᱱᱰ ᱰᱟᱠ ᱮᱢᱟᱱ ᱜᱚᱫᱽᱨᱟᱹ ᱵᱟᱹᱲᱛᱤ ᱠᱚ ᱠᱩᱥᱤᱭᱟᱜ-ᱟ| ᱨᱟᱹᱥᱠᱟᱹᱜ ᱦᱚᱲ ᱫᱩᱜ ᱞᱟᱹᱜᱤᱫ ᱞᱚᱠᱟᱨ ᱨᱮᱭᱟᱜ ᱵᱮᱵᱚᱥᱛᱷᱟ ᱦᱩᱭ ᱟᱠᱟᱱ| ᱡᱚᱢᱟᱜ ᱡᱤᱱᱤᱥ ᱫᱚ ᱵᱟᱠᱚ ᱟᱫᱮᱨ ᱚᱪᱚᱜ-ᱟ, ᱢᱮᱱᱠᱷᱟᱱ ᱚᱱᱰᱮᱱᱟᱜ ᱠᱮᱱᱴᱤᱱ ᱨᱮᱜᱮ ᱟᱹᱰᱤ ᱞᱮᱠᱟᱱᱟᱜ ᱫᱮᱥᱤ-ᱵᱤᱫᱮᱥᱤ ᱡᱚᱢᱟᱜ ᱧᱟᱢᱚᱜ-ᱟ| ᱴᱚᱨᱱᱮᱰᱚ ᱟᱨ ᱵᱩᱢᱟᱨᱮᱝ ᱨᱮᱭᱟᱜ ᱥᱩᱵᱤᱫᱷᱟ ᱢᱮᱱᱟᱜ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱫᱟᱜ ᱵᱟᱜᱽᱣᱟᱱ ᱠᱚ ᱢᱩᱫᱽ ᱨᱮ ᱮᱠᱚᱞᱮᱱᱰ ᱦᱚᱸ ᱢᱤᱫᱴᱮᱱ ᱠᱟᱱᱟ|
