ᱟᱵᱚ ᱱᱚᱣᱟ ᱥᱤᱧᱚᱛ ᱫᱤᱥᱚᱢ ᱑᱕.᱘.᱑᱙᱔᱗ ᱨᱮ ᱯᱷᱩᱨᱜᱟ.ᱞ ᱞᱮᱱᱟ ᱾ ᱫᱤᱥᱚᱢ ᱨᱮᱭᱟᱜ ᱠᱟ.ᱴᱤᱡ ᱠᱟ.ᱴᱤᱡ ᱨᱟᱡᱽ ᱠᱚ ᱢᱟᱨᱟᱝ ᱢᱟᱨᱟᱝ ᱨᱟᱡᱡᱚ ᱨᱮ ᱢᱮᱥᱟᱜ ᱠᱟᱱ ᱛᱟᱦᱮᱸᱱᱚᱜ ᱾ [[ᱥᱤᱧᱚᱛ]] ᱨᱮᱱᱟᱜ ᱥᱟᱱᱟᱢ ᱠᱟ.ᱴᱤᱡ ᱠᱟ.ᱴᱤᱡ ᱯᱚᱱᱚᱛ ᱠᱚ ᱢᱮᱥᱟ ᱪᱟᱵᱟ ᱮᱱ ᱨᱮᱦᱚᱸ ᱟᱵᱚ ᱵᱷᱚᱸᱡᱽ ᱫᱚ ᱟᱞᱟᱜᱽ ᱜᱮ ᱛᱟᱦᱮᱸ ᱮᱱᱟ ᱾

ᱚᱱᱟᱛᱮ ᱵᱤᱦᱟᱨ ᱥᱚᱨᱠᱟᱨ ᱨᱤᱱ ᱜᱚᱢᱠᱮ ᱠᱚᱫᱚ ᱟᱵᱚᱣᱟᱜ ᱨᱟᱡᱡᱚ ᱨᱮ ᱢᱮᱥᱟ ᱞᱟ.ᱜᱤᱱ ᱛᱮ ᱟ.ᱰᱤ ᱠᱚ ᱠᱩᱨᱩᱢᱩᱴᱩ ᱞᱮᱜ-ᱟ ᱾ ᱩᱱᱨᱮ ᱢᱟᱨᱟᱝ ᱜᱚᱢᱠᱮ ᱡᱚᱭᱯᱟᱞ ᱥᱤᱝ ᱟᱨ ᱟᱵᱚ ᱱᱚᱣᱟ ᱵᱷᱚᱸᱡᱽ ᱫᱤᱥᱚᱢ ᱨᱤᱱ ᱜᱚᱢᱠᱮ ᱠᱚ ᱥᱟᱶ ᱮᱯᱨᱟᱲ ᱨᱮ ᱛᱟᱦᱮᱸ ᱠᱟᱛᱮ ᱥᱟ.ᱨᱟ.ᱭᱠᱚᱞᱟ ᱵᱷᱚᱸᱡᱽ ᱫᱚ ᱵᱤᱦᱟᱨ ᱥᱟᱶ ᱢᱮᱥᱟ ᱮᱱᱟ ᱾ ᱱᱚᱛᱮ ᱳᱰᱤᱥᱟ ᱯᱚᱱᱚᱛ ᱨᱤᱱ ᱜᱚᱢᱠᱮ ᱠᱚᱣᱟᱜ ᱢᱮᱫ ᱥᱟᱨᱮᱡ ᱵᱷᱚᱸᱡᱽ ᱫᱤᱥᱚᱢ ᱨᱮ ᱛᱟ.ᱠᱤᱡ ᱮᱱ ᱠᱷᱟ.ᱛᱤᱨ ᱵᱷᱚᱸᱡᱽ ᱫᱤᱥᱚᱢ ᱫᱚ ᱳᱰᱤᱥᱟ ᱥᱟᱞᱟᱜ ᱢᱮᱥᱟᱭ ᱞᱟ.ᱜᱤᱫ ᱠᱚ ᱠᱩᱨᱩᱢᱩᱴᱩ ᱠᱮᱜ-ᱟ ᱾ 

ᱥᱤᱧᱚᱛ ᱟ.ᱯᱱᱟ.ᱛ ᱥᱟᱶ ᱥᱟᱶᱛᱮ ᱵᱤᱦᱟᱨ ᱯᱚᱱᱚᱛ ᱨᱮ ᱢᱟᱨᱟᱝ ᱜᱚᱢᱠᱮ ᱡᱚᱭᱯᱟᱞ ᱥᱤᱝ ᱮ ᱚᱰᱚᱠ ᱮᱱᱟ ᱾ ᱚᱱᱟ ᱵᱮᱲᱟ ᱨᱮᱜᱮ ᱟ.ᱰᱤ ᱟ.ᱰᱤ ᱮᱴᱠᱮᱴᱚᱬᱮ ᱦᱩᱭ ᱮᱱᱟ ᱾ ᱢᱟ.᱑.᱑.᱑᱙᱔᱘ ᱦᱤᱛ ᱟ.ᱫᱤᱵᱟ.ᱥᱤ ᱠᱚᱭᱤᱡ ᱜᱚᱢᱠᱮ ᱢᱟᱦᱟᱨᱟᱡᱟ ᱥᱚᱨᱠᱟᱨ ᱠᱚᱨᱤᱱ ᱯᱷᱟ.ᱫᱽ ᱠᱚ ᱧᱤᱫᱟ. ᱠᱚ ᱥᱟᱵ ᱤᱫᱤ ᱠᱮᱫᱮᱭᱟ ᱠᱚᱴᱚᱠ ᱛᱮ ᱾ ᱢᱮᱱᱠᱷᱟᱱ ᱠᱷᱚᱨᱥᱩᱶᱟ. ᱨᱟᱡᱽ ᱵᱟ.ᱴᱤ ᱨᱮᱡ ᱯᱩᱞᱤᱥ ᱯᱷᱟ.ᱫᱽ ᱠᱚ ᱦᱚᱨᱦᱚ ᱠᱮᱜ-ᱟ ᱾ ᱟ.ᱫᱤᱵᱟ.ᱥᱤ ᱦᱚᱲ ᱠᱚ ᱢᱟᱦᱟᱨᱟᱡᱟ ᱴᱷᱮᱱ ᱥᱮᱱ ᱠᱟᱛᱮ ᱟᱡᱟᱜ ᱢᱚᱪᱟ ᱠᱷᱚᱱ ᱢᱤᱫ ᱯᱚᱫᱽ ᱠᱟᱛᱷᱟ ᱟᱸᱡᱚᱢ ᱢᱟ ᱢᱮᱱᱛᱮ ᱚᱠᱚᱭ ᱥᱟᱶ ᱦᱚᱸ ᱱᱮᱭᱟᱣ ᱱᱤᱯᱥᱟ. ᱵᱟ.ᱱᱩᱜ-ᱟ ᱢᱮᱱᱠᱷᱟᱱ ᱜᱩᱞᱤ ᱵᱟ.ᱨᱩᱫᱽ ᱯᱩᱞᱤᱥ ᱯᱷᱟ.ᱫᱽ ᱠᱚ ᱟᱲᱟᱜ ᱠᱮᱜ-ᱟ ᱾ ᱟ.ᱰᱤ ᱟᱭᱢᱟ ᱦᱚᱲ ᱠᱚ ᱜᱚᱡ ᱦᱚᱪᱚ ᱮᱱᱟ ᱾ ᱟᱨ ᱩᱱᱠᱩ ᱠᱚᱫᱚ ᱱᱟᱨᱟᱱ ᱵᱮᱰᱟ ᱵᱩᱨᱩ ᱨᱮᱠᱚ ᱨᱟᱯᱟᱜ ᱠᱮᱫ ᱠᱚᱣᱟ ᱾

==ᱟ.ᱫᱤᱢ ᱪᱮᱛᱟᱱ ᱱᱟᱦᱟᱪᱟᱨ==

ᱟ.ᱯᱱᱟ.ᱛ ᱫᱤᱥᱚᱢ ᱨᱮ ᱟ.ᱰᱤ ᱵᱟᱝ ᱴᱷᱤᱠ ᱦᱩᱭ ᱮᱱᱟ ᱾ ᱜᱮᱥᱟᱭ ᱜᱮᱥᱟᱭ ᱦᱚᱲ ᱠᱚ ᱜᱚᱡ ᱮᱱᱟ ᱾ ᱚᱱᱟ ᱨᱮᱱᱟᱜ ᱛᱩᱞᱟ. ᱢᱟᱢᱞᱟ ᱜᱮ ᱵᱟ.ᱱᱩᱜ ᱟᱱᱟ ᱾ ᱦᱟᱯᱲᱟᱢ ᱠᱚᱨᱮ ᱠᱷᱚᱱ ᱡᱟᱦᱟᱸ ᱡᱟᱦᱟᱸ ᱟ.ᱭᱫᱟ.ᱨᱤ ᱛᱟᱦᱮᱸ ᱠᱟᱱᱟ , ᱢᱮᱱ ᱢᱮ ᱠᱟᱥᱠᱚᱢ ᱪᱟᱥ, ᱞᱩᱜᱽᱲᱤ ᱛᱮᱧ, ᱵᱟ.ᱫᱽ, ᱵᱟ.ᱭᱦᱟ.ᱲ, ᱟᱦᱟᱨ, ᱯᱩᱠᱷᱨᱤ, ᱥᱟᱱᱟᱢ ᱥᱮᱴᱞᱢᱮᱸᱴ ᱨᱮ ᱢᱩᱪᱟ.ᱫ ᱮᱱᱟ ᱾ ᱢᱟ.ᱡᱷᱤ, ᱱᱟᱭᱠᱮ ᱢᱟ.ᱱ ᱦᱟᱥᱟ ᱦᱚᱸ ᱢᱟᱞᱚᱴ ᱮᱱᱟ ᱾ ᱥᱚᱦᱚᱨ ᱵᱟᱡᱟᱨ ᱨᱮ ᱡᱟᱦᱟᱸ ᱟ.ᱫᱤᱵᱟ.ᱥᱤ ᱠᱚᱣᱟᱜ ᱚᱛ ᱦᱟᱥᱟ ᱛᱟᱦᱮᱸ ᱠᱟᱱᱟ ᱚᱱᱟ ᱦᱚᱸ ᱯᱩᱪᱩᱡ ᱮᱱᱟ ᱾ ᱟ.ᱰᱤ ᱟ.ᱰᱤ ᱡᱟᱭᱜᱟ ᱠᱚᱨᱮ ᱯᱟᱛᱟ ᱵᱩᱨᱩ, ᱛᱟᱢᱥᱟ ᱮᱢᱟᱱ ᱪᱟᱵᱟ ᱮᱱᱟ ᱾ ᱯᱟᱛᱟ ᱴᱟᱺᱰᱤ ᱠᱚᱨᱮ ᱦᱟᱺᱰᱤ, ᱯᱟ.ᱨᱩᱣᱟ. ᱜᱮ ᱵᱟ.ᱲᱛᱤ ᱮᱱᱟ ᱾ ᱦᱚᱲ ᱦᱟᱺᱰᱤ ᱯᱟ.ᱨᱣᱟ. ᱧᱩ ᱨᱮᱜᱮ ᱞᱟᱵᱟᱫᱷᱤᱭᱟ.ᱣ ᱠᱚ ᱛᱟᱦᱮᱸ ᱮᱱᱟ ᱾ ᱦᱟᱺᱰᱤ ᱯᱟ.ᱨᱣᱟ. ᱧᱩᱧᱩ ᱛᱮ ᱟ.ᱫᱤᱵᱟ.ᱥᱤ ᱦᱚᱲ ᱠᱚ ᱩᱱᱟ.ᱜ ᱠᱚ ᱵᱟᱞᱚᱜ ᱪᱟᱵᱟ ᱮᱱᱟ, ᱵᱮᱥ ᱟᱨ ᱵᱟ.ᱲᱤᱡ ᱵᱟᱠᱚ ᱛᱷᱤᱛ ᱫᱟᱲᱮᱭᱟᱫ-ᱟ ᱾ ᱦᱟ.ᱱᱤ ᱱᱷᱟ.ᱭ ᱧᱩᱛᱩᱢ ᱨᱮ ᱚᱛ ᱦᱟᱥᱟ ᱠᱚ ᱠᱤᱨᱤᱧ ᱟ.ᱠᱷᱨᱤᱧ ᱠᱮᱫ-ᱟ ᱾ ᱱᱚᱝᱠᱟ ᱛᱮ ᱥᱟᱱᱟᱢ ᱟ.ᱫᱤᱵᱟ.ᱥᱤ ᱠᱚ ᱮᱠᱷᱮᱱ ᱛᱤ ᱮᱱᱟ ᱾ 

ᱟ.ᱫᱤᱵᱟ.ᱥᱤ ᱠᱚ ᱢᱟ.ᱫᱽᱨᱮ ᱥᱟᱱᱛᱟᱲ, ᱞᱟᱲᱠᱟ, ᱢᱩᱰᱟ., ᱢᱟᱦᱞᱮ, ᱮᱢᱟᱱ ᱠᱚᱜᱮ ᱟ.ᱰᱤ ᱵᱟ.ᱲᱛᱤ ᱠᱚ ᱪᱤᱨᱩᱞᱤᱴᱩ ᱦᱚᱪᱚ ᱮᱱᱟ ᱾ ᱚᱱᱟᱛᱮ ᱩᱱᱠᱩ ᱪᱮᱛᱟᱱ ᱨᱮᱜᱮ ᱦᱟᱢᱟᱞ ᱫᱚ ᱵᱟ.ᱲᱛᱤ ᱮᱱᱟ ᱾ 

ᱵᱷᱟᱨᱚᱛ ᱯᱷᱩᱨᱜᱟ.ᱞ ᱢᱟᱬᱟᱝ ᱨᱮ ᱢᱚᱭᱩᱨᱵᱷᱚᱸᱡᱽ ᱫᱚ ᱯᱚᱱᱚᱛ ᱜᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱥᱚᱨᱠᱟᱨᱤ ᱠᱟᱜᱚᱡᱽ ᱠᱚᱨᱮ ᱦᱚᱸ ᱯᱟᱨᱜᱟᱱᱟ ᱥᱟᱥᱚᱱ ᱜᱮ ᱛᱟᱦᱮᱸ ᱠᱟᱱᱟ ᱾ ᱢᱚᱭᱩᱨᱵᱷᱚᱸᱡᱽ ᱨᱮ ᱨᱟᱡᱟ ᱥᱟᱥᱚᱱ ᱪᱟᱞᱟᱜ ᱠᱟᱱ ᱛᱟᱦᱮᱸᱱ ᱨᱮᱦᱚᱸ ᱮᱱ ᱦᱚᱸ ᱜᱮ ᱢᱟ.ᱡᱷᱤ ᱯᱟᱨᱜᱟᱱᱟ ᱟᱱᱛᱮ ᱟᱨ ᱠᱟᱜᱚᱡᱽ ᱛᱮᱦᱚᱸ ᱚᱠᱟ ᱦᱚᱸ ᱵᱟᱝ ᱥᱟ.ᱜᱩᱱᱚᱜ ᱠᱟᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱥᱤᱧᱚᱛ ᱫᱤᱥᱚᱢ ᱯᱷᱩᱨᱜᱟ.ᱞ ᱨᱮ ᱟ.ᱰᱤ ᱛᱮᱫ ᱠᱚ ᱢᱟ.ᱱ ᱦᱟ.ᱱ ᱮᱱᱟ ᱾ ᱚᱱᱟ ᱠᱚ ᱵᱟ.ᱲᱛᱤ ᱮᱱ ᱠᱷᱟᱱ ᱢᱚᱱᱮᱨᱮ ᱟ.ᱰᱤ ᱟᱸᱴ ᱜᱮ ᱨᱟ.ᱜᱤ ᱵᱟ.ᱲᱛᱤ ᱮᱱᱟ ᱾ ᱢᱟᱦᱟᱨᱟᱡᱟ ᱜᱚᱢᱠᱮ ᱯᱨᱚᱛᱟᱯ ᱪᱚᱸᱫᱽᱨᱚ ᱵᱷᱚᱸᱡᱽ ᱦᱚᱸ ᱨᱮᱵᱷᱮᱱᱥᱟ A.D.B. Medical college ᱢᱚᱭᱩᱨᱠᱷᱚᱸᱡᱽ ᱨᱮ ᱵᱟᱝ ᱵᱮᱱᱟᱣ ᱠᱟᱛᱮ ᱠᱚᱴᱚᱠ ᱨᱮᱭ ᱵᱮᱱᱟᱣ ᱦᱚᱪᱚ ᱠᱮᱫ-ᱟ ᱾ ᱳᱰᱤᱥᱟ.ᱵᱟ.ᱥᱤ ᱠᱚ ᱞᱟ.ᱜᱤᱱ ᱾ ᱢᱮᱱᱠᱷᱟᱱ ᱢᱚᱭᱩᱨᱵᱷᱚᱸᱡᱽ ᱟ.ᱫᱤᱵᱟ.ᱥᱤ ᱠᱚ ᱞᱟ.ᱜᱤᱫ ᱫᱚ ᱟ.ᱵᱤ ᱠᱚᱢ ᱵᱷᱟᱜᱽ ᱫᱚᱦᱚ ᱴᱷᱟᱶ ᱥᱩᱢᱩᱝ ᱾ ᱚᱞᱚᱜ ᱨᱮᱱᱟᱜ ᱫᱟᱣ ᱵᱟᱝ ᱠᱚ ᱧᱟᱢ ᱞᱮᱫ-ᱟ ᱾ ᱚᱱᱟ ᱵᱤᱨᱫᱟ.ᱜᱟᱲ ᱠᱚ ᱪᱟᱞᱟᱣ ᱞᱟ.ᱜᱤᱫ ᱛᱮ ᱟ.ᱫᱤᱵᱟ.ᱥᱤ ᱴᱷᱮᱱ ᱠᱷᱚᱱ ᱵᱟ.ᱲᱛᱤ ᱠᱷᱟᱡᱽᱱᱟ ᱠᱚ ᱦᱟᱛᱟᱣ ᱠᱮᱜ-ᱟ ᱾ ᱟ.ᱫᱤᱵᱟ.ᱥᱤ ᱢᱟᱦᱟᱨᱟᱡᱟ ᱨᱤᱱ ᱜᱚᱢᱠᱮ ᱠᱚ ᱜᱩᱸᱰᱩᱨᱤᱭᱟ. ᱨᱮ ᱢᱤᱫᱩᱱ ᱢᱟᱬᱟᱝ ᱨᱮ ᱚᱠᱚᱭ ᱠᱚᱫᱚ ᱚᱲᱟᱜ ᱠᱚᱨᱮ ᱠᱷᱚᱱ ᱚᱠᱚᱭ ᱠᱚᱫᱚ ᱦᱚᱨ ᱠᱚᱨᱮ ᱠᱷᱚᱱ ᱯᱩᱞᱤᱥ ᱯᱷᱟ.ᱫᱽ ᱠᱚ ᱥᱟᱵ ᱤᱫᱤ ᱠᱮᱫ ᱠᱚᱣᱟ ᱾ ᱢᱟ. ᱔.᱔.᱑᱙᱔᱙ ᱦᱤᱛ ᱧᱤᱫᱟ. ᱡᱟᱦᱟᱸ ᱫᱟᱛᱠᱤᱰᱤ ᱦᱟ.ᱛᱤ ᱥᱤᱠᱲᱤ ᱨᱮ ᱡᱟᱦᱟᱸ ᱜᱷᱚᱴᱚᱱ ᱦᱩᱭ ᱮᱱᱟ, ᱤᱱᱟ. ᱦᱤᱞᱚᱜ ᱠᱷᱚᱱ ᱜᱮ ᱯᱩᱞᱤᱥ ᱯᱷᱟ.ᱫᱽ ᱠᱚᱫᱚ ᱟ.ᱛᱩ ᱟ.ᱛᱩ ᱜᱚᱢᱠᱮ ᱠᱚᱠᱚ ᱯᱟᱱᱛᱮ ᱠᱮᱫ ᱠᱚᱣᱟ ᱾ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ, ᱞᱟᱞ ᱢᱳᱦᱚᱱ ᱢᱩᱨᱢᱩ ᱮᱢᱟᱱ ᱡᱤᱦᱚᱞ ᱠᱷᱟᱱᱟ ᱛᱮᱠᱚ ᱤᱫᱤ ᱠᱮᱫ ᱠᱚᱣᱟ ᱾ ᱜᱷᱟ.ᱥᱤᱨᱟᱢ ᱥᱟᱺᱰᱤᱞ, ᱵᱟᱰᱷᱟ ᱵᱮᱥᱨᱟ, ᱞᱟᱞ ᱢᱳᱦᱚᱱ ᱥᱚᱨᱮᱱ, ᱟᱨ ᱦᱚᱸ ᱜᱚᱢᱠᱮ ᱠᱚ ᱯᱩᱞᱤᱥ ᱯᱷᱟ.ᱫᱽ ᱠᱚ ᱥᱟᱵ ᱤᱫᱤ ᱠᱮᱫ ᱠᱚᱣᱟ ᱾

==ᱜᱩᱱᱰᱩᱨᱤᱭᱟ. ᱨᱮ ᱡᱟᱨᱣᱟ==

ᱜᱚᱢᱠᱮ ᱠᱚ ᱡᱤᱦᱚᱞ ᱠᱷᱟᱱᱟ ᱠᱚ ᱥᱟᱵ ᱤᱫᱤ ᱠᱮᱫ ᱠᱚᱣᱟ ᱵᱟᱰᱟᱭ ᱠᱟᱛᱮ ᱫᱤᱥᱚᱢ ᱦᱚᱲ ᱟ.ᱰᱤ ᱟᱸᱴ ᱢᱚᱱᱮ ᱨᱮᱠᱚ ᱦᱩᱰᱩᱜ ᱮᱱᱟ ᱾ ᱮᱱ ᱨᱮᱦᱚᱸ ᱢᱚᱱᱮ ᱵᱟᱠᱚ ᱠᱷᱟᱴᱚ ᱞᱮᱜ-ᱟ ᱾ ᱚᱱᱟᱛᱮ ᱢᱟ. ᱖.᱒.᱑᱙᱔᱙ ᱦᱤᱛ ᱦᱤᱞᱚᱜ ᱜᱩᱱᱰᱩᱨᱤᱭᱟ. ᱵᱟ.ᱫᱽ ᱴᱟᱺᱰᱤ ᱨᱮ ᱡᱟᱣᱨᱟᱜ ᱠᱚ ᱴᱷᱟ.ᱣᱠᱟ. ᱠᱮᱜ-ᱟ ᱾ ᱚᱱᱟᱛᱮ ᱟ.ᱛᱩ ᱟ.ᱛᱩ ᱜᱤᱨᱟ. ᱠᱚ ᱯᱟᱥᱱᱟᱣ ᱠᱮᱜ-ᱟ ᱾ ᱟ.ᱛᱩ ᱯᱤᱪᱷᱤ ᱵᱟᱦᱟ ᱢᱟᱞᱟ ᱜᱩᱱᱰᱩᱨᱤᱭᱟ. ᱢᱤᱫᱩᱱ ᱴᱟᱺᱰᱤ ᱛᱮ ᱤᱫᱤ ᱛᱟᱨᱟ ᱟᱨ ᱚᱲᱟᱜ ᱯᱤᱪᱷᱤ ᱵᱟᱨ ᱦᱚᱲ ᱜᱩᱱᱰᱩᱨᱤᱭᱟ. ᱴᱟᱺᱰᱤ ᱛᱮ ᱵᱚᱲᱦᱮ ᱥᱮᱱᱚᱜ ᱛᱮ ᱦᱩᱭᱩᱜ-ᱟ ᱾ ᱜᱩᱱᱰᱩᱨᱤᱭᱟ. ᱵᱟ.ᱫᱽ ᱴᱟᱺᱰᱤ ᱢᱤᱜᱩᱱ ᱦᱩᱭᱩᱜ ᱨᱮ ᱟ.ᱱᱟ.ᱭᱩᱨ ᱞᱮᱠᱟᱛᱮ ᱥᱤᱫᱩ ᱢᱩᱨᱢᱩ , ᱟ.ᱛᱩ- ᱠᱷᱚᱸᱰ ᱵᱚᱸᱫᱽ ᱛᱤᱠᱤᱱᱟᱜ ᱟ.ᱭᱩᱨ ᱛᱮ ᱦᱩᱭ ᱞᱮᱱᱟ ᱾

ᱜᱚᱢᱠᱮ ᱠᱚ ᱡᱤᱦᱚᱞ ᱠᱷᱟᱱᱟ ᱨᱮᱠᱚ ᱛᱟᱦᱮᱸ ᱮᱱᱟ ᱾ ᱩᱱᱠᱩᱣᱟᱜ ᱢᱚᱱᱮ ᱠᱩᱥᱤ ᱦᱚᱪᱚᱭ ᱞᱟ.ᱜᱤᱫ ᱛᱮ ᱵᱟᱦᱟ ᱢᱟᱞᱟ ᱢᱤᱫᱩᱱ ᱴᱟᱺᱰᱤ ᱛᱮ ᱤᱫᱤ ᱛᱟᱨᱟ ᱦᱩᱭᱩᱜ-ᱟ ᱾ ᱥᱮᱛᱟᱜ ᱠᱷᱚᱱ ᱦᱚᱲ ᱠᱚ ᱞᱟᱲᱟᱣ ᱟᱠᱟᱱᱟ ᱾ ᱜᱩᱱᱰᱩᱨᱤᱭᱟ. ᱴᱟᱺᱰᱤ ᱨᱮ ᱜᱩᱲᱢᱟᱲ ᱦᱩᱭᱩᱜ-ᱟ ᱢᱮᱱᱛᱮ ᱦᱚᱨ ᱠᱚᱨᱮ ᱠᱚ ᱟᱸᱡᱚᱢ ᱞᱮᱫ ᱜᱮᱭᱟ ᱾ ᱢᱮᱱᱠᱷᱟᱱ ᱚᱠᱚᱭ ᱥᱟᱞᱟᱜ ᱦᱚᱸ ᱱᱮᱭᱟᱣ ᱱᱤᱯᱥᱟ. ᱵᱟ.ᱱᱩᱜ ᱟᱱᱟ ᱾ ᱛᱩᱢᱫᱟᱜ , ᱴᱟᱢᱟᱠ, ᱥᱟᱠᱣᱟ, ᱵᱟᱡᱽ ᱵᱟᱡᱽᱱᱟ ᱟᱱᱛᱮ ᱟ.ᱫᱤᱵᱟ.ᱥᱤ ᱦᱚᱲ ᱠᱚ ᱞᱟᱧᱟᱣ ᱟᱠᱟᱱᱟ ᱾ ᱫᱤᱠᱩ ᱠᱚᱫᱚ ᱱᱩᱠᱩᱣᱟᱜ ᱢᱤᱫᱩᱱ ᱟᱞᱚ ᱥᱟ.ᱜᱩᱱᱚᱜ ᱢᱟ ᱚᱱᱟ ᱞᱟ.ᱜᱤᱫ ᱥᱟᱨᱟ ᱞᱮᱛᱟᱲ ᱠᱚ ᱠᱩᱨᱩᱢᱩᱴᱩ ᱞᱮᱜ-ᱟ ᱾ ᱚᱱᱟᱛᱮ ᱱᱚᱣᱟ ᱢᱤᱫᱩᱱ ᱫᱚ ᱟ.ᱫᱤᱵᱟ.ᱥᱤ ᱢᱮᱲᱟ ᱠᱚ ᱧᱩᱛᱩᱢ ᱠᱮᱜ-ᱟ ᱾

ᱵᱮᱲᱟ ᱠᱟ.ᱴᱤᱡ ᱛᱚᱨᱟᱫᱚᱜ ᱥᱟᱶ ᱥᱟᱶᱛᱮ ᱜᱮ ᱫᱤᱥᱚᱢ ᱦᱚᱲ ᱵᱩᱨᱩᱫ ᱵᱩᱨᱩᱫ ᱠᱚ ᱡᱟᱨᱣᱟ ᱮᱱᱟ ᱾ ᱜᱚᱢᱠᱮ ᱠᱚᱣᱟᱜ ᱢᱚᱱᱮ ᱡᱤᱣᱤ ᱡᱤᱭᱟ.ᱲ ᱦᱚᱪᱚᱭ ᱞᱟ.ᱜᱤᱫ ᱛᱮ ᱛᱤᱱᱟ.ᱜ ᱨᱚᱠᱚᱢ ᱥᱟᱡᱟᱣ ᱠᱟᱛᱮ ᱟ.ᱛᱩ ᱫᱤᱥᱚᱢ ᱠᱷᱚᱱ ᱦᱚᱲ ᱠᱚ ᱨᱮᱞᱟᱣ ᱟᱠᱟᱱᱟ ᱾ ᱥᱟᱡᱽ ᱵᱟᱡᱽ ᱡᱤᱲᱤᱫ ᱡᱤᱲᱤᱫ ᱢᱤᱫ ᱞᱟᱠᱷ ᱜᱟᱱ ᱦᱚᱲ ᱜᱩᱱᱰᱩᱨᱤᱭᱟ. ᱯᱨᱚᱦᱚᱞᱟᱫᱽ ᱢᱟᱦᱛᱚᱣᱟᱜ ᱵᱟ.ᱫᱽ ᱴᱟᱺᱰᱤ ᱨᱮ ᱫᱤᱥᱚᱢ ᱦᱚᱲ ᱠᱚ ᱡᱟᱨᱣᱟ ᱮᱱᱟ ᱾ ᱠᱟ.ᱴᱤᱡ ᱜᱤᱫᱽᱨᱟ. ᱠᱚᱦᱚᱸ ᱮᱸᱜᱟᱛ ᱠᱚᱞᱮ ᱠᱚᱨᱮ ᱠᱚ ᱛᱟᱦᱮᱸ ᱠᱟᱱᱟ ᱾ ᱜᱚᱢᱠᱮ ᱠᱚᱣᱟᱜ ᱦᱚᱴᱚᱜ ᱨᱮ ᱵᱟᱦᱟ ᱢᱟᱞᱟ ᱟᱨᱟᱣ ᱠᱟᱛᱮ ᱨᱟ.ᱥᱠᱟ. ᱦᱚᱪᱚ ᱠᱚᱣᱟ ᱠᱚ ᱾ ᱞᱟ.ᱠᱛᱤ ᱯᱟᱲᱟᱣᱜ ᱠᱷᱟᱱ ᱡᱚᱛᱚ ᱜᱮ ᱡᱤᱦᱚᱞ ᱠᱷᱟᱱᱟ ᱨᱮ ᱡᱤᱭᱚᱱ ᱠᱚ ᱠᱷᱮᱢᱟᱣᱟ ᱢᱮᱱᱛᱮ ᱠᱚ ᱴᱷᱟ.ᱣᱠᱟ. ᱜᱚᱴᱟ ᱟᱠᱟᱜ-ᱟ ᱾

==ᱦᱩᱞ ᱛᱟᱭᱚᱢ ᱚᱨᱥᱚᱝ==

ᱦᱚᱲ ᱠᱚ ᱵᱤᱨ ᱵᱩᱨᱩ ᱨᱮᱱᱟᱜ ᱡᱚ ᱠᱚ ᱡᱚᱢ ᱠᱟᱛᱮ ᱟᱨ ᱡᱷᱟᱨᱱᱟ ᱫᱟᱜ ᱧᱩ ᱠᱟᱛᱮ ᱠᱚ ᱛᱟᱦᱮᱸ ᱮᱱᱟ ᱾ ᱟ.ᱛᱩ ᱟ.ᱛᱩ ᱯᱩᱞᱤᱥ ᱯᱷᱟ.ᱫᱽ ᱠᱚ ᱫᱟᱬᱟ ᱠᱮᱫ-ᱟ ᱾ ᱟ.ᱰᱤ ᱦᱚᱲ ᱠᱚ ᱫᱟᱞ, ᱛᱚᱞ ᱠᱮᱫ ᱠᱚᱣᱟ, ᱫᱟᱠᱟ ᱴᱩᱠᱩᱡ ᱠᱚ ᱨᱟ.ᱯᱩᱫ ᱠᱮᱫ ᱛᱟᱠᱚᱣᱟ ᱾ ᱥᱤᱢ, ᱢᱮᱨᱚᱢ ᱠᱚᱠᱚ ᱤᱫᱤ ᱠᱮᱫ ᱠᱚᱣᱟ ᱾ ᱦᱳᱲᱳ ᱵᱟᱺᱫᱤ ᱮᱢᱟᱱ ᱵᱚᱜᱚᱡ ᱠᱟᱛᱮ ᱵᱟ.ᱛᱤ ᱥᱩᱱᱩᱢ ᱫᱩᱞ ᱠᱟᱛᱮ ᱠᱚ ᱟᱛᱟᱨ ᱠᱮᱜ-ᱟ ᱾ ᱢᱚᱱ ᱠᱩᱥᱤ ᱠᱚ ᱠᱟ.ᱢᱤ ᱠᱮᱫ-ᱟ ᱾ ᱚᱲᱟᱜ ᱨᱮᱫᱚ ᱦᱟᱲᱟᱢ ᱦᱚᱲ ᱟᱨ ᱵᱩᱰᱷᱤ ᱮᱨᱟ ᱥᱩᱢᱟ.ᱫᱽ ᱜᱮᱠᱚ ᱛᱟᱦᱮᱸ ᱞᱮᱱᱟ ᱾

ᱩᱱ ᱫᱚ ᱯᱚᱧᱡᱟᱵᱤ ᱚᱢᱚᱨ ᱥᱤᱝ ᱥᱚᱨᱠᱟᱨ S.D.O. ᱛᱟᱦᱮᱸ ᱠᱟᱱᱟ ᱾ ᱱᱚᱣᱟ ᱠᱟᱛᱷᱟ ᱥᱟᱱᱟᱢ ᱮ ᱵᱟᱰᱟᱭ ᱞᱮᱫ ᱜᱮᱭᱟ ᱾ ᱥᱩᱨᱚᱡᱽ ᱢᱚᱬᱤ ᱢᱚᱦᱟᱱᱛᱤ ᱡᱟᱢᱟᱫᱟᱨ ᱮ ᱛᱟᱦᱮᱸ ᱛᱟᱱᱟ ᱾ ᱩᱱᱤ ᱦᱚᱸ ᱟ.ᱫᱤᱵᱟ.ᱥᱤ ᱫᱟᱞ ᱛᱚᱞ ᱟ.ᱰᱤᱡ ᱮ ᱨᱟ.ᱥᱠᱟ.ᱜ-ᱟ ᱾ ᱱᱩᱱᱟ.ᱜ ᱮ ᱨᱟ.ᱜᱤᱭᱟ ᱵᱚᱥᱛᱚ ᱟ.ᱛᱩ ᱨᱤᱱᱤᱡ ᱜᱟ.ᱞᱩ ᱢᱟ.ᱡᱷᱤᱭᱤᱡ ᱥᱟᱫᱚᱢ ᱦᱚᱸᱭ ᱜᱩᱞᱤ ᱜᱚᱡ ᱞᱮᱜᱮᱭᱟ ᱾ 

ᱩᱰᱟ.ᱣᱜ ᱜᱟ.ᱰᱤ ᱠᱚᱨᱮ ᱠᱷᱚᱱᱟᱜ ᱢᱤᱫ ᱫᱷᱚᱢᱠᱟᱣ ᱠᱟᱛᱷᱟ ᱚᱞ ᱟᱠᱟᱱ ᱠᱟᱜᱚᱡᱽ ᱠᱚ ᱟᱲᱟᱜ ᱞᱮᱜ-ᱟ ᱾ ᱢᱮᱱᱠᱷᱟᱱ ᱪᱷᱟᱯᱟ ᱠᱷᱟᱱᱟ ᱨᱮᱱᱟᱜ ᱧᱩᱛᱩᱢ ᱫᱚ ᱵᱟᱝ ᱚᱞ ᱟᱠᱟᱱᱟ ᱾ ᱤᱱᱟ. ᱢᱟ.ᱫᱽ ᱨᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱨᱩᱣᱟ. ᱵᱮᱥᱚᱜ ᱨᱟᱱ ᱢᱮᱱᱛᱮ ᱵᱟᱜᱮ ᱯᱩᱱ (24) ᱜᱚᱴᱟᱝ ᱥᱩᱭ ᱠᱚ ᱮᱢᱟ ᱫᱮᱭᱟ ᱾ ᱢᱮᱱᱠᱷᱟᱱ ᱚᱱᱟᱛᱮ ᱵᱟᱝ ᱵᱮᱥ ᱠᱟᱛᱮ ᱠᱚᱝᱠᱟ ᱮᱱᱟᱭ ᱾ ᱛᱟᱭᱚᱢ ᱫᱚ ᱨᱟ.ᱧᱪᱤ ᱰᱟᱠᱛᱚᱨ ᱠᱷᱟᱱᱟ ᱨᱮᱭ ᱵᱮᱥ ᱮᱱᱟ ᱾ ᱜᱚᱢᱠᱮ ᱥᱩᱱᱟ.ᱨᱟᱢ ᱥᱚᱨᱮᱱ ᱨᱟ.ᱧᱪᱤ ᱰᱟᱠᱛᱚᱨ ᱠᱷᱟᱱᱟ ᱨᱮᱭ ᱛᱟᱦᱮᱸ ᱮᱱᱟ ᱾ ᱮᱴᱟᱜ ᱜᱚᱢᱠᱮ ᱠᱚᱫᱚ ᱵᱟ.ᱨᱯᱟᱫᱟ, ᱨᱟᱭᱨᱚᱢᱯᱩᱨ ᱡᱤᱦᱚᱞ ᱠᱷᱟᱱᱟ ᱠᱚᱨᱮ ᱠᱚ ᱛᱟᱦᱮᱸ ᱮᱱᱟ ᱾ ᱦᱟ.ᱱᱤ ᱱᱷᱟ.ᱭ ᱦᱟᱱᱛᱮ ᱱᱷᱟᱛᱮ ᱛᱟᱦᱮᱸ ᱠᱟᱛᱮ ᱠᱚ ᱥᱩᱦᱤ ᱠᱮᱜ-ᱟ ᱾ ᱢᱮᱱᱠᱷᱟᱱ ᱞᱟᱞ ᱢᱳᱦᱚᱱ ᱢᱩᱨᱢᱩᱭ ᱢᱟᱱᱟ ᱠᱮᱜ-ᱟ ᱾ ᱤᱧ ᱫᱚ ᱤᱧᱟᱜ ᱡᱟᱱᱟᱢ ᱫᱤᱥᱚᱢ ᱚᱠᱚᱭ ᱦᱚᱸ ᱵᱟ.ᱧ ᱮᱢᱟ ᱠᱚᱣᱟ ᱾ ᱵᱚᱦᱚᱲᱫᱟ ᱛᱷᱟᱱᱟᱨᱮ ᱦᱚᱲ ᱥᱟᱵ ᱟ.ᱜᱩ ᱠᱟᱛᱮ ᱚᱛᱨᱮ ᱜᱩᱰᱤ ᱛᱟᱥᱮ ᱠᱟᱛᱮ ᱠᱚ ᱛᱟᱵᱮᱨ ᱦᱚᱪᱚ ᱠᱮᱫ ᱠᱚᱣᱟ ᱾ ᱡᱟᱦᱟᱸᱭ ᱳᱰᱤᱥᱟ ᱦᱟᱯᱟ ᱛᱮ ᱫᱟᱞ ᱮ ᱢᱮᱱᱟ, ᱩᱱᱤ ᱫᱚᱠᱚ ᱟᱲᱟᱜ ᱠᱟᱭ ᱠᱟᱱ ᱛᱟᱦᱮᱸᱫ ᱾ ᱱᱚᱜ ᱚᱭ ᱱᱚᱝᱠᱟ ᱦᱩᱭ ᱮᱱᱟ ᱡᱮᱢᱚᱱ ᱛᱤᱥ ᱨᱮᱦᱚᱸ ᱟ.ᱫᱤᱵᱟ.ᱥᱤ ᱠᱚ ᱟᱞᱚ ᱠᱚ ᱦᱩᱞ ᱢᱟ ᱢᱮᱱᱛᱮ ᱾ ᱚᱱᱟᱛᱮ ᱱᱤᱛᱚᱜ ᱫᱷᱟ.ᱵᱤᱡ ᱩᱱ ᱵᱮᱲᱟ ᱨᱤᱱ ᱠᱚᱫᱚ ᱢᱤᱫᱩᱱ ᱵᱟᱝ ᱠᱚ ᱨᱮᱵᱮᱱᱟ ᱾

==ᱢᱟᱬᱟᱝ ᱥᱟᱱᱟᱞᱟ==

᱑᱙᱕᱒ ᱨᱮ ᱢᱟᱬᱟᱝ ᱥᱟᱱᱟᱞᱟ ᱦᱩᱭ ᱮᱱᱟ ᱾ ᱟ.ᱫᱤᱵᱟ.ᱥᱤ ᱜᱚᱢᱠᱮ ᱠᱚ ᱞᱚᱵᱽ ᱞᱟᱞᱚᱪ ᱨᱮᱠᱚ ᱯᱟᱲᱟᱣ ᱮᱱᱟ ᱾ ᱥᱟᱱᱟᱢ ᱠᱚᱸᱜᱽᱨᱮᱥ ᱯᱟᱴᱤ ᱨᱮᱠᱚ ᱢᱮᱥᱟ ᱮᱱᱟ ᱾ ᱚᱠᱚᱭ ᱜᱚᱡ ᱮᱱᱟ ᱾ ᱛᱤᱱᱟ.ᱜ ᱫᱷᱚᱱ ᱫᱩᱨᱤᱵᱽ ᱞᱚᱠᱥᱟᱱ ᱮᱱᱟ ᱾ ᱰᱟᱺᱜᱽᱨᱤ ᱠᱟᱰᱟ ᱞᱮᱠᱟ ᱦᱚᱲ ᱠᱚ ᱫᱟᱞ ᱠᱮᱫ ᱠᱚᱣᱟ ᱾ ᱱᱚᱣᱟ ᱠᱟᱛᱷᱟ ᱚᱠᱚᱭ ᱮ ᱩᱭᱦᱟ.ᱨᱟ ᱾ 

ᱢᱟᱨᱟᱝ ᱵᱩᱱᱰᱩ ᱨᱤᱱᱤᱡ ᱨᱟᱢ ᱦᱮᱸᱵᱽᱨᱚᱢ ᱮᱢ. ᱯᱤ. ᱨᱮᱭ ᱡᱤᱛᱠᱟ.ᱨ ᱮᱱᱟ ᱾ ᱛᱤᱱᱟ.ᱜ ᱜᱚᱢᱠᱮ ᱠᱚᱫᱚ ᱮᱢ. ᱮᱞ. ᱮ. ᱢᱚᱱᱛᱨᱤ ᱮᱱᱟ ᱠᱚ ᱾ ᱟ.ᱛᱩ ᱟ.ᱛᱩ ᱥᱮᱨᱮᱧ ᱟᱸᱡᱚᱢ ᱮᱱᱟ ᱾ ᱟᱵᱚ ᱨᱤᱱ ᱜᱚᱢᱠᱚ ᱠᱚ ᱪᱟᱞᱵᱟ.ᱡᱤ ᱠᱮᱫ-ᱟ ᱾ ᱟᱠᱚᱣᱟᱜ ᱳᱰᱤᱥᱟ ᱯᱚᱱᱚᱛ ᱦᱩᱭ ᱮᱱᱟ ᱾ (58) ᱫᱚᱯᱷᱟ ᱥᱩᱵᱤᱫᱷᱟ ᱦᱚᱸ ᱩᱴᱷᱟ.ᱣ ᱮᱱᱟ ᱾ ᱥᱟᱱᱟᱢ ᱠᱚ ᱜᱮ ᱠᱷᱟᱡᱽᱱᱟ ᱵᱚᱱ ᱮᱢ ᱠᱮᱜ-ᱟ ᱾

[[ᱛᱷᱚᱠ:ᱱᱟᱜᱟᱢ]]
