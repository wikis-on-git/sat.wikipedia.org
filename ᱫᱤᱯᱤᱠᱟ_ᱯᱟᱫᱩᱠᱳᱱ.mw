

'''ᱫᱤᱯᱤᱠᱟ ᱯᱟᱫᱩᱠᱳᱱ''' (ᱡᱟᱱᱟᱢ ᱺ ᱕ ᱡᱟᱱᱩᱣᱟᱨᱤ ᱑᱙᱘᱖) ᱫᱚ ᱥᱤᱧᱚᱛᱤᱭᱟᱹ ᱯᱷᱤᱞᱢ ᱮᱠᱴᱨᱮᱥ ᱠᱟᱱᱟᱭ ᱾ ᱫᱤᱯᱤᱠᱟ ᱫᱚ ᱓ᱭᱟ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹ ᱥᱟᱶᱛᱮ ᱖ ᱜᱚᱴᱟᱝ ᱡᱮᱡᱟᱹᱛᱤᱭᱟᱹᱨᱤ ᱥᱤᱧᱚᱛᱤᱭᱟᱹ ᱥᱤᱱᱮᱢᱟ ᱥᱤᱨᱯᱷᱟᱹᱭ ᱧᱟᱢ ᱟᱠᱟᱫᱼᱟ ᱾ ᱫᱤᱯᱤᱠᱟ ᱫᱚ ᱵᱮᱰᱢᱤᱱᱴᱚᱱ ᱠᱷᱮᱞᱚᱸᱰᱤᱭᱟᱹ '''ᱯᱨᱚᱠᱟᱥ ᱯᱟᱫᱩᱠᱳᱱ'''ᱤᱡ ᱦᱚᱯᱚᱱ ᱮᱨᱟ ᱠᱟᱱ ᱛᱮᱭ ᱦᱩᱰᱤᱧ ᱵᱮᱲᱟ ᱠᱷᱚᱱ ᱵᱮᱰᱢᱤᱱᱴᱚᱱ ᱮ ᱮᱱᱮᱡ ᱠᱟᱱ ᱛᱟᱦᱮᱸᱫ ᱟᱨ ᱱᱟᱥᱮ ᱢᱟᱨᱟᱝ ᱠᱟᱛᱮ ᱡᱟᱹᱛᱤᱭᱟᱹᱨᱤ ᱛᱷᱚᱠ ᱨᱮ ᱡᱤᱛᱠᱟᱹᱨᱤᱭᱟᱹ ᱦᱚᱸᱭ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱛᱟᱭᱚᱢ ᱛᱮ ᱩᱱᱤ ᱫᱚ ᱠᱷᱮᱞ ᱠᱷᱚᱱ ᱥᱟᱺᱜᱤᱧ ᱠᱟᱛᱮ ᱢᱚᱰᱮᱞᱤᱝ ᱨᱮ ᱥᱮᱞᱮᱫ ᱞᱮᱱ ᱛᱟᱦᱮᱸᱫ ᱾ ᱢᱚᱰᱮᱞᱤᱝ ᱨᱮ ᱥᱮᱞᱮᱫ ᱮᱱ ᱛᱟᱭᱚᱢ ᱒᱐᱐᱖ ᱥᱟᱞᱮ ᱨᱮ ᱯᱩᱭᱞᱩ ᱫᱷᱟᱣ ᱯᱷᱤᱞᱢ ᱨᱮ ᱠᱷᱮᱞᱚᱸᱰ ᱞᱟᱹᱜᱤᱫ ᱫᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱫᱤᱯᱤᱠᱟ ᱦᱟᱜ ᱯᱩᱭᱞᱩ ᱯᱷᱤᱞᱢ ᱫᱚ ᱢᱤᱫ ᱠᱚᱱᱱᱚᱰᱚ ᱯᱷᱤᱞᱢ ᱛᱟᱦᱮᱸ ᱠᱟᱱᱟ '''ᱚᱣᱥᱚᱨᱭᱟ''' ᱾<ref name="meet">{{cite web|last=Vijayasarathy|first=R.G.|title=Meet Deepika Padukone|url=http://www.rediff.com/movies/2006/mar/14sd1.htm|publisher=Rediff.com|date=14 March 2006|accessdate=28 April 2017}}</ref>

ᱚᱱᱟ ᱛᱟᱭᱚᱢ ᱒᱐᱐᱗ ᱥᱟᱞᱮ ᱨᱮ ᱥᱟᱦᱨᱩᱠᱷ ᱠᱷᱟᱱ ᱥᱟᱣ "ᱚᱢ ᱥᱟᱱᱛᱤ ᱚᱢ" ᱯᱷᱤᱞᱢ ᱨᱮ ᱫᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾<ref>{{cite web|title='I was pulling SRK's hair out!'|url=http://www.rediff.com/movies/2007/dec/10fchat.htm|publisher=Rediff.com|date=10 December 2007|accessdate=28 April 2017}}</ref> ᱱᱚᱶᱟ ᱯᱷᱤᱞᱢ ᱠᱷᱟᱹᱛᱤᱨ ᱵᱷᱟᱹᱜᱤ ᱱᱟᱣᱟ ᱦᱮᱡ ᱟᱠᱟᱱ ᱮᱠᱴᱨᱮᱥ ᱞᱮᱠᱟᱛᱮ ᱯᱷᱤᱞᱢᱯᱷᱮᱭᱟᱨ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱟᱡᱟᱜ ᱯᱷᱤᱞᱢ "ᱞᱚᱵᱷ ᱟᱭᱡᱚᱞ", "ᱯᱟᱯᱷᱮᱝᱜᱮ ᱯᱟᱨᱤᱱᱫᱮ" ᱧᱮᱧᱮᱞᱤᱭᱟᱹ ᱠᱚ ᱠᱩᱥᱤᱭᱟᱫ ᱵᱮᱲᱟ ᱨᱮ "ᱵᱟᱪᱱᱟ ᱭᱮ ᱦᱟᱥᱤᱱᱟ", "ᱦᱟᱣᱩᱥᱯᱷᱩᱞ" ᱮᱢᱟᱱ ᱯᱷᱤᱞᱢ ᱨᱮᱱᱟᱜ ᱠᱷᱮᱞᱚᱸᱰ ᱵᱟᱝ ᱠᱚ ᱠᱩᱥᱤᱭᱟᱫ ᱛᱟᱦᱮᱸᱫ ᱾
