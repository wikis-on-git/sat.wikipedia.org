'''ᱯᱟ.ᱨᱤ ᱨᱩᱣᱟ.''' (Malaria)

[[File:Malaria.jpg|thumb|A Plasmodium from the saliva of a female mosquito moving across a mosquito cell]]

ᱟᱵᱚ ᱫᱤᱥᱚᱢ ᱨᱮᱫᱚ ᱱᱚᱣᱟ ᱯᱟ.ᱨᱤ ᱨᱩᱣᱟ. (Malaria) ᱫᱚ ᱟ.ᱰᱤ ᱢᱟᱨᱮ ᱨᱩᱣᱟ. ᱠᱟᱱᱟ ᱾ ᱱᱚᱣᱟ ᱫᱚ ᱟᱵᱚ ᱛᱮᱫᱚ ᱯᱟ.ᱨᱤ ᱨᱩᱣᱟ. ᱵᱚᱱ ᱢᱮᱛᱟᱜ ᱠᱟᱱᱟ ᱾ ᱯᱟ.ᱨᱤ ᱯᱟ.ᱨᱤ ᱛᱮ ᱡᱮᱢᱚᱱ ᱢᱤᱫ ᱫᱤᱱ ᱪᱷᱟᱰᱟ ᱢᱤᱫ ᱫᱤᱱ ᱱᱚᱣᱟ ᱨᱩᱣᱟ. ᱦᱩᱭᱩᱜ ᱠᱷᱟ.ᱛᱤᱨ ᱱᱚᱣᱟ ᱨᱩᱣᱟ. ᱫᱚ ᱯᱟ.ᱨᱤ ᱨᱩᱣᱟ. ᱦᱚᱸᱠᱚ ᱢᱮᱛᱟᱜᱼᱟ ᱾

ᱥᱚᱠᱛᱚ ᱨᱩᱣᱟ., ᱨᱟᱵᱟᱝ ᱟᱨ ᱛᱷᱟᱨ ᱛᱷᱟᱨᱟᱣ ᱵᱩᱡᱷᱟ.ᱣᱜ ᱠᱷᱟᱱ ᱯᱟ.ᱨᱤ ᱨᱩᱣᱟ. ᱢᱮᱱᱛᱮ ᱵᱟᱰᱟᱭ ᱢᱟ ᱾ ᱨᱩᱣᱟ. ᱥᱟᱶ ᱩᱞᱟ. ᱟᱨ ᱵᱚᱦᱚᱜ ᱦᱚᱸ ᱦᱟ.ᱜᱥᱩᱣᱟ ᱾ ᱱᱚᱣᱟ ᱨᱩᱣᱟ. ᱫᱚ ᱑᱐᱔°F ᱠᱷᱚᱱ ᱑᱐᱕°F ᱫᱷᱟ.ᱵᱤᱡ ᱦᱩᱭᱩᱜᱼᱟ ᱾ ᱱᱟᱥᱮ ᱜᱷᱟ.ᱲᱤᱠ ᱠᱷᱟᱱ ᱜᱮ ᱦᱚᱲᱢᱚ ᱠᱷᱚᱱ ᱩᱫᱽᱜᱟ.ᱨ ᱫᱟᱜ ᱚᱰᱚᱠᱚᱜ ᱛᱮ ᱨᱩᱣᱟ. ᱠᱚᱢᱚᱜᱼᱟ ᱟᱨ ᱨᱩᱜᱤᱭ ᱵᱮᱥ ᱜᱚᱫᱚᱜᱼᱟ ᱾ ᱱᱚᱣᱟ ᱨᱩᱣᱟ. ᱫᱚ ᱢᱤᱼᱢᱤᱫ ᱫᱷᱟᱣ ᱵᱚᱦᱚᱜ ᱨᱮᱭ ᱦᱟᱢᱞᱟ ᱫᱟᱲᱮᱭᱟᱜᱼᱟ ᱾ ᱱᱚᱣᱟ ᱫᱚ Cerebral Malaria ᱢᱮᱱᱛᱮ ᱠᱚ ᱢᱮᱛᱟᱜᱼᱟ ᱾ ᱱᱚᱣᱟ ᱛᱮᱫᱚ ᱨᱩᱜᱤ ᱜᱚᱡ ᱦᱚᱸᱭ ᱜᱚᱡ ᱫᱟᱲᱮᱭᱟᱜᱼᱟ ᱾ ᱜᱷᱟᱱᱮ ᱱᱚᱣᱟ ᱨᱩᱣᱟ. ᱦᱩᱭᱩᱜ ᱠᱷᱟᱱ ᱯᱤᱞᱦᱤ ᱦᱟᱨᱟᱜᱼᱟ ᱟᱨ [[ᱢᱟᱭᱟᱢ]] ᱠᱚᱢᱚᱜᱼᱟ ᱾

==ᱚᱠᱟ ᱞᱮᱠᱟᱨᱮ ᱱᱚᱣᱟ ᱨᱩᱣᱟ. ᱦᱩᱭᱩᱜᱼᱟ==
ᱱᱚᱣᱟ ᱨᱩᱣᱟ. ᱨᱤᱱ parasite ᱠᱚ ᱫᱚ ᱨᱩᱜᱤᱭᱟᱜ ᱢᱟᱭᱟᱢ ᱨᱮᱠᱚ ᱛᱟᱦᱮᱸᱱᱟ ᱾ ᱩᱱᱠᱩ ᱫᱚ ᱢᱟᱭᱟᱢ ᱨᱮ ᱦᱟᱱᱛᱮ ᱱᱷᱟᱛᱮ ᱠᱚ ᱟ.ᱪᱩᱨ ᱵᱟᱲᱟᱭ ᱛᱮ ᱜᱷᱟᱱᱮ ᱨᱩᱣᱟ. ᱧᱟᱧᱟᱢᱟ ᱾ ᱛᱤᱱᱟ.ᱝ ᱫᱤᱱ ᱛᱟᱭᱚᱢ ᱛᱤᱱᱟᱹᱝ ᱜᱟᱱ ᱯᱟᱨᱟᱥᱟᱭᱤᱴ ᱫᱚ Gametocyte ᱨᱩᱯ ᱛᱮᱠᱚ ᱵᱚᱫᱚᱞᱚᱜᱼᱟ ᱾ ᱱᱩᱠᱩ Gametocyte ᱨᱩᱜᱤᱭᱟᱜ ᱢᱟᱭᱟᱢ ᱨᱮᱠᱚ ᱛᱟᱦᱮᱸ ᱩᱨᱤᱡᱚᱜᱼᱟ ᱾ ᱚᱱᱟ ᱚᱠᱛᱚ ᱮᱸᱜᱟ ᱮᱱᱚᱯᱷᱤᱞᱤᱥ ᱥᱤᱠᱬᱤᱡ ᱡᱩᱫᱤ ᱨᱩᱜᱤᱭᱟᱜ ᱢᱟᱭᱟᱢ ᱮ ᱡᱮᱸᱵᱮᱫᱟ, ᱮᱱᱠᱷᱟᱱ ᱩᱱᱠᱩ Gametocyte ᱠᱚ ᱥᱤᱠᱬᱤᱡᱟᱜ ᱦᱚᱲᱢᱚ ᱛᱮᱠᱚ ᱵᱚᱞᱚᱱᱟ ᱾ ᱟᱨ ᱩᱱᱤ ᱥᱤᱠᱬᱤᱡ ᱡᱩᱫᱤ ᱩᱱ ᱡᱚᱦᱚᱜ ᱡᱟᱦᱟᱸᱭ ᱵᱮᱥ ᱦᱚᱲ ᱮ ᱜᱮᱨᱮᱭᱟ ᱮᱱᱠᱷᱟᱱ ᱩᱱ ᱡᱚᱦᱚᱜ ᱩᱱᱠᱩ Gametocyte ᱠᱚᱫᱚ ᱩᱱᱤ ᱵᱮᱥ ᱦᱚᱲᱟᱜ ᱦᱚᱲᱢᱚ ᱨᱮᱠᱚ ᱵᱚᱞᱚᱱ ᱛᱮ ᱱᱚᱣᱟ ᱨᱩᱣᱟ. ᱠᱚ ᱥᱤᱨᱡᱟ.ᱣᱟ ᱾

==ᱱᱚᱣᱟ ᱟᱡᱟᱨ ᱠᱷᱚᱱ ᱫᱩᱜ ᱫᱚᱦᱚ ᱦᱚᱨ==

᱑. ᱜᱤᱛᱤᱡ ᱚᱠᱛᱚ ᱢᱚᱥᱟᱨᱤ ᱟᱠᱟ ᱠᱟᱛᱮ ᱜᱤᱛᱤᱡ ᱞᱟ.ᱠᱛᱤᱜᱼᱟ ᱾ ᱱᱚᱣᱟ ᱛᱮ ᱥᱤᱠᱬᱤᱡ ᱵᱟᱠᱚ ᱜᱮᱜᱮᱨᱟ ᱾

᱒. ᱚᱲᱟᱜ ᱵᱷᱤᱛᱨᱤ ᱨᱮ, ᱡᱚᱵᱽᱨᱟ ᱢᱟᱫᱮ, ᱜᱩᱨᱤᱡ ᱢᱟᱫᱮ, ᱱᱟᱞᱟ ᱠᱚᱨᱮ D.D.T.ᱮᱢ ᱞᱮᱠᱷᱟᱱ ᱥᱤᱠᱬᱤᱡ ᱵᱚᱝᱥᱚ ᱠᱚ ᱢᱩᱪᱟ.ᱫᱚᱜᱼᱟ ᱾

᱓. ᱨᱟᱱ ᱢᱩᱨᱜᱟ.ᱱ ᱞᱮᱱ ᱠᱷᱟᱱ ᱱᱚᱣᱟ ᱨᱩᱣᱟ. ᱠᱚ ᱵᱮᱵᱮᱥᱟ ᱾ ᱱᱚᱣᱟ ᱵᱟᱠᱷᱨᱟ ᱫᱚ Quinine ᱫᱚ ᱟ.ᱰᱤ ᱢᱟᱨᱟᱝ ᱨᱟᱱ ᱠᱟᱱᱟ ᱾ ᱱᱚᱣᱟ ᱨᱟᱱ ᱛᱮᱫᱚ ᱱᱚᱣᱟ ᱟᱡᱟᱨ ᱨᱤᱱ ᱯᱟᱨᱟᱥᱟᱭᱤᱴ ᱠᱚ ᱜᱩᱡᱩᱜ ᱥᱟᱶᱛᱮ, ᱱᱚᱣᱟ ᱨᱩᱣᱟ. ᱴᱮᱠᱟᱣ ᱫᱟᱨᱟᱢᱚᱜᱼᱟ ᱾ ᱢᱟᱭᱟᱢ ᱠᱷᱚᱱ Gametocyte ᱠᱚ ᱜᱚᱡ ᱠᱚ ᱵᱟᱠᱷᱨᱟ ᱠᱟᱢᱮᱠᱩᱭᱤᱱ, ᱟᱴᱨᱮᱡᱤᱱ, ᱞᱟᱨᱤᱭᱟᱜᱚ, ᱮᱢᱟᱱ ᱠᱚ ᱞᱟ.ᱠᱛᱤᱜᱼᱟ ᱾ ᱱᱮᱛᱟᱨ ᱫᱚ Chloroquine ᱛᱮ ᱱᱚᱣᱟ ᱨᱩᱣᱟ. ᱠᱚ ᱵᱮᱥᱚᱜ ᱠᱟᱱᱟ ᱾ 

ᱚᱱᱟᱛᱮ ᱱᱚᱣᱟ ᱨᱩᱣᱟ. ᱞᱮᱠᱟ ᱟ.ᱭᱠᱟ.ᱣᱜ ᱠᱷᱟᱱ ᱢᱟᱬᱟᱝ ᱛᱮ ᱢᱟᱭᱟᱢ ᱯᱩᱨᱠᱷᱟ. ᱠᱟᱛᱮ ᱱᱚᱣᱟ ᱨᱮᱱᱟᱜ ᱨᱟᱱ ᱡᱚᱛᱷᱟᱛ ᱚᱠᱛᱚ ᱨᱮ ᱤᱫᱤ ᱞᱮᱠᱷᱟᱱ ᱱᱚᱣᱟ ᱨᱩᱣᱟ. ᱠᱷᱚᱱ ᱯᱟᱨᱟᱝᱜᱚᱛ ᱧᱟᱢᱚᱜᱼᱟ ᱾

==ᱟᱨ ᱦᱚᱸ ᱧᱮᱞ ᱢᱮ==

==ᱥᱟ.ᱠᱷᱭᱟ.ᱛ==

http://www.ebmedicine.net/topics.php?paction=showTopic&topic_id=405
https://web.archive.org/web/20140903002027/http://www.who.int/mediacentre/factsheets/fs094/en/
https://www.ncbi.nlm.nih.gov/pmc/articles/PMC5388903
https://doi.org/10.1016/j.idc.2012.03.010
http://www.who.int/mediacentre/factsheets/fs094/en/

==ᱵᱟᱦᱨᱮ ᱡᱚᱱᱚᱲ==

https://curlie.org/Health/Conditions_and_Diseases/Infectious_Diseases/Parasitic/Malaria
http://www.emro.who.int/entity/malaria-control-and-elimination/
https://web.archive.org/web/20111220220958/http://www.unhco.org/malaria/

https://web.archive.org/web/20100411074836/http://www.rollbackmalaria.org/gmap/

https://web.archive.org/web/20080511083534/http://www.doctorswithoutborders.org/news/issue.cfm?id=2395

https://en.m.wikipedia.org/wiki/Wayback_Machine

http://www.wwarn.org/



[[ᱛᱷᱚᱠ:ᱟᱡᱟᱨ]]
