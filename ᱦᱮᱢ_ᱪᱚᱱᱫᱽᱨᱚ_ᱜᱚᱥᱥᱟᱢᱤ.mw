ᱦᱮᱢ ᱪᱚᱱᱫᱽᱨᱚ ᱢᱜᱚᱥᱥᱟᱢᱤ (ᱤᱝᱨᱟᱹᱡᱤᱺ Hemchandra Goswami; ᱑᱘᱗᱒ - ᱑᱙᱒᱘) ᱫᱚ ᱟᱥᱟᱢᱤᱥ ᱥᱟᱶᱦᱮᱫ ᱨᱮᱱ ᱯᱟᱹᱦᱤᱞ ᱥᱚᱱᱮᱴ ᱥᱤᱥᱤᱨᱡᱟᱹᱣᱤᱡ ᱠᱟᱱᱟᱭ ᱟᱨ ᱟᱥᱟᱢᱤᱥ ᱥᱟᱶᱦᱮᱫ ᱨᱮᱭᱟᱜ ᱨᱮᱦᱮᱫ ᱡᱚᱜᱟᱲ ᱡᱚᱛᱚᱱᱤᱭᱟᱹ ᱠᱚ ᱢᱩᱫᱽ ᱨᱮ ᱢᱤᱫ ᱦᱚᱲ ᱠᱟᱱᱟᱭ| ᱤᱴᱟᱞᱤᱭᱟᱱ ᱥᱮᱨᱮᱧ - ᱚᱱᱚᱲᱤᱭᱟᱹ ᱯᱮᱴᱨᱟᱠᱚᱨ ᱟᱜ ᱩᱢᱩᱞ ᱯᱟᱧᱡᱟ ᱠᱟᱛᱮ ᱯᱟᱹᱦᱤᱞ ᱥᱚᱱᱮᱴ ᱯᱚᱛᱚᱵ ᱚᱞ ᱠᱟᱛᱮ ᱧᱩᱛᱩᱢᱮ ᱦᱟᱹᱨ ᱞᱮᱫ ᱠᱷᱟᱥ ᱦᱚᱲ ᱜᱮ ᱦᱮᱢ ᱪᱚᱱᱫᱽᱨᱚ ᱜᱚᱥᱥᱟᱢᱤ ᱠᱚ ᱢᱮᱛᱟᱭᱟ| ᱟᱥᱟᱢᱤᱥ ᱥᱟᱶᱦᱮᱫ ᱨᱮ ᱢᱤᱫᱴᱮᱱ ᱵᱮᱜᱟᱨ ᱴᱷᱟᱶᱮ ᱦᱟᱢᱮᱴ ᱟᱠᱟᱫ ᱱᱟᱣᱟ ᱚᱱᱟ ᱥᱚᱱᱮᱴ ᱨᱮᱭᱟᱜ ᱧᱩᱛᱩᱢ ᱜᱮ ᱦᱚᱭᱚᱜ ᱠᱟᱱᱟ "ᱯᱨᱤᱭᱚᱛᱚᱢᱟᱨ ᱪᱤᱴᱷᱤ"|
==ᱡᱟᱱᱟᱢ ᱟᱨ ᱵᱚᱝᱥᱚ ᱩᱯᱨᱩᱢ==
ᱦᱮᱢ ᱪᱚᱱᱫᱽᱨᱚ ᱜᱚᱥᱥᱟᱢᱤ ᱟᱜ ᱡᱟᱱᱟᱢ ᱫᱚ ᱜᱚᱞᱟᱜᱷᱟᱴ ᱦᱚᱱᱚᱛ ᱨᱮᱭᱟᱜ ᱰᱷᱮᱠᱤᱭᱟᱞ ᱢᱳᱣᱡᱟ ᱨᱮᱭᱟᱜ ᱜᱟᱹᱣᱨᱟᱹᱝ ᱥᱚᱛᱨᱚ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤᱭᱟᱜ ᱡᱟᱱᱟᱢ ᱫᱚ ᱑᱘᱗᱒ ᱥᱮᱨᱢᱟ ᱨᱮᱭᱟᱜ ᱘ (ᱤᱨᱟᱹᱞ) ᱡᱟᱱᱩᱣᱟᱨᱤ ᱢᱟᱹᱦᱤᱛ ᱨᱮ ᱦᱚᱭ ᱞᱮᱱᱟ| ᱩᱱᱤ ᱨᱮᱱ ᱟᱡ ᱵᱟᱵᱟ ᱣᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱰᱚᱢᱵᱽᱨᱩ ᱫᱷᱚᱨ ᱜᱚᱥᱥᱟᱢᱤ ᱟᱨ ᱮᱝᱜᱟᱛ ᱴᱮᱫ ᱟᱜ ᱧᱩᱛᱩᱢ ᱫᱚ ᱛᱟᱦᱮᱸ ᱠᱟᱱᱟ ᱜᱷᱳᱱᱟ ᱠᱟᱱᱛᱤ ᱫᱮᱵᱤ| ᱰᱚᱢᱵᱽᱨᱩ ᱫᱷᱚᱨ ᱜᱚᱥᱥᱟᱢᱤ ᱫᱚ ᱜᱟᱹᱣᱜᱚᱝᱜᱚ ᱥᱚᱛᱨᱚ ᱨᱮᱱ ᱥᱚᱛᱨᱟᱫᱷᱤᱠᱟᱨ ᱟᱨ ᱰᱷᱮᱠᱤᱭᱟᱞ ᱢᱳᱣᱡᱟ ᱨᱮᱱ ᱢᱳᱣᱡᱟᱫᱟᱨᱮ ᱛᱟᱦᱮᱸ ᱠᱟᱱᱟ|
==ᱥᱮᱪᱮᱫ==
ᱦᱮᱱ ᱪᱚᱱᱫᱽᱨᱚ ᱜᱚᱥᱥᱟᱢᱤ ᱫᱚ ᱟᱠᱚ ᱟᱹᱛᱩ ᱨᱮᱭᱟᱜ ᱥᱠᱩᱞ ᱠᱷᱚᱱ ᱜᱮ ᱯᱮ ᱴᱟᱠᱟ ᱮᱥᱟᱠᱩᱞᱟᱨᱥᱤᱯ ᱦᱟᱢᱮᱴ ᱠᱟᱛᱮ ᱯᱨᱟᱭᱢᱟᱨᱤ ᱫᱚᱭ ᱯᱟᱥ ᱞᱮᱫᱟ| ᱤᱱᱟᱹ ᱛᱟᱭᱱᱚᱢ ᱜᱚᱞᱟᱜᱷᱟᱴ ᱨᱮᱭᱟᱜ ᱣᱤᱞᱤᱭᱟᱢᱥ ᱢᱟᱭᱱᱚᱨ ᱥᱠᱩᱞ ᱨᱮ ᱧᱩᱛᱩᱢᱮ ᱚᱞ ᱨᱟᱠᱟᱵ ᱚᱪᱚ ᱞᱮᱫᱟ| ᱢᱮᱴᱨᱤᱠ ᱵᱤᱱᱤᱰ ᱑᱘᱘᱘ ᱥᱮᱨᱢᱟ ᱨᱮ ᱱᱚᱜᱟᱣ ᱦᱟᱭ ᱥᱠᱩᱞ ᱠᱷᱚᱱ ᱯᱟᱹᱦᱤᱞ ᱵᱤᱵᱷᱟᱜᱽ ᱛᱮᱭᱮ ᱯᱟᱥ ᱞᱮᱱᱟ| ᱩᱱᱤᱭᱟᱜ ᱞᱟᱥᱮᱨ ᱦᱟᱛᱟᱝ ᱧᱮᱞ ᱠᱟᱛᱮ ᱵᱟᱨ ᱜᱮᱞ ᱴᱟᱠᱟ ᱨᱮᱭᱟᱜ ᱮᱥᱠᱩᱞᱟᱨᱥᱤᱯ ᱦᱚᱸᱭ ᱧᱟᱢ ᱞᱮᱫᱟ| ᱤᱱᱟᱹ ᱛᱟᱭᱱᱚᱢ ᱪᱮᱛᱟᱱ ᱥᱮᱪᱮᱫ ᱧᱟᱢ ᱞᱟᱹᱜᱤᱫ ᱠᱚᱞᱠᱟᱛᱟᱭ ᱥᱮᱱ ᱞᱮᱱᱟ ᱟᱨ ᱯᱨᱮᱥᱤᱰᱮᱱᱥᱤ ᱠᱚᱞᱮᱡᱽ ᱨᱮ ᱧᱩᱛᱩᱢᱮ ᱚᱞ ᱪᱟᱲᱦᱟᱣ ᱚᱪᱚ ᱞᱮᱫᱟ| ᱚᱱᱰᱮ ᱩᱱᱤ ᱫᱚ ᱯᱚᱱ ᱥᱮᱨᱢᱟᱭ ᱯᱟᱲᱟᱣ ᱞᱮᱫᱟ, ᱢᱮᱱᱠᱷᱟᱱ ᱵᱤᱹᱮᱹ ᱰᱤᱜᱽᱨᱤ ᱵᱟᱝ ᱦᱟᱢᱮᱴ ᱠᱟᱛᱮ ᱜᱮ ᱚᱲᱟᱜ ᱛᱮᱭᱮ ᱨᱩᱣᱟᱹᱲ ᱞᱮᱱᱟ|
