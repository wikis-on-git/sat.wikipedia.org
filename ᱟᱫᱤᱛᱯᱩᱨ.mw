'''ᱟᱫᱤᱛᱯᱩᱨ''' [[ᱡᱷᱟᱨᱠᱷᱚᱸᱰ]] ᱨᱮ ᱢᱤᱫ ᱥᱚᱦᱚᱨ ᱠᱟᱱᱟ ᱚᱠᱚᱭᱟᱜ ᱧᱩᱛᱩᱢ ᱥᱟᱹᱨᱟᱹᱭᱠᱮᱞᱟ ᱨᱤᱱᱤᱡ ᱢᱩᱪᱟᱹᱫ ᱢᱚᱞᱤᱠ ᱨᱟᱡᱟ ᱟᱫᱤᱛ ᱯᱨᱚᱛᱟᱯ ᱥᱤᱝ ᱫᱮᱣ ᱟᱜ ᱧᱩᱛᱩᱢ ᱫᱚᱦᱚ ᱟᱠᱟᱱᱟ ᱾ ᱱᱚᱣᱟ ᱱᱤᱛᱚᱜ ᱢᱤᱫ ᱤᱱᱰᱟᱹᱥᱴᱨᱤᱭᱟᱞ ᱥᱚᱦᱚᱨ/ᱢᱮᱥᱨᱟ ᱥᱚᱦᱚᱨ ᱠᱟᱱᱟ ᱱᱚᱣᱟ ᱡᱟᱢᱥᱮᱫᱽᱯᱩᱨ ᱨᱮᱱᱟᱜ ᱧᱩᱛᱩᱢᱟᱱ ᱥᱚᱦᱚᱨ ᱠᱷᱟᱲᱟᱝ ᱜᱟᱰᱟ ᱠᱷᱚᱱ ᱵᱷᱤᱱᱮ ᱟᱠᱟᱫᱼᱟ ᱾ ᱱᱚᱣᱟ ᱡᱷᱟᱨᱠᱷᱚᱸᱰ ᱨᱮᱱᱟᱜ ᱥᱟᱹᱨᱟᱹᱭᱠᱮᱞᱟᱼᱠᱷᱚᱨᱥᱚᱶᱟ ᱦᱚᱱᱚᱛ ᱨᱮ ᱢᱮᱱᱟᱜᱼᱟ ᱾ ᱛᱮᱦᱮᱧ ᱱᱚᱣᱟ ᱜᱨᱮᱴᱟᱨ ᱡᱟᱢᱥᱮᱫᱽᱯᱩᱨ ᱢᱮᱴᱨᱚᱯᱚᱞᱤᱴᱟᱱ ᱴᱚᱴᱷᱟ ᱨᱮᱱᱟᱜ ᱢᱤᱫ ᱴᱷᱟᱶ ᱠᱚ ᱢᱟᱱᱟᱣᱟ ᱾ ᱥᱤᱧᱚᱛ ᱥᱚᱨᱠᱟᱨ ᱨᱤᱱᱤᱡ ᱡᱚᱵᱟᱦᱚᱨᱞᱟᱞ ᱱᱮᱦᱨᱩ ᱡᱟᱹᱛᱤᱭᱟᱹᱨᱤ ᱥᱚᱦᱨᱤ ᱨᱮᱱᱭᱩᱣᱟᱞ ᱢᱤᱥᱚᱱ (JNNURM) ᱨᱮᱱᱟᱜ ᱴᱷᱟᱶ ᱞᱮᱠᱟᱛᱮ, ᱟᱫᱤᱛᱯᱩᱨ ᱫᱚ ᱜᱨᱮᱴᱟᱨ ᱡᱟᱢᱥᱮᱫᱽᱯᱩᱨ ᱯᱞᱟᱱ ᱚᱱᱰᱮᱱᱟᱜ ᱥᱮᱞᱮᱫ ᱟᱠᱟᱱᱟ ᱾<ref>{{cite news | url=https://timesofindia.indiatimes.com/city/ranchi/Greater-Jamshedpur-plan-tabled/articleshow/12903975.cms | title=Greater Jamshedpur plan tabled | date=28 April 2012 | newspaper=The Times of India | accessdate=2018-09-02 }}</ref> ᱱᱚᱣᱟ ᱢᱩᱬ ᱞᱮᱠᱟᱛᱮ ᱢᱤᱫ ᱤᱱᱰᱟᱹᱥᱴᱨᱤᱭᱟᱞ ᱴᱚᱴᱷᱟ ᱠᱟᱱᱟ ᱟᱨ ᱛᱤᱥ ᱮᱥᱤᱭᱟ ᱨᱮ ᱟᱹᱰᱤ ᱢᱟᱨᱟᱝ ᱤᱱᱰᱟᱹᱥᱴᱨᱤᱭᱟᱞ ᱴᱚᱴᱷᱟ ᱤᱫᱤ ᱛᱮ ᱨᱤᱠᱳᱰ ᱛᱟᱦᱮᱸ ᱠᱟᱱᱟ ᱾{{Citation needed|date=July 2013}}

==ᱦᱚᱲ ᱮᱞ==
᱒᱐᱑᱑ ᱨᱮᱱᱟᱜ, ᱥᱤᱧᱚᱛᱤᱭᱟᱹ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ,<ref>{{cite web|url=http://www.censusindia.net/results/town.php?stad=A&state5=999|archiveurl=https://web.archive.org/web/20040616075334/http://www.censusindia.net/results/town.php?stad=A&state5=999|archivedate=2004-06-16|title= Census of India 2001: Data from the 2001 Census, including cities, villages and towns  (Provisional)|accessdate=2008-11-01|work= |publisher= Census Commission of India}}</ref> ᱟᱫᱤᱛᱯᱩᱨ ᱨᱤᱱ ᱦᱚᱲ ᱮᱞ ᱒᱒᱕,᱖᱒᱘ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ ᱾ ᱠᱚᱲᱟ ᱟᱜ ᱦᱚᱲ ᱮᱞ ᱕᱔% ᱟᱨ ᱛᱤᱨᱞᱟᱹ ᱟᱜ ᱔᱖% ᱢᱮᱱᱟᱜᱼᱟ ᱾ ᱟᱫᱤᱛᱯᱩᱨ ᱨᱮᱱᱟᱜ ᱥᱮᱪᱮᱫ ᱫᱚᱨ ᱖᱘% ᱢᱮᱱᱟᱜᱼᱟ, ᱱᱚᱣᱟ ᱡᱟᱹᱛᱤᱭᱟᱹᱨᱤ ᱥᱮᱪᱮᱫ ᱕᱙ᱹ᱕% ᱠᱷᱚᱱ ᱰᱮᱦᱮᱨ ᱜᱮᱭᱟ, ᱚᱠᱟᱨᱮ ᱖᱐% ᱠᱚᱲᱟ ᱟᱨ ᱔᱐% ᱛᱤᱨᱞᱟᱹ ᱟᱜ ᱥᱮᱪᱮᱫ ᱢᱮᱱᱟᱜᱼᱟ ᱾ ᱜᱮᱞᱯᱩᱱ ᱥᱟᱭᱠᱚᱲᱟ ᱦᱚᱲ ᱮᱞ ᱖ ᱵᱚᱪᱷᱚᱨ ᱠᱷᱚᱱ ᱠᱚᱢ ᱩᱢᱚᱨ ᱠᱚ ᱢᱮᱱᱟᱜ ᱠᱚᱣᱟ ᱾

==ᱚᱛᱱᱚᱜ==
[[ᱠᱷᱟᱲᱟᱝ ᱜᱟᱰᱟ]] ᱟᱫᱤᱛᱯᱩᱨ ᱫᱚ ᱯᱮ ᱥᱮᱫ ᱠᱷᱚᱱ (ᱯᱟᱪᱮ ᱪᱷᱟᱰᱟ ᱠᱟᱛᱮ) ᱜᱷᱮᱨᱟᱣ ᱟᱠᱟᱱᱟ, ᱟᱨ ᱜᱟᱰᱟ ᱫᱷᱟᱨᱮ ᱨᱮ ᱵᱤᱥᱴᱩᱯᱩᱨ ᱨᱮᱱᱟᱜ ᱛᱟᱞᱟ ᱠᱷᱚᱱ ᱠᱟᱫᱽᱢᱟ ᱟᱨ ᱠᱷᱟᱲᱟᱝ ᱯᱚᱞ ᱨᱮᱱᱟᱜ ᱛᱟᱞᱟ ᱠᱷᱚᱱ ᱢᱤᱫ ᱴᱚᱞ ᱵᱨᱤᱡᱽ ᱨᱮᱱᱟᱜ ᱛᱟᱞᱟ ᱠᱷᱚᱱ [[ᱡᱟᱢᱥᱮᱫᱽᱯᱩᱨ]] (ᱴᱟᱴᱟ ᱥᱴᱤᱞ ᱞᱟᱹᱜᱤᱫ ᱛᱮ ᱯᱷᱮᱢᱚᱥ ᱜᱮᱭᱟ) ᱥᱚᱦᱚᱨ ᱠᱷᱚᱱ ᱡᱚᱲᱟᱣ ᱟᱠᱟᱱᱟ ᱾

==ᱦᱚᱨ ᱰᱟᱦᱟᱨ==

[[File:Tata Kandra Main Road.jpg|thumb|left|200px|ᱴᱟᱴᱟ ᱠᱟᱱᱰᱨᱟ ᱢᱩᱬ ᱰᱟᱦᱟᱨ]]
[[File:Adityapur Kadma Toll Bridge.jpg|Right|thumb|180px|ᱟᱫᱤᱛᱯᱩᱨ ᱠᱟᱫᱽᱢᱟ ᱴᱤᱞ ᱵᱨᱤᱡᱽ]]
ᱟᱫᱤᱛᱯᱩᱨ ᱨᱮᱱᱟᱜ ᱟᱡᱟᱜ ᱟᱫᱤᱛᱯᱩᱨ ᱨᱮᱞᱣᱮ ᱥᱴᱮᱥᱚᱱ ᱟᱨ ᱢᱤᱫᱴᱟᱝ ᱯᱩᱱᱼᱞᱮᱱ ᱯᱚᱱᱚᱛ ᱰᱟᱦᱟᱨ (ᱟᱫᱤᱛᱯᱩᱨ ᱼᱠᱟᱱᱰᱨᱟ ᱢᱩᱬ ᱰᱟᱦᱟᱨ) ᱱᱚᱣᱟ ᱡᱟᱢᱥᱮᱫᱽᱯᱩᱨ ᱫᱚ ᱵᱟᱨᱵᱤᱞ ᱠᱷᱚᱱ ᱥᱟᱹᱨᱟᱹᱠᱮᱞᱟ, [[ᱪᱟᱸᱭᱵᱟᱥᱟ]] ᱠᱷᱚᱱ ᱡᱚᱲᱟᱣ ᱟᱠᱟᱱᱟ ᱾ ᱠᱟᱫᱽᱢᱟ ᱟᱨ ᱟᱫᱤᱛᱯᱩᱨ ᱛᱟᱞᱟ ᱨᱮ ᱢᱤᱫ ᱯᱚᱞ ᱢᱮᱱᱟᱜᱼᱟ ᱱᱚᱣᱟ ᱢᱟᱨᱤᱱ ᱰᱨᱟᱭᱤᱵᱽ, ᱡᱟᱢᱥᱮᱫᱽᱯᱩᱨ ᱨᱮᱱᱟᱜ ᱛᱟᱞᱟ ᱠᱷᱚᱱ ᱡᱟᱹᱛᱤᱭᱟᱹᱨᱤ ᱨᱟᱡᱽᱰᱟᱦᱟᱨ ᱓᱓ ᱢᱤᱫ ᱠᱷᱟᱴᱚ ᱢᱟᱪᱟ ᱯᱟᱥᱱᱟᱜ ᱠᱟᱱᱟ ᱾

==ᱢᱤᱰᱤᱭᱟ==
ᱨᱮᱰᱤᱭᱚ ᱥᱴᱮᱥᱚᱱ (ᱚᱠᱚᱭ ᱥᱤᱧᱚᱛ ᱡᱟᱜᱟᱛ ᱨᱮᱰᱤᱭᱚ ᱠᱚ ᱢᱮᱛᱟᱜᱼᱟ ᱠᱚ, ᱡᱟᱢᱥᱮᱫᱽᱯᱩᱨ ᱨᱮ ᱱᱚᱣᱟ ᱥᱴᱮᱥᱚᱱ ᱟᱫᱤᱛᱯᱩᱨ ᱨᱮ ᱢᱮᱱᱟᱜᱼᱟ), ᱵᱤᱜᱽ ᱮᱯᱷᱮᱢ ᱙᱒ᱹ᱗, ᱨᱮᱰ ᱮᱯᱷᱮᱢ ᱙᱓ᱹ᱕, ᱨᱮᱰᱤᱭᱚ ᱫᱷᱩᱢ ᱑᱐᱔ᱹ᱘ ᱮᱯᱷᱮᱢ, ᱵᱷᱤᱵᱷᱤᱫᱷ ᱵᱷᱟᱨᱛᱤ (ᱳᱞ ᱤᱱᱰᱤᱭᱟ ᱨᱮᱰᱤᱭᱚ) ᱑᱐᱐ᱹ᱘ ᱮᱯᱷᱮᱢ ᱨᱮ ᱯᱟᱥᱱᱟᱣ ᱦᱩᱭᱩᱜ ᱟᱠᱟᱱᱟ ᱾
