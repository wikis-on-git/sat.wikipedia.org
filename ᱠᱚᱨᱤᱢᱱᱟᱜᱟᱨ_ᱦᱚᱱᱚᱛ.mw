[[File:Karimnagar District Revenue divisions.png|thumb|280px|Karimnagar District Revenue divisions]]
'''ᱠᱚᱨᱤᱢᱱᱟᱜᱟᱨ ᱦᱚᱱᱚᱛ''' ᱫᱚ ᱥᱤᱧᱚᱛ ᱫᱤᱥᱚᱢ ᱛᱮᱞᱮᱝᱜᱟᱱᱟ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱠᱚᱨᱤᱢᱱᱟᱜᱟᱨ ᱥᱚᱦᱚᱨ (city) ᱫᱚ ᱚᱸᱰᱮᱱᱟᱜ ᱦᱮᱰᱠᱩᱣᱟᱴᱚᱨ ᱠᱟᱱᱟ ᱾<ref>[http://www.deccanchronicle.com/nation/current-affairs/111016/telangana-gets-31-districts-to-spruce-up-admin.html]</ref> ᱱᱚᱶᱟ ᱨᱮᱱᱟᱜ ᱵᱷᱤᱲᱟᱹᱣ ᱨᱮ ᱯᱟᱫᱟᱯᱟᱞᱤ ᱦᱚᱱᱚᱛ, ᱡᱟᱜᱤᱛᱟᱭᱟᱞ ᱦᱚᱱᱚᱛ, ᱨᱟᱡᱟᱱᱟ ᱥᱤᱨᱥᱤᱞᱟ ᱦᱚᱱᱚᱛ, ᱥᱤᱫᱽᱫᱤᱯᱮᱴ ᱦᱚᱱᱚᱛ, [[ᱡᱚᱱᱜᱟᱶ ᱦᱚᱱᱚᱛ]], ᱣᱟᱨᱟᱝᱜᱟᱞ ᱳᱨᱵᱟᱱ ᱦᱚᱱᱚᱛ ᱟᱨ ᱡᱚᱭᱚᱥᱚᱝᱠᱚᱨ ᱵᱷᱩᱯᱚᱞᱚᱯᱚᱞᱤ ᱦᱚᱱᱚᱛ ᱠᱚ ᱢᱮᱱᱟᱜᱼᱟ ᱾

== ᱪᱷᱟᱹᱴᱭᱟᱹᱨ ==
ᱠᱚᱨᱤᱢᱱᱟᱜᱟᱨ ᱫᱚ ᱞᱟᱦᱟᱛᱮ ''ᱤᱞᱟᱜᱟᱱᱰᱟ'' ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾<ref>{{cite web|title=District Census Handbook – Adilabad|url=http://www.censusindia.gov.in/2011census/dchb/2801_PART_B_DCHB_ADILABAD.pdf|website=Census of India|accessdate=20 November 2015|page=9|format=PDF}}</ref> ᱚᱱᱟ ᱛᱟᱭᱚᱢ ᱠᱚᱱᱱᱚᱰᱚ ᱨᱟᱡᱽᱵᱚᱝᱥᱚ ᱣᱮᱥᱴᱚᱨᱱ ᱪᱟᱞᱩᱠᱭᱚ ᱠᱚ ᱥᱟᱥᱚᱱ ᱠᱮᱫᱼᱟ ᱾ ᱱᱚᱶᱟ ᱫᱚ ᱢᱟᱨᱟᱝ ᱥᱟᱛᱵᱟᱦᱚᱱ ᱥᱟᱢᱨᱟᱡᱽ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ , ᱩᱱ ᱚᱠᱛᱚ ᱨᱮ ᱦᱟᱭᱫᱽᱨᱟᱵᱟᱫᱽ ᱨᱤᱱᱤᱡ ᱱᱤᱡᱟᱢ ᱧᱩᱛᱩᱢ ᱵᱚᱫᱚᱞ ᱠᱟᱛᱮ ''ᱠᱚᱨᱤᱢᱱᱟᱜᱟᱨ'' ᱢᱮᱱᱛᱮ ᱪᱷᱟᱹᱴᱭᱟᱹᱨ ᱠᱮᱫᱼᱟ, ᱡᱟᱦᱟᱸ ᱫᱚ ''ᱥᱟᱦᱮᱱᱥᱟ ᱤ ᱠᱚᱨᱤᱢᱟᱱᱟᱜᱟᱨ ᱥᱟᱭᱮᱫᱽ ᱠᱟᱨᱤᱢᱩᱞᱞᱟᱦ ᱥᱦᱟᱣ ᱠᱩᱣᱟᱫᱽᱨᱤ'' ᱧᱩᱛᱩᱢ ᱠᱷᱚᱱ ᱦᱮᱡ ᱵᱮᱱᱟᱣ ᱟᱠᱟᱱᱟ ᱾

==ᱱᱟᱜᱟᱢ ==
ᱚᱠᱴᱚᱵᱚᱨ ᱒᱐᱑᱖ ᱥᱟᱞᱮ ᱨᱮ ᱦᱚᱱᱚᱛ ᱠᱚ ᱟᱹᱨᱩ ᱨᱩᱣᱟᱹᱲᱮᱱ ᱚᱠᱛᱚ ᱨᱮ, ᱠᱚᱨᱤᱢᱱᱟᱜᱟᱨ ᱦᱚᱱᱚᱛ ᱫᱚ ᱡᱚᱜᱽᱛᱤᱭᱟᱞ ᱦᱚᱱᱚᱛ, ᱯᱟᱫᱟᱯᱟᱞᱤ ᱦᱚᱱᱚᱛ ᱟᱨ ᱨᱟᱱᱱᱟ ᱥᱤᱨᱪᱤᱞᱞᱟ ᱦᱚᱱᱚᱜᱛ ᱠᱷᱚᱱ ᱜᱮᱫ ᱵᱷᱮᱜᱟᱨ ᱠᱟᱛᱮ ᱵᱮᱱᱟᱣ ᱟᱠᱟᱱᱟ ᱾.<ref name="newdist">{{cite news|title=New districts|url=http://www.andhrajyothy.com/artical?SID=320397|accessdate=8 October 2016|work=Andhra Jyothy.com|date=8 October 2016}}</ref>

== ᱚᱛᱱᱚ ==
ᱱᱚᱶᱟ ᱦᱚᱱᱚᱛ ᱫᱚ ᱒,᱑᱒᱘ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱨᱤᱭᱟ ᱛᱮ ᱟᱴᱮᱫ ᱟᱠᱟᱱᱟ ᱾ ᱮᱨᱤᱭᱟ ᱞᱮᱠᱟᱛᱮ ᱛᱮᱞᱮᱝᱜᱟᱱᱟ ᱨᱮᱱᱟᱜ ᱱᱚᱶᱟ ᱫᱚ ᱢᱚᱬᱮ ᱟᱱᱟᱜ ᱦᱩᱰᱤᱧ ᱦᱚᱱᱚᱛ ᱠᱟᱱᱟ ᱾<ref name="newdist" /> ᱠᱚᱨᱤᱢᱱᱟᱜᱟᱨ ᱦᱚᱱᱚᱛ ᱨᱮᱱᱟᱜ ᱮᱛᱚᱢ ᱥᱮᱫ ᱨᱮ ᱡᱚᱜᱽᱛᱤᱭᱟᱞ ᱦᱚᱱᱚᱛ ᱟᱨ ᱯᱮᱫᱟᱯᱟᱞᱞᱤ ᱦᱚᱱᱚᱛ, ᱠᱚᱧᱮ ᱥᱮᱦᱮᱫ ᱨᱮ ᱣᱟᱨᱟᱝᱜᱟᱞ ᱳᱨᱵᱟᱱ ᱦᱚᱱᱚᱛ ᱟᱨ ᱥᱤᱫᱽᱫᱤᱯᱮᱴ ᱦᱚᱱᱚᱛ, ᱥᱟᱢᱟᱝ ᱥᱮᱦᱮᱫ ᱨᱮ ᱨᱟᱡᱟᱱᱱᱟ ᱦᱚᱱᱚᱛ ᱟᱨ ᱯᱟᱪᱮ ᱥᱦᱮᱫ ᱨᱮ ᱡᱚᱭᱚᱥᱚᱝᱠᱚᱨ ᱵᱷᱩᱯᱟᱞᱯᱟᱞᱤ ᱦᱚᱱᱚᱛ ᱢᱮᱱᱟᱜᱼᱟ ᱾

== ᱰᱮᱢᱚᱜᱽᱨᱟᱯᱷᱤᱠ ==
᱒᱐᱑᱑ ᱥᱟᱞᱮ ᱥᱤᱧᱚᱛ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ, ᱱᱚᱶ ᱦᱚᱱᱚᱛ ᱨᱮ ᱑ᱚ,᱐᱕,᱗᱑᱑ ᱜᱚᱴᱮᱡ ᱦᱚᱲ ᱢᱮᱱᱟᱜᱼᱟ ᱾ ᱱᱚᱸᱰᱮᱱ ᱦᱚᱲ ᱠᱚᱣᱟᱜ ᱥᱮᱪᱮᱫ ᱫᱚᱨ ᱫᱚ ᱖᱙ᱹ᱑᱖ % ᱟᱨ ᱰᱮᱥᱱᱥᱤᱴᱤ ᱫᱚ ᱔᱒᱓ ᱦᱚᱲ ᱠᱤᱞᱚᱢᱤᱴᱚᱨ<sup>2</sup> ᱯᱤᱪᱷᱤ ᱾ ᱛᱮᱞᱮᱝᱜᱟᱱᱟ ᱨᱮᱱᱟᱜ ᱱᱚᱶᱟ ᱫᱚ ᱢᱚᱬᱮ ᱟᱱᱟᱜ ᱵᱷᱤᱲ (densely) ᱦᱚᱲ ᱛᱟᱦᱮᱸᱱ ᱠᱟᱱᱟ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱤᱱ ᱓,᱐᱘,᱙᱘᱔ ᱦᱚᱲ ᱫᱚ ᱥᱚᱦᱚᱨ ᱱᱟᱜᱟᱨ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ, ᱡᱟᱦᱟᱸ ᱫᱚ ᱓᱐ᱹ᱗᱒ % ᱦᱩᱭᱩᱜ ᱠᱟᱱᱟ ᱚᱸᱰᱮᱱ ᱠᱚ ᱞᱮᱠᱷᱟ ᱜᱩᱴ ᱦᱚᱲ ᱠᱷᱚᱱ ᱾<ref>http://epaper.sakshi.com/984919/Karimnagar-District/30-10-2016#page/10/2</ref> ᱱᱚᱸᱰᱮ ᱢᱤᱫᱴᱟᱝ ᱢᱤᱱᱤᱥᱤᱯᱟᱞ ᱠᱚᱨᱯᱚᱨᱮᱥᱚᱱ ᱢᱮᱱᱟᱜᱼᱟ ᱟᱨ ᱱᱚᱶᱟ ᱢᱩᱱᱤᱥᱤᱞᱟᱤᱴᱤᱡᱽ ᱨᱟᱭ (municipalities act) ᱞᱮᱠᱟᱛᱮ ᱔ ᱜᱚᱴᱟᱝ ᱱᱟᱶᱟ ᱢᱩᱱᱤᱥᱤᱯᱟᱞᱤᱴᱤ ᱢᱮᱱᱟᱜᱼᱟ ᱾ ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ ᱦᱩᱡᱩᱨᱵᱟᱫᱽ, ᱡᱟᱢᱤᱠᱩᱱᱴᱟ, ᱪᱚᱯᱟᱰᱟᱱᱰᱤ ᱟᱨ ᱠᱚᱴᱷᱟᱯᱟᱞᱞᱤ ᱾

==ᱥᱟᱹᱠᱷᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}


[[ᱛᱷᱚᱠ:ᱛᱮᱞᱮᱝᱜᱟᱱᱟ ᱨᱮᱱᱟᱜ ᱦᱚᱱᱚᱛ ᱠᱚ]]
