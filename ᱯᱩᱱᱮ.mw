ᱯᱩᱱᱮ (ᱢᱟᱨᱟᱴᱷᱤ ᱟᱲᱟᱝ: ᱯᱩᱬᱮ [puɳe]; English: ᱯᱩᱱᱮ/ˈpuːnə/; ᱟᱨᱦᱚ ᱑᱙᱗᱘ ᱥᱮᱨᱢᱟ ᱦᱟ.ᱵᱤᱡ ᱫᱚ ᱠᱚ ᱢᱮᱛᱟᱣᱟᱜ ᱠᱟᱱ ᱛᱟᱦᱮᱱᱟ ᱯᱩᱱᱟ) ᱫᱚ ᱥᱤᱧᱚᱛ ᱨᱮᱭᱟᱜ ᱢᱚᱦᱟᱨᱟᱥᱴᱨᱚ ᱯᱚᱱᱚᱛ ᱨᱮᱭᱟᱜ ᱢᱩᱢᱵᱟᱭ ᱛᱟᱭᱚᱢ ᱫᱚᱥᱟᱨ ᱢᱟᱨᱟᱝ ᱱᱟᱝᱜᱽᱨᱟᱦᱟ  ᱠᱟᱱᱟ ᱾  ᱱᱚᱣᱟ ᱱᱟᱝᱜᱽᱨᱟᱦᱟ ᱫᱚ ᱫᱤᱥᱚᱢ ᱨᱮᱭᱟᱜ  ᱟᱨᱮ ᱜᱚᱴᱟᱝ ᱢᱟᱨᱟᱝ ᱱᱟᱝᱜᱽᱨᱟᱦᱟ ᱠᱚ ᱢᱩᱫᱽ ᱨᱮ ᱢᱤᱫ ᱴᱟᱝ ᱠᱟᱱᱟ, ᱱᱚᱣᱟ ᱱᱟᱝᱜᱽᱨᱟᱦᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱫᱚ ᱦᱩᱭᱩᱜ ᱠᱟᱱᱟ: ᱓.᱑᱓ ᱱᱤᱡᱩᱛ᱾ 

ᱱᱚᱣᱟ ᱱᱟᱝᱜᱽᱨᱟᱦᱟ ᱫᱚ ᱢᱚᱦᱟᱨᱟᱥᱴᱨᱚ ᱨᱮ ᱞᱮᱠ-ᱟᱪᱟᱨ ᱨᱮᱭᱟᱜ ᱨᱟᱡᱽ ᱜᱟᱲ ᱠᱚ ᱢᱮᱛᱟᱣᱟᱜ-ᱟ᱾ ᱱᱚᱣᱟ ᱫᱚ ᱟᱨᱦᱚ ᱥᱟᱢᱟᱝ ᱨᱮᱭᱟᱜ ᱚᱠᱥᱯᱷᱚᱨᱰ  "Oxford of the East" ᱦᱚ ᱠᱚ ᱢᱮᱛᱟᱣᱟᱜ ᱜᱮᱭᱟ, ᱪᱮᱫᱟᱜ ᱥᱮ ᱟ.ᱰᱤ ᱟᱭᱢᱟ ᱥᱮᱪᱮᱫ ᱵᱤᱨᱫᱟ.ᱜᱟᱲ ᱠᱚ ᱢᱮᱱᱟᱜ-ᱟ᱾ᱱᱚᱣᱟ ᱱᱟᱝᱜᱽᱨᱟᱦᱟ ᱫᱚ ᱯᱟᱨᱚᱢᱮᱱ ᱜᱮ ᱥᱮᱨᱢᱟ ᱨᱮ ᱥᱮᱪᱮᱫ ᱱᱟᱝᱜᱽᱨᱟᱦᱟ ᱦᱚ ᱞᱮᱠᱷᱟᱭᱮᱫ ᱠᱟᱱᱟ, ᱪᱮᱫᱟᱜ ᱥᱮ ᱯᱩᱱᱮ ᱱᱟᱝᱜᱽᱨᱟᱦᱟ ᱨᱮ ᱵᱟᱨᱟ-ᱵᱟ.ᱨᱤ ᱠᱷᱚᱱ ᱦᱚ ᱵᱟ.ᱲᱛᱤ ᱟᱪᱮᱛ-ᱟᱪᱮᱛᱟᱱᱤ ᱠᱚ ᱫᱚ ᱡᱮᱜᱮᱛ ᱡᱟᱠᱟᱛ ᱠᱷᱚᱱ ᱠᱚ ᱢᱤᱡᱩᱜ ᱠᱟᱱᱟ,  ᱥᱮᱪᱮᱫᱚᱜ ᱞᱟ.ᱜᱤᱫ᱾ ᱯᱩᱱᱮ ᱨᱮᱭᱟᱜ ᱟᱭᱢᱟ ᱵᱤᱨᱫᱟ.ᱜᱟᱲ ᱠᱚ ᱨᱮ ᱟᱪᱮᱛ ᱟᱪᱮᱛᱟᱱᱤ ᱤᱭᱩᱨᱚᱯ ᱨᱮᱭᱟᱜ ᱟᱭᱢᱟ ᱵᱤᱨᱫᱟ.ᱜᱟᱲ ᱥᱟᱶ ᱵᱚᱫᱚᱞ ᱠᱟ.ᱢᱤ ᱦᱚᱨᱟ ᱠᱚ ᱦᱟᱛᱟᱣ ᱮᱫᱟ᱾
