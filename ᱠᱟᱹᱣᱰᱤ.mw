[[File:Euro banknotes 2002.png|thumb|ᱤᱣᱨᱚ ᱠᱟᱜᱚᱡᱽ ᱠᱟᱹᱣᱰᱤ]]

'''ᱠᱟᱹᱣᱰᱤ''' ᱫᱚ ᱢᱤᱫ ᱡᱤᱱᱤᱥ ᱡᱟᱦᱟᱸ ᱛᱮ ᱦᱚᱲ ᱠᱚ ᱥᱟᱢᱟᱱ ᱮᱢᱟᱱ ᱠᱚ ᱠᱤᱨᱤᱧ ᱟᱹᱠᱷᱨᱤᱧ ᱞᱟᱹᱜᱤᱫ ᱠᱚ ᱵᱮᱵᱷᱟᱨᱟ ᱾ ᱡᱮᱜᱮᱛ ᱨᱮ ᱟᱭᱢᱟ ᱞᱮᱠᱟᱱ ᱠᱟᱹᱣᱰᱤ ᱢᱮᱱᱟᱜ-ᱟ ᱾ ᱟᱭᱢᱟ ᱫᱤᱥᱚᱢ ᱨᱮ ᱟᱠᱚᱣᱟᱜ ᱟᱠᱚ ᱞᱮᱠᱟᱱ ᱠᱟᱹᱣᱰᱤ ᱢᱮᱱᱟᱜ-ᱟ, ᱡᱮᱢᱚᱱ ᱡᱩᱢᱤᱫᱽ ᱯᱚᱱᱚᱛ (US) ᱰᱚᱞᱟᱨ (Dollar) ᱟᱨᱵᱟᱝ ᱵᱨᱤᱴᱤᱥ ᱯᱟᱣᱩᱸᱰ (pound) ᱾ ᱠᱟᱹᱣᱰᱤ ᱫᱚ ᱫᱤᱥᱚᱢ ᱤᱫᱤ ᱠᱟᱛᱮ ᱵᱷᱮᱜᱟᱨ ᱵᱷᱮᱜᱟᱨ ᱜᱮᱭᱟ, ᱱᱚᱣᱟ ᱨᱮᱱᱟᱜ ᱜᱚᱱᱚᱝ ᱜᱩᱱ ᱦᱚᱸ ᱵᱷᱮᱯᱮᱫ ᱢᱮᱱᱟᱜ-ᱟ ᱾ 

==ᱱᱟᱜᱟᱢ==
[[File:BMC 06.jpg|thumb|ᱞᱟᱰᱞᱤ ᱨᱮᱱᱟᱜ ᱥᱮᱫᱟᱭ ᱠᱟᱹᱣᱰᱤ]]
ᱵᱮᱯᱟᱨ ᱥᱮ ᱮᱯᱮᱢ-ᱪᱟᱯᱟᱞ ᱫᱚ ᱟᱹᱰᱤ ᱢᱟᱨᱮ ᱠᱟᱛᱷᱟ ᱠᱟᱱᱟ ᱾ <ref name=NOVA>cite web |url=https://www.pbs.org/wgbh/nova/ancient/history-money.html |title=The History of Money |author=NOVA |date=26 October 1996 |website=NOVA |publisher=WGBH Educational Foundation |accessdate=23 April 2015</ref> ᱟᱹᱰᱤ ᱥᱮᱫᱟᱭ ᱫᱚ ᱦᱚᱲ ᱠᱤᱨᱤᱧ ᱟᱹᱠᱷᱨᱤᱧ ᱞᱟᱹᱜᱤᱫ ᱠᱟᱹᱣᱰᱤ ᱫᱚ ᱵᱟᱝ ᱠᱚ ᱵᱮᱵᱷᱟᱨᱮᱫ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱫᱚ ᱢᱤᱫ ᱡᱤᱱᱤᱥ ᱵᱚᱫᱚᱞ ᱛᱮ ᱟᱨ ᱢᱤᱫ ᱡᱤᱱᱤᱥ ᱠᱚ ᱮᱯᱮᱢ ᱠᱟᱱ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱟᱠᱚᱣᱟᱜ ᱞᱟᱹᱠᱛᱤ ᱠᱚ ᱯᱩᱨᱩᱱᱮᱫ ᱛᱟᱦᱮᱸᱫ ᱾ <ref name=NOVA/> ᱢᱤᱫ ᱦᱚᱲ ᱡᱟᱦᱟᱸᱭ ᱴᱷᱮᱱ ᱟᱭᱢᱟ ᱜᱟᱹᱭ ᱢᱮᱱᱟᱜ ᱠᱚᱣᱟ ᱚᱱᱠᱟ ᱜᱮ ᱟᱨᱢᱤᱫ ᱦᱚᱲ ᱴᱷᱮᱱ ᱵᱟᱹᱲᱛᱤ [[ᱜᱩᱦᱩᱢ|ᱜᱩᱦᱩᱢ]] ᱢᱮᱱᱟᱜ-ᱟ, ᱩᱱᱤ ᱥᱟᱞᱟᱜ-ᱮ ᱮᱯᱮᱢ  ᱪᱟᱯᱟᱞ ᱵᱮᱯᱟᱨ ᱫᱟᱲᱮᱭᱟᱜ-ᱟ ᱾ ᱢᱤᱫ ᱦᱚᱲ ᱟᱨ ᱢᱤᱫ ᱦᱚᱲ ᱴᱷᱮᱱ ᱛᱟᱦᱮᱸᱱ ᱫᱷᱚᱱ ᱛᱮ ᱵᱚᱯᱚᱫᱚᱞ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱪᱟᱥᱵᱟᱥ ᱡᱤᱱᱤᱥ ᱠᱚᱛᱮ ᱦᱚᱸ ᱵᱚᱫᱚᱞ ᱜᱟᱱᱚᱜ ᱠᱟᱱ ᱛᱟᱦᱮᱸᱫ , ᱱᱚᱝᱠᱟᱛᱮ ᱜᱟᱹᱭ ᱰᱟᱺᱜᱽᱨᱤ, ᱠᱟᱰᱟ, ᱢᱮᱨᱚᱢ , ᱥᱤᱢ ᱮᱢᱟᱱ ᱦᱚᱸ ᱠᱚ ᱜᱚᱱᱚᱝ-ᱚᱜ ᱠᱟᱱ ᱛᱟᱦᱮᱸᱫ ᱾ ᱦᱳᱲᱳ ᱪᱟᱣᱞᱮ ᱛᱮ ᱦᱚᱸ ᱠᱤᱨᱤᱧ ᱟᱹᱠᱷᱨᱤᱧᱚᱜ ᱠᱟᱱ ᱛᱟᱦᱮᱸᱫ ᱾ ᱥᱚᱱᱟ-ᱵᱟᱱᱟ ᱥᱟᱡᱽᱵᱟᱡᱽ ᱛᱮᱦᱚᱸ ᱵᱮᱯᱟᱨ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱡᱚᱠᱷᱚᱱ ᱦᱚᱲ ᱥᱟᱢᱟᱱ (ᱡᱮᱞᱮᱠ, ᱜᱟᱹᱭ, ᱦᱳᱲᱳ, [[ᱜᱩᱦᱩᱢ|ᱜᱩᱦᱩᱢ]] ᱮᱢᱟᱱ) ᱵᱮᱯᱟᱨ ᱠᱚ ᱵᱚᱫᱚᱞ ᱠᱮᱫ-ᱟ, ᱡᱟᱦᱟᱸ ᱫᱚ ᱟᱹᱰᱤ ᱫᱤᱱ ᱦᱟᱹᱵᱤᱡ ᱛᱟᱦᱮᱸᱱ ᱢᱟ  ᱚᱱᱠᱟ ᱜᱮ ᱾ ᱜᱟᱹᱭ ᱢᱤᱦᱩ ᱫᱚ ᱟᱹᱰᱤ ᱫᱤᱱ ᱦᱟᱹᱵᱤᱡ ᱵᱟᱠᱚ ᱛᱟᱦᱮᱸᱱᱟ ᱜᱩᱡᱩᱜ ᱨᱮᱱᱟᱜ ᱫᱷᱟᱫᱚᱥ ᱛᱟᱦᱮᱸᱱᱟ, ᱚᱱᱟᱛᱮ ᱱᱚᱣᱟ ᱵᱚᱫᱚᱞ ᱨᱮᱱᱟᱜ ᱩᱭᱦᱟᱹᱨ ᱵᱚᱞᱚᱣᱟᱫ ᱠᱚ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱱᱩᱠᱩ ᱱᱤᱛ ᱦᱚᱸ ᱜᱚᱱᱚᱝ ᱠᱚ ᱢᱟᱱᱟᱣᱮᱫ ᱠᱚ ᱜᱮᱭᱟ ᱟᱨ ᱮᱯᱮᱢ ᱪᱟᱯᱟᱞ ᱦᱩᱭ ᱫᱟᱲᱮᱟᱜ ᱠᱟᱱ ᱜᱮᱭᱟ ᱾ ᱮᱛᱚᱦᱚᱵ ᱥᱟᱢᱟᱱᱟᱢ ᱠᱟᱹᱣᱰᱤ (metal coins) ᱵᱮᱵᱷᱟᱨᱟᱠᱟᱫ ᱫᱤᱥᱚᱢ ᱫᱚ ᱦᱩᱭᱩᱜ ᱠᱟᱱᱟ  [[ᱞᱟᱭᱰᱤᱭᱟ|ᱞᱟᱭᱰᱩᱭᱟ]] ᱾ <ref name=BritMuseum>cite web |url=http://www.britishmuseum.org/explore/themes/money/the_origins_of_coinage.aspx |title=The origins of coinage |author= |date= |website= |publisher=Trustees of the British Museum |accessdate=23 April 2015</ref> ᱱᱚᱣᱟ ᱫᱚ ᱮᱭᱟᱭ ᱥᱟᱭ ᱥᱮᱨᱢᱟ ᱢᱟᱬᱟᱝ ᱮᱛᱚᱦᱚᱵ ᱧᱮᱞ ᱞᱮᱱ ᱛᱟᱦᱟᱸᱫ  ᱯᱟᱪᱷᱮ ᱥᱮᱦᱮᱫ ᱯᱟᱥᱴᱟ ᱨᱮ ᱡᱟᱦᱟᱸ ᱫᱚ ᱱᱤᱛᱚᱜ ᱛᱩᱲᱩᱠ ᱫᱤᱥᱚᱢ ᱵᱟᱝᱢᱟ ᱛᱩᱨᱠᱤ ᱵᱚᱱ ᱢᱮᱛᱟᱜ ᱠᱟᱱᱟ ᱾ <ref name=BritMuseum/> ᱞᱟᱭᱰᱤᱭᱟ ᱨᱮᱱᱟᱜ ᱠᱟᱹᱣᱰᱤ ᱠᱚ ᱫᱚ  ᱦᱟᱢᱟᱞ [[ᱢᱮᱬᱦᱮᱫ|ᱢᱮᱬᱦᱮᱫ]] ᱛᱮ ᱛᱮᱭᱟᱨ ᱠᱚᱜ ᱛᱟᱦᱮᱸᱫ ᱟᱨ ᱚᱱᱟ ᱪᱮᱛᱟᱱ ᱨᱮ [[ᱡᱟᱴᱟᱠᱩᱞ|ᱡᱟᱴᱟᱠᱩᱞ]] ᱪᱤᱛᱟᱹᱨ ᱪᱷᱟᱯᱟ ᱠᱚᱜ ᱛᱟᱦᱮᱸᱫ ᱾ ᱠᱟᱹᱣᱰᱤ ᱠᱚ ᱫᱚ ᱡᱚᱛᱚ ᱜᱮ ᱢᱤᱫ ᱚᱥᱟᱨ ᱟᱨ ᱨᱩᱯ ᱨᱮ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱫ ᱾ ᱛᱤᱢᱤᱱ ᱜᱟᱱ ᱫᱤᱥᱚᱢ ᱨᱮᱫᱚ ᱵᱷᱮᱜᱟᱨ ᱵᱷᱮᱜᱟᱨ ᱡᱤᱱᱤᱥ ᱠᱚ ᱵᱮᱵᱷᱟᱨᱮᱫ ᱛᱟᱦᱮᱸᱫ ᱠᱟᱹᱣᱰᱤ ᱞᱮᱠᱟᱛᱮ ᱾ 

==ᱥᱩᱵᱤᱫᱷᱟ==
ᱠᱟᱹᱣᱰᱤ ᱫᱚ ᱤᱫᱤ-ᱟᱹᱜᱩ ᱟᱨ ᱫᱚᱦᱚ ᱦᱚᱸ ᱟᱹᱰᱤ ᱟᱞᱜᱟ ᱜᱮᱭᱟ, ᱥᱟᱶᱛᱮ ᱟᱨᱦᱚᱸ ᱟᱭᱢᱟ ᱥᱩᱵᱤᱫᱷᱟ ᱢᱮᱱᱟᱜ-ᱟ ᱾ ᱠᱟᱹᱣᱰᱤ ᱫᱚ ᱟᱹᱰᱤ ᱟᱞᱜᱟ ᱛᱮ ᱦᱟᱹᱴᱤᱧ ᱜᱟᱱᱚᱜ-ᱟ ᱟᱭᱢᱟ ᱵᱮᱯᱟᱨ ᱡᱤᱱᱤᱥ ᱥᱟᱶ ᱾ ᱡᱮᱢᱚᱱ ᱢᱤᱫ ᱦᱚᱲ ᱴᱷᱮᱱ ᱢᱤᱫ ᱰᱟᱺᱜᱽᱨᱤ ᱢᱮᱱᱟᱭᱟ ᱟᱨ ᱩᱱᱤ ᱠᱷᱚᱱ ᱟᱫᱷᱟ ᱨᱮᱱᱟᱜ ᱛᱮᱜᱮ ᱜᱩᱦᱩᱢ ᱠᱤᱨᱤᱧ ᱥᱟᱱᱟ ᱮ ᱠᱟᱱᱟ, ᱛᱚᱵᱮ ᱚᱱᱠᱟ ᱟᱫᱷᱟ ᱜᱮᱫ ᱠᱟᱛᱮ ᱢᱟ ᱵᱟᱭ ᱮᱢ ᱫᱟᱲᱮ ᱟᱭᱟ ᱾ ᱢᱮᱱᱠᱷᱟᱱ ᱟᱡᱤᱡ ᱰᱟᱺᱜᱽᱨᱤ ᱠᱟᱹᱣᱰᱤ ᱛᱮᱭ ᱟᱹᱠᱷᱨᱤᱧᱮᱭᱟ ᱟᱨ ᱠᱟᱹᱣᱰᱤ ᱛᱮ ᱜᱩᱦᱩᱢ ᱮ ᱠᱤᱨᱤᱧᱟ, ᱮᱱᱠᱷᱟᱱ ᱡᱚᱛᱷᱟᱛ ᱨᱮᱱᱟᱜ ᱮ ᱧᱟᱢᱟ ᱟᱡᱟᱜ ᱞᱟᱹᱠᱛᱤ ᱡᱟᱹᱱᱤ ᱾ 

ᱰᱟᱺᱜᱽᱨᱤ ᱫᱚᱭ ᱜᱩᱡᱩᱜ-ᱟ ᱟᱨ ᱜᱩᱦᱩᱢ ᱦᱚᱸ ᱯᱷᱩᱯᱰᱟᱹ ᱵᱮᱠᱟᱨ ᱦᱩᱭ ᱫᱟᱲᱮᱭᱟᱜ-ᱟ, ᱢᱮᱱᱠᱷᱟᱱ ᱠᱟᱹᱶᱰᱤ ᱫᱚ ᱟᱹᱰᱤ ᱫᱤᱱ ᱦᱟᱹᱵᱤᱡ ᱚᱱᱠᱟ ᱜᱮ ᱛᱟᱦᱮᱸᱱᱟ ᱾ ᱡᱩᱫᱤ ᱢᱤᱫ ᱦᱚᱲ ᱰᱟᱺᱜᱽᱨᱤ ᱠᱟᱹᱣᱰᱤ ᱛᱮᱭ ᱟᱹᱠᱷᱨᱤᱧ ᱮᱭᱟ, ᱚᱱᱟ ᱠᱟᱹᱣᱰᱤ ᱟᱡᱟᱜ ᱞᱟᱹᱠᱛᱤ ᱦᱟᱹᱵᱤᱡ ᱮ ᱫᱚᱦᱚ ᱫᱟᱲᱮᱭᱟᱜ-ᱟ ᱾ ᱱᱚᱣᱟ ᱫᱚ ᱟᱡᱟᱜ ᱜᱩᱨ ᱛᱟᱭᱚᱢ ᱦᱚᱸ ᱟᱡ ᱨᱤᱱ ᱜᱟᱬᱟ ᱠᱚ ᱞᱟᱹᱜᱤᱫ-ᱮ ᱫᱚᱦᱚ ᱫᱟᱲᱮᱭᱟᱜ-ᱟ ᱾ 
ᱡᱚᱛᱚ ᱰᱟᱺᱜᱽᱨᱤ ᱫᱚ ᱵᱷᱟᱹᱜᱤ ᱵᱟᱠᱚ ᱛᱟᱦᱮᱸᱱᱟ ᱾ ᱛᱤᱢᱤᱱ ᱜᱟᱱᱫᱚ ᱫᱩᱨᱵᱩᱲ ᱜᱮ ᱟᱨ ᱛᱤᱢᱤᱱ ᱫᱚ ᱦᱟᱲᱟᱢ ᱦᱚᱸ ᱟᱨ ᱟᱫᱷᱟᱱ ᱫᱚ ᱱᱟᱯᱟᱭ ᱟᱨ ᱞᱟᱵᱟᱜ ᱥᱟᱺᱦᱤᱡ ᱾ ᱚᱱᱠᱟ ᱜᱮ ᱜᱩᱦᱩᱢ ᱦᱚᱸ ᱛᱤᱢᱤᱱ ᱫᱚ ᱯᱷᱩᱯᱰᱟᱹ ᱮᱢᱟᱱ ᱟᱨ ᱛᱤᱢᱤᱱ ᱫᱚ ᱵᱮᱥ ᱜᱮ ᱾ ᱢᱮᱱᱫᱚ ᱱᱩᱠᱤᱱᱟᱜ ᱯᱚᱴᱟᱣ-ᱯᱩᱴᱤ ᱮᱯᱮᱢ ᱛᱮ ᱟᱹᱰᱤ ᱜᱟᱱ ᱚᱠᱛᱚᱭ ᱤᱫᱤᱭᱟ ᱾ ᱢᱮᱱᱠᱷᱟᱱ ᱠᱟᱹᱣᱰᱤ ᱫᱚ ᱫᱚᱲᱦᱚ ᱚᱱᱠᱟ ᱜᱮ ᱛᱟᱦᱮᱸᱱᱟ ᱾ ᱢᱤᱫ ᱰᱚᱞᱟᱨ ᱫᱚ ᱟᱨᱢᱤᱫ ᱰᱚᱞᱟᱨ ᱥᱟᱶ ᱥᱚᱢᱟᱱ ᱜᱮᱭᱟ ᱾ ᱱᱚᱣᱟ ᱟᱹᱰᱤ ᱟᱞᱜᱟ ᱛᱮ ᱥᱮᱞᱮᱫ ᱟᱨ ᱞᱮᱠᱷᱟ ᱜᱟᱱᱚᱜ-ᱟ, ᱵᱷᱮᱯᱮᱫ ᱰᱟᱺᱜᱽᱨᱤ ᱟᱨᱵᱟᱝ ᱜᱩᱦᱩᱢ ᱠᱷᱚᱱ ᱾

ᱟᱭᱢᱟ ᱥᱮᱨᱢᱟ ᱛᱟᱭᱚᱢ ᱠᱟᱜᱚᱡᱽ ᱨᱮᱱᱟᱜ ᱠᱟᱹᱣᱰᱤ ᱮᱦᱚᱵ ᱞᱮᱱᱟ, ᱡᱟᱦᱟᱸ ᱫᱚ ᱢᱮᱬᱦᱮᱫ ᱠᱟᱹᱣᱰᱤ ᱞᱮᱠᱟ ᱜᱮ ᱜᱚᱱᱚᱝ ᱟᱱᱟ ᱾  ᱮᱛᱚᱦᱚᱵ ᱥᱚᱛ ᱠᱟᱜᱚᱡᱽ ᱠᱟᱹᱣᱰᱤ ᱫᱚ [[ᱪᱤᱱ|ᱪᱤᱱ]] ᱨᱮ [[ᱡᱤᱥᱩ|ᱡᱤᱥᱩ]] ᱜᱩᱨ ᱨᱮᱱᱟᱜ ᱜᱮᱞ ᱥᱟᱭ ᱥᱮᱨᱢᱟ ᱛᱟᱭᱚᱢ ᱮᱦᱚᱵ ᱞᱮᱱᱟ ᱾ <ref>cite web |url=http://www.archaic-jade.com/papermoney/money.htm |title=A Short History of Money |author= |date= |website= |publisher=Chinese Archaic-Jade Shop |accessdate=23 April 2015</ref>   ᱠᱟᱜᱚᱡᱽ ᱠᱟᱹᱣᱰᱤ ᱫᱚ [[ᱥᱣᱤᱰᱮᱱ|ᱥᱣᱤᱰᱮᱱ]] ᱨᱮᱦᱚᱸ ᱪᱷᱟᱯᱟ ᱞᱮᱱ ᱛᱟᱦᱮᱸᱫ ᱑᱖᱖᱐ ᱟᱨ ᱑᱖᱖᱔ ᱥᱟᱞᱮ ᱛᱟᱞᱟ ᱨᱮ ᱾ <ref>cite web |url=http://www.nbbmuseum.be/2008/04/cradle-european-banknote.htm |title=The cradle of the European banknote's</ref>

==ᱵᱟᱨᱦᱮ ᱡᱚᱱᱚᱲ==
* [http://www.bbc.co.uk/programmes/p00547ch "Money"], BBC Radio 4 discussion with Niall Ferguson, Richard J. Evans and Jane Humphries (''In Our Time'', Mar. 1, 2001)
* [http://www.egwald.ca/ubcstudent/aboriginal/exchanges.php Linguistic and Commodity Exchanges] by Elmer G. Wiens. Examines the structural differences between barter and monetary commodity exchanges and oral and written linguistic exchanges.
* [http://www.parenting.com/article/raise-a-money-smart-kid Raise a Money-Smart Kid]

==ᱥᱟᱹᱠᱷᱭᱟᱹᱛ==

[[Category:!Main category]]
