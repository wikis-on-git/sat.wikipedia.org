[[File:Jaydev vihar.jpg|thumb| ]]
[[File:Rajpath.JPG|thumb| ]]
[[File:IITBBS.jpg|thumb| ]]
[[File:ORISSA SECRETARIAT.jpg|thumb| ]]
[[File:Dhauilgiri Stupa top.jpg|thumb| ]]
[[File:Rama Mandira Bhubaneswar Odisha1.JPG|thumb| ]]
[[File:Lingaraj Temple bbsr8.jpg|thumb| ]]

'''ᱵᱷᱩᱵᱽᱱᱮᱥᱚᱨ''' ᱫᱚ [[ᱳᱰᱤᱥᱟ|ᱳᱰᱤᱥᱟ]] ᱨᱮᱱᱟᱜ ᱡᱟᱡᱽᱜᱟᱲ ᱠᱟᱱᱟ ᱾ ᱱᱚᱶᱟ ᱫᱚ [[ᱥᱤᱧᱚᱛ|ᱥᱤᱧᱚᱛ]] ᱫᱤᱥᱚᱢ ᱨᱮᱱᱟᱜ ᱥᱟᱢᱟᱝ ᱥᱮᱦᱮᱫ (ᱪᱟᱸᱫᱚ ᱨᱟᱠᱟᱵ ᱱᱟᱠᱷᱟ) ᱨᱮ ᱢᱮᱱᱟᱜ-ᱟ ᱾ ᱵᱷᱩᱵᱽᱱᱮᱥᱚᱨ ᱑᱙᱔᱘ ᱥᱟᱞᱮᱨᱮ ᱳᱰᱤᱥᱟ ᱨᱮᱱᱟᱜ ᱨᱟᱡᱽᱜᱟᱲ ᱞᱮᱠᱟᱛᱮ ᱠᱚ ᱵᱮᱨᱮᱫ ᱠᱮᱫᱟ ᱾ ᱱᱚᱶᱟ ᱱᱟᱜᱟᱨ ᱫᱚ ᱥᱩᱨᱥᱩᱯᱩᱨ ᱓᱐᱐᱐ ᱥᱮᱨᱢᱟ ᱢᱟᱨᱮ ᱜᱮᱭᱟ ᱾ ᱵᱷᱩᱵᱽᱱᱮᱥᱚᱨ ᱨᱮ ᱫᱚ ᱟᱭᱢᱟ ᱡᱩᱜᱽ ᱠᱚᱨᱮᱱᱟᱜ ᱖᱐᱐ ᱜᱟᱱ [[ᱢᱩᱸᱫᱽᱨᱤ|ᱢᱩᱸᱫᱽᱨᱤ]] ᱢᱮᱱᱟᱜ-ᱟ ᱾<ref>''Jon T. Lang''. [http://books.google.com/books?id=gxyGbhlKQXQC&pg=PA38&dq=temple+city+bhubaneswar&hl=en&sa=X&ei=XGdbT87bJMfLrQfRuvySDA&ved=0CFIQ6AEwBQ A concise history of modern architecture in India]. Page 38.</ref> ᱚᱱᱟᱛᱮ ᱵᱷᱩᱵᱽᱱᱮᱥᱚᱨ ᱫᱚ ᱢᱩᱸᱫᱽᱨᱤ ᱢᱟᱲᱤᱱᱤ ᱱᱟᱜᱟᱨ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱢᱩᱸᱫᱽᱨᱤ ᱠᱚ ᱢᱩᱸᱫᱽ ᱨᱮ [[ᱞᱤᱝᱜᱚᱨᱟᱡᱽ ᱢᱩᱸᱫᱽᱨᱤ|ᱞᱤᱝᱜᱚᱨᱟᱡᱽ ᱢᱩᱸᱫᱽᱨᱤ]], [[ᱨᱟᱡᱽᱨᱟᱹᱱᱤ ᱢᱩᱸᱫᱽᱨᱤ|ᱨᱟᱡᱽᱨᱟᱹᱱᱤ ᱢᱩᱸᱫᱽᱨᱤ]], [[ᱢᱩᱠᱛᱮᱥᱚᱨ ᱫᱮᱣᱲᱚ|ᱢᱩᱠᱛᱮᱥᱚᱨ ᱫᱮᱣᱲᱚ]] ᱮᱢᱟᱱ ᱠᱚ ᱫᱚ ᱫᱮᱥᱵᱤᱫᱮᱥ ᱨᱮ ᱟᱭᱢᱟ ᱵᱟᱰᱟᱭᱟᱱᱟ ᱾ ᱢᱩᱸᱫᱽᱨᱤ ᱠᱚ ᱫᱚ ᱠᱚᱲᱤᱝᱜᱚ ᱜᱚᱲᱦᱚᱱ ᱨᱩᱯ ᱞᱮᱠᱟ ᱵᱮᱱᱟᱣ ᱟᱠᱟᱱᱟ ᱾ ᱥᱟᱢᱟᱝ ᱥᱤᱧᱚᱛ ᱨᱮ ᱫᱚ [[ᱯᱩᱨᱤ|ᱯᱩᱨᱤ]], [[ᱠᱚᱬᱟᱨᱠᱚ|ᱠᱚᱬᱟᱨᱠᱚ]] ᱟᱨ '''ᱵᱷᱩᱵᱽᱱᱮᱥᱚᱨ''' ᱫᱚ ᱥᱚᱱᱟ ᱯᱮᱠᱚᱬ ᱠᱚ ᱢᱮᱛᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱧᱮᱧᱮᱞᱤᱭᱟᱹ ᱠᱚ ᱞᱟᱹᱜᱩᱫ ᱟᱹᱰᱤ ᱜᱚᱨᱚᱡᱟᱱ ᱦᱩᱭ ᱟᱠᱟᱱᱟ ᱾ <ref name="R. P. Mohapatra, Page 47">'''Ramesh Prasad Mohapatra''', ''Archaeology in Orissa'', Vol I, Page 47, B. R. Publishing Corporation, Delhi, 1986, ISBN 81-7018-346-4</ref>

ᱵᱷᱩᱵᱽᱱᱮᱥᱚᱨ ᱧᱩᱛᱩᱢ ᱫᱚ ᱥᱤᱵᱚ ᱵᱚᱝᱜᱟ ᱦᱟᱜ ᱟᱨᱢᱤᱫ ᱧᱩᱛᱩᱢ '''ᱛᱨᱤᱵᱷᱩᱵᱚᱱᱮᱥᱚᱨ''' ᱠᱷᱚᱱ ᱦᱮᱡ ᱟᱠᱟᱱᱟ ᱾ ᱵᱷᱩᱵᱽᱱᱮᱥᱚᱨ ᱫᱚ ᱓᱐᱐᱐ ᱥᱮᱨᱢᱟ ᱢᱟᱬᱟᱝ '''ᱢᱚᱦᱟᱢᱮᱜᱷ ᱵᱟᱦᱚᱱ''' ᱪᱮᱫᱤᱵᱚᱝᱥᱚ ᱫᱟᱨᱟᱭ ᱛᱮ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ ᱡᱟᱦᱟᱸᱭ ᱠᱚᱣᱟᱜ ᱨᱟᱡᱽᱜᱟᱲ ᱫᱚ ᱵᱷᱩᱵᱽᱱᱮᱥᱚᱨ ᱥᱩᱨ [[ᱥᱤᱥᱩᱯᱟᱲᱜᱚᱰ|ᱥᱤᱥᱩᱯᱟᱲᱜᱚᱰ]] ᱨᱮ ᱛᱟᱦᱮᱸ ᱠᱟᱱᱟ ᱾ ᱵᱷᱩᱵᱽᱱᱮᱥᱚᱨ ᱫᱚ ᱛᱚᱥᱟᱲᱤ, ᱠᱚᱲᱤᱝᱜᱚ ᱱᱚᱜᱚᱨᱤ, ᱱᱚᱜᱚᱨ ᱠᱚᱲᱤᱝᱜᱚ, ᱮᱠᱟᱢᱨᱚ ᱠᱟᱱᱚᱱ , ᱮᱠᱟᱢᱨᱚ ᱠᱷᱮᱛᱨᱚ ᱟᱨ ᱢᱩᱸᱫᱽᱨᱤ ᱢᱟᱲᱤᱱᱤ ᱱᱟᱜᱟᱨ ᱞᱮᱠᱟᱛᱮ ᱦᱚᱸ ᱵᱟᱰᱟᱭᱚᱜ-ᱟ ᱾ ᱫᱤᱥᱚᱢ ᱯᱷᱩᱨᱜᱟᱹᱞ ᱨᱮᱱᱟᱜ ᱢᱤᱫ ᱥᱮᱨᱢᱟ ᱛᱟᱭᱚᱢ ᱳᱰᱤᱥᱟ ᱨᱮᱱᱟᱜ ᱨᱟᱡᱽᱜᱟᱲ ᱫᱚ [[ᱠᱚᱴᱚᱠ|ᱠᱚᱴᱚᱠ]] ᱠᱷᱚᱱ ᱵᱷᱩᱵᱽᱱᱮᱥᱚᱨ ᱛᱮ ᱠᱚ ᱩᱪᱟᱹᱲᱠᱮᱫᱟ ᱾ ᱱᱮᱛᱟᱨᱟᱜ ᱱᱟᱜᱟᱨ ᱰᱷᱚᱝ ᱫᱚ [[ᱡᱚᱨᱢᱟᱱᱤ|ᱡᱚᱨᱢᱟᱱᱤ]] ᱨᱮᱱᱤᱡ [[ᱳᱴᱚ ᱠᱚᱱᱤᱥᱵᱚᱨᱜᱽ|ᱳᱴᱚ ᱠᱚᱱᱤᱥᱵᱚᱨᱜᱽ]]ᱟᱜ ᱫᱟᱨᱟᱭ ᱛᱮ ᱵᱮᱱᱟᱣ ᱟᱠᱟᱱᱟ ᱾ ᱩᱱᱤ ᱫᱚ [[ᱡᱟᱢᱥᱮᱫᱽᱯᱩᱨ|ᱡᱟᱢᱥᱮᱫᱽᱯᱩᱨ]] ᱟᱨ ᱪᱚᱱᱰᱤᱜᱚᱰ ᱨᱮᱱᱟᱜ ᱱᱚᱠᱥᱟ ᱦᱚᱸᱭ ᱵᱮᱱᱟᱱ ᱞᱮᱫ ᱛᱟᱦᱮᱸᱫ ᱾ ᱵᱷᱩᱵᱽᱱᱮᱥᱚᱨ ᱟᱨ [[ᱠᱚᱴᱚᱠ|ᱠᱚᱴᱚᱠ]]
ᱫᱚ ᱵᱷᱤᱲᱟᱹᱣ ᱠᱟᱛᱮ ᱳᱰᱤᱥᱟ ᱨᱮᱱᱟᱜ ᱴᱣᱤᱱ ᱥᱤᱴᱤ (Twin city) ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱨᱮ ᱒᱐᱑᱑ ᱞᱮᱠᱷᱟ ᱦᱚᱲ ᱞᱮᱠᱷᱟ ᱡᱚᱠᱷᱟ ᱛᱮ ᱵᱟᱰᱟᱭᱟᱠᱟᱟ ᱵᱟᱝ ᱢᱟ ᱑᱐.᱔᱐ ᱞᱟᱠ ᱦᱚᱲ ᱢᱮᱱᱟᱜ ᱠᱚᱣᱟ ᱾
==ᱜᱟᱲ ᱵᱮᱨᱮᱫ==
᱑᱙᱔᱖  ᱥᱟᱞᱮᱨᱮ ᱵᱷᱩᱵᱽᱱᱮᱥᱚᱨ ᱫᱚ ᱥᱚᱨᱮᱥ ᱱᱟᱜᱟᱨ ᱛᱮᱭᱟᱨ ᱞᱟᱹᱜᱤᱫ ᱡᱚᱨᱢᱟᱱᱤ ᱨᱤᱱᱤᱡ ᱵᱤᱱᱟᱣᱤᱭᱟᱹ ᱟᱨ ᱫᱤᱥᱟᱹᱫᱩᱜᱤᱡ '''ᱚᱴᱚ ᱠᱚᱭᱮᱥᱵᱚᱨᱜᱽ''' ᱱᱚᱠᱥᱟᱭ ᱛᱮᱭᱟᱨ ᱞᱮᱫᱟ ᱾ ᱑᱙᱔᱘ ᱥᱟᱞᱮ ᱮᱯᱨᱤᱞ ᱪᱟᱸᱫᱚ ᱑᱓ ᱢᱟᱹᱦᱤᱛ ᱨᱮ ᱵᱷᱩᱵᱽᱱᱮᱥᱚᱨ ᱱᱟᱶᱟ ᱨᱟᱡᱽᱜᱟᱲ ᱵᱮᱨᱮᱫ ᱞᱟᱹᱟᱜᱤᱫ ᱩᱱ ᱚᱠᱛᱚ ᱨᱤᱱᱤᱡ ᱫᱤᱥᱚᱢ ᱯᱟᱨᱥᱮᱛ ᱜᱚᱢᱠᱮ [[ᱡᱚᱵᱟᱦᱚᱨᱞᱟᱞ ᱱᱮᱦᱨᱩ|ᱡᱚᱵᱟᱦᱚᱨᱞᱟᱞ ᱱᱮᱦᱨᱩ]] ᱭᱟᱜ ᱛᱤ ᱛᱮ ᱩᱰᱷᱟᱹᱣ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱩᱰᱷᱟᱹᱣ ᱠᱟᱸᱛ ᱫᱚ ᱱᱤᱛᱚᱜ ᱵᱤᱫᱷᱟᱱ ᱥᱚᱵᱷᱟ ᱥᱩᱨ ᱨᱮᱱᱟᱜ ᱮᱴᱮᱫ ᱨᱮ ᱢᱮᱱᱟᱜ-ᱟ ᱾ ᱑᱙᱔᱘ ᱥᱟᱞᱮ ᱠᱷᱚᱱ ᱡᱟᱣ ᱥᱮᱨᱢᱟ ᱜᱮ ᱮᱯᱨᱤᱞ ᱑᱓ ᱢᱟᱹᱦᱤᱛ ᱫᱚ '''ᱵᱷᱩᱵᱽᱱᱮᱥᱚᱨ ᱵᱮᱨᱮᱫ ᱢᱟᱦᱟᱸ''' ᱢᱮᱱᱛᱮ ᱠᱚ ᱢᱟᱱᱟᱣᱮᱜ-ᱟ ᱾

==ᱱᱟᱜᱟᱢ==
ᱵᱷᱩᱵᱽᱱᱮᱥᱚᱨ ᱱᱟᱜᱟᱨ ᱨᱮᱱᱟᱜ ᱫᱚ ᱵᱟᱱᱟᱨ ᱢᱟᱨᱮ ᱟᱨ ᱱᱟᱶᱟ ᱱᱟᱜᱟᱢ ᱛᱚᱞ ᱫᱚᱦᱚᱣᱟᱠᱟᱱᱟ ᱾ ᱢᱟᱨᱮ ᱱᱟᱜᱟᱢ ᱫᱚ ᱓᱐᱐᱐ ᱥᱮᱨᱢᱟ ᱢᱟᱬᱟᱝ ᱟᱨ ᱱᱟᱶᱟ ᱱᱟᱜᱟᱨ ᱫᱚ ᱑᱙᱔᱘ ᱥᱟᱞᱮ ᱠᱷᱚᱱ ᱮᱦᱚᱵ ᱮᱱᱟ ᱾ ᱥᱟᱥᱟᱭ ᱥᱮᱨᱢᱟ ᱨᱮᱱᱟᱜ ᱱᱟᱜᱟᱢᱟᱱᱟᱜ ᱴᱷᱟᱶ ᱠᱚᱴᱚᱠ ᱨᱮᱱᱟᱜ ᱩᱱᱩᱭᱦᱟᱹᱨ ᱟᱹᱰᱤ ᱵᱟᱹᱲᱛᱤᱭᱮᱱ ᱠᱷᱟᱹᱛᱤᱨ ᱨᱟᱡᱽᱜᱟᱲ ᱫᱚ ᱚᱸᱰᱮ ᱠᱷᱚᱱ ᱩᱪᱟᱹᱲ ᱠᱟᱛᱮ ᱮᱨᱟᱢᱨᱚ ᱠᱷᱮᱛᱨᱚ, ᱵᱷᱩᱵᱽᱱᱮᱥᱚᱨ ᱠᱚ ᱤᱫᱤ ᱠᱮᱜ-ᱟ ᱾ ᱢᱟᱨᱮ ᱚᱠᱛᱚ ᱠᱷᱚᱱ ᱜᱮ ᱮᱠᱟᱢᱨᱚ ᱠᱷᱮᱛᱨᱚ ᱫᱚ ᱥᱟᱶᱦᱮᱫ, ᱞᱟᱠᱪᱟᱨ, ᱥᱮᱪᱮᱫ, ᱱᱟᱜᱟᱢ ᱮᱢᱟᱱ ᱠᱚᱭ ᱛᱚᱞ ᱫᱚᱦᱚᱣᱟᱠᱫ ᱜᱮᱭᱟ ᱾
==ᱚᱛᱱᱚᱜ ᱴᱷᱟᱶ==
ᱵᱷᱩᱵᱽᱱᱮᱥᱚᱨ ᱫᱚ [[ᱠᱷᱚᱨᱫᱟ|ᱠᱷᱚᱨᱫᱟ]] ᱡᱤᱞᱞᱟᱹ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ ᱥᱤᱧᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱦᱮᱫ (ᱯᱩᱨᱩᱵᱽ ᱱᱟᱠᱷᱟ) ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱫᱚ ᱥᱟᱹᱢᱩᱸᱫ ᱟᱴᱮᱫ ᱠᱷᱚᱱ ᱔᱕ ᱢᱤᱴᱚᱨ (᱑᱔᱘ ᱯᱷᱩᱴ) ᱩᱥᱩᱞ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱱᱟᱜᱟᱨ ᱫᱚ ᱫᱚᱭᱟ ᱜᱟᱰᱟ ᱟᱨ ᱠᱩᱣᱟᱠᱷᱟᱭ ᱜᱟᱰᱟ ᱛᱟᱞᱟ ᱨᱮ ᱢᱮᱱᱟᱜ-ᱟ ᱾
==ᱦᱚᱲ ᱮᱞ==
᱒᱐᱑᱑ ᱨᱮᱱᱟᱜ ᱦᱚᱲ ᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱵᱷᱩᱵᱽᱱᱮᱥᱚᱨ ᱨᱮ ᱢᱮᱱᱟᱜ ᱠᱚ ᱦᱚᱲ ᱠᱚᱣᱟᱜ ᱮᱞ ᱫᱚ  ᱘,᱓᱗,᱗᱓᱗ ᱟᱨ ᱱᱟᱜᱟᱨᱟᱧᱪᱚᱞ ᱦᱚᱲ ᱫᱚ ᱘,᱘᱑,᱙᱘᱘ ᱜᱟᱱ ᱢᱮᱱᱟᱜ ᱠᱚᱣᱟ ᱾  <ref>[http://www.census2011.co.in/census/city/270-bhubaneswar.html Bhubaneswar (Bhubaneswar Town) City]</ref>

==ᱦᱚᱨᱰᱟᱦᱟᱨ==
===ᱥᱚᱲᱚᱠ ᱦᱚᱨ===
[[File:Vani Vihar Square.jpg|thumb|ᱡᱚᱭᱫᱮᱵᱽ ᱵᱤᱦᱟᱨ]]
'''ᱳᱰᱤᱥᱟ ᱯᱚᱱᱚᱛ ᱥᱚᱲᱚᱠ ᱯᱚᱨᱤᱵᱚᱦᱚᱱ ᱱᱤᱜᱚᱢ''' ᱥᱟᱢᱵᱽᱲᱟᱣ ᱛᱟᱞᱢᱟ ᱫᱚ ᱵᱷᱩᱵᱽᱱᱮᱥᱚᱨ ᱨᱮ ᱢᱮᱱᱟᱜ-ᱟ ᱾ ᱵᱷᱩᱵᱽᱱᱮᱥᱚᱨ ᱵᱚᱥᱴᱟᱸᱰ ᱫᱚ ᱵᱷᱩᱵᱽᱱᱮᱥᱚᱨ ᱨᱮᱱᱟᱜ ᱛᱟᱞᱟ ᱠᱷᱚᱱ ᱘ ᱠᱤᱞᱚᱢᱤᱴᱚ ᱥᱟᱺᱜᱤᱧ ᱨᱮ '''ᱵᱚᱨᱢᱩᱸᱰᱟ''' ᱧᱩᱛᱩᱢᱟᱱ ᱴᱷᱟᱶ ᱨᱮ ᱢᱮᱱᱟᱜ-ᱟ ᱾ ᱵᱷᱩᱵᱽᱱᱮᱥᱚᱨ ᱫᱚ ᱫᱤᱥᱚᱢ ᱨᱮᱱᱟᱜ ᱮᱴᱟᱜ  ᱱᱟᱜᱟᱨ ᱠᱚ ᱦᱤᱡᱩᱜ ᱥᱮᱱᱚᱜ ᱞᱟᱰᱜᱤᱫ ᱡᱟᱹᱛᱤᱭᱟᱹᱨᱤ ᱨᱟᱡᱽᱦᱚᱨ ᱕ ᱟᱨ ᱨᱟᱡᱽᱦᱚᱨ ᱒᱐᱓ ᱫᱟᱨᱟᱭ ᱛᱮ ᱡᱚᱲᱟᱣᱟᱠᱟᱱᱟ ᱾ ᱵᱷᱩᱵᱽᱱᱮᱥᱚᱨ ᱨᱮᱱᱟᱜ ᱴᱷᱟᱶ ᱠᱚ ᱫᱟᱬᱟᱱ ᱞᱟᱹᱜᱤᱫ ᱥᱤᱴᱤ ᱵᱚᱥ ᱟᱨ ᱚᱴᱚ ᱨᱤᱠᱥᱟ ᱨᱮᱱᱟᱜ ᱥᱩᱵᱤᱫᱷᱟ ᱢᱮᱱᱟᱜ-ᱟ ᱾ ᱦᱚᱨ ᱛᱚᱯᱚᱞ ᱥᱟᱢᱵᱽᱲᱟᱣ ᱞᱟᱹᱜᱩᱫ ᱴᱨᱟᱯᱷᱤᱠ ᱠᱚᱱᱴᱨᱚᱞ ᱢᱮᱱᱟᱜ-ᱟ ᱾

===ᱨᱮᱞ ᱦᱚᱨ===
ᱥᱟᱢᱟᱝ ᱥᱮᱦᱮᱫ ᱨᱮᱞ ᱨᱮᱱᱟᱜ ᱥᱟᱢᱵᱽᱲᱟᱣ ᱛᱟᱞᱢᱟ ᱫᱚ ᱵᱷᱩᱵᱽᱱᱮᱥᱚᱨ ᱨᱮ ᱢᱮᱱᱟᱜ-ᱟ ᱾ ᱵᱷᱩᱵᱽᱱᱮᱥᱚᱨ ᱨᱮᱱᱟᱜ ᱢᱩᱬ ᱥᱴᱮᱞᱚᱱ ᱫᱚ ᱛᱟᱞᱟᱨᱮ ᱢᱮᱱᱟᱜ-ᱟ ᱾  ᱱᱚᱸᱰᱮ ᱠᱷᱚᱱ ᱜᱚᱴᱟ ᱯᱟᱲᱟ ᱜᱮ ᱦᱚᱨ ᱛᱚᱯᱚᱞ ᱟᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱛᱟᱞᱟ ᱨᱮ ᱕ ᱜᱚᱴᱟᱝ ᱨᱮᱞ ᱥᱴᱮᱥᱚᱱ ᱢᱮᱱᱟᱜ-ᱟ ᱾
 ᱚᱱᱟ ᱠᱚ ᱫᱚ :-
*ᱯᱚᱴᱤᱭᱟ ᱨᱮᱞ ᱥᱴᱮᱥᱚᱱ
*ᱢᱟᱧᱪᱮᱥᱚᱨ ᱨᱮᱞ ᱥᱴᱮᱥᱚᱱ
*ᱵᱟᱬᱤᱵᱤᱦᱟᱨ ᱨᱮᱞ ᱥᱴᱮᱥᱚᱱ
*ᱵᱷᱩᱵᱽᱱᱮᱥᱚᱨ ᱨᱮᱞ ᱥᱴᱮᱥᱚᱱ
*ᱞᱤᱝᱜᱚᱨᱟᱡᱽ ᱢᱩᱸᱫᱽᱨᱤ ᱨᱳᱰ ᱨᱮᱞ ᱥᱴᱮᱥᱚᱱ
===ᱩᱰᱟᱹᱱ ᱦᱚᱨ===
[[File:Biju Pattnaik Airport.JPG|thumb|right|250 px|ᱵᱤᱡᱩ ᱯᱚᱴᱱᱟᱭᱮᱠ ᱩᱰᱟᱹᱱ ᱰᱟᱹᱦᱤ]]
'''ᱵᱤᱡᱩ ᱯᱚᱴᱱᱟᱭᱚᱠ ᱩᱰᱟᱹᱱ ᱰᱟᱹᱦᱤ''' ᱫᱚ ᱳᱰᱤᱥᱟ ᱨᱮᱱᱟᱜ ᱢᱤᱫᱴᱟᱝ ᱜᱮ ᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ ᱠᱟᱱᱟ ᱾ ᱱᱚᱶᱟ ᱩᱰᱟᱹᱱ ᱰᱟᱹᱦᱤ ᱵᱷᱩᱵᱽᱱᱮᱥᱚᱨ ᱛᱟᱞᱟ ᱠᱷᱚᱱ ᱓ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ-ᱟ ᱾ ᱛᱤᱢᱤᱱ ᱫᱤᱱ ᱦᱩᱭᱩᱜ ᱠᱟᱱᱟ ᱱᱚᱶᱟ ᱫᱚ ᱡᱮᱡᱟᱹᱛᱤᱭᱟᱹᱨᱤ ᱩᱰᱟᱹᱱ ᱰᱟᱹᱦᱤ ᱞᱮᱠᱟᱛᱮ ᱢᱟᱱᱚᱛᱮ ᱧᱟᱢ ᱠᱮᱜ-ᱟ ᱾ <ref>http://www.orissalinks.com/orissagrowth/archives/671</ref><ref>http://www.bhubaneswarairport.com/php/showNews.php?newsid=374&linkid=1052</ref><ref>http://www.constructionupdate.com/News.aspx?nId=7ns+hLinJBtJyr9sda3NMA==</ref>

==ᱥᱮᱪᱮᱫ ᱵᱮᱵᱚᱥᱛᱟ==
ᱵᱷᱩᱵᱽᱱᱮᱥᱚᱨ ᱫᱚ ᱥᱟᱢᱟᱝ ᱥᱮᱦᱮᱫ ᱨᱮ ᱡᱚᱛᱚ ᱠᱷᱚᱱ ᱢᱟᱨᱟᱝ ᱥᱮᱪᱮᱫ ᱴᱷᱟᱶ ᱞᱮᱠᱟᱛᱮ ᱢᱮᱱᱟᱭᱟ ᱾ ᱱᱚᱸᱰᱮ ᱡᱚᱛᱚ ᱞᱮᱠᱟᱱ ᱚᱞ ᱯᱟᱲᱦᱟᱣ ᱥᱮᱪᱮᱫᱚᱜ ᱞᱟᱹᱜᱤᱫ ᱟᱥᱲᱟ ᱥᱚᱨᱠᱟᱨᱤ ᱟᱨ ᱵᱮᱥᱚᱨᱠᱟᱨᱤ ᱛᱷᱚᱠ ᱨᱮ ᱢᱮᱱᱟᱜ-ᱟ ᱾ ᱱᱚᱶᱟ ᱠᱚ ᱢᱩᱸᱫᱽ ᱨᱮ ᱟᱭᱤ.ᱟᱭᱤ.ᱴᱤ,  ᱟᱭᱤ.ᱟᱭᱤ.ᱟᱭᱤ.ᱴᱤ, ᱟᱭᱤ.ᱟᱭᱤ.ᱮᱢ, ᱱᱟᱭᱡᱚᱨ, ᱮᱢᱥ, ᱮᱱ.ᱟᱭᱤ.ᱮᱯᱷ.ᱴᱤ ᱮᱢᱟᱱ ᱮᱢᱟᱱᱟᱜ ᱠᱚ ᱢᱮᱱᱟᱜ-ᱟ ᱾
== ᱪᱤᱛᱟᱹᱨ ==
<gallery>
File:Ravindra Mandap, Bhubaneswar, Odisha.jpg|ᱨᱚᱵᱤᱱᱫᱨᱚ ᱢᱚᱱᱰᱚᱯ
File:BayaBabaMath_Bhubaneswar1.JPG|ᱵᱟᱭᱟ ᱵᱟᱵᱟ ᱢᱚᱴᱷᱚ
File:Lingaraj temple Bhubaneswar 11007.jpg|ᱞᱤᱝᱜᱚᱨᱟᱡᱽ ᱢᱩᱸᱫᱽᱨᱤ
</gallery>

<gallery widths=500px; heights=150px>
Deras Dam.jpg|ᱰᱮᱨᱟᱥ ᱰᱮᱢ
</gallery>

==ᱵᱟᱹᱲᱛᱤ==

* [http://www.bdabbsr.in Bhubaneswar Development Authority]
* [http://bmc.gov.in Official Web Site of Bhubaneswar Municipal Corporation]

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Cities]]
[[Category:Indian capital cities]]
