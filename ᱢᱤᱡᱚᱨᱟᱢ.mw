'''ᱢᱤᱡᱚᱨᱟᱢ''' ᱫᱚ ᱥᱟᱢᱟᱝ - ᱠᱚ'ᱭᱮ' ᱥᱤᱧᱩᱛ ᱨᱮᱱᱟᱜ ᱢᱤᱫᱴᱮᱱ ᱯᱚᱱᱚᱛ ᱠᱟᱱᱟ| ᱱᱚᱣᱟ ᱫᱚ ᱥᱤᱧᱩᱛ ᱨᱮᱭᱟᱜ ᱦᱩᱰᱤᱧ ᱯᱚᱱᱚᱛ ᱠᱚ ᱵᱷᱤᱛᱨᱤ ᱨᱮ ᱢᱤᱫᱴᱮᱱ ᱠᱟᱱᱟ|ᱵᱤᱨ-ᱵᱩᱨᱩ ᱥᱤᱨᱡᱚᱱ ᱛᱮ ᱥᱟᱡᱟᱣ ᱟᱠᱟᱱ ᱢᱤᱫᱴᱮᱱ ᱟ.ᱰᱤ ᱪᱚᱨᱚᱠ ᱴᱷᱟ.ᱭ ᱠᱟᱱᱟ|ᱢᱤᱡᱚᱨᱟᱢ ᱨᱮᱱᱟᱜ ᱨᱟᱡᱽ ᱜᱟᱲ ᱫᱚ ᱟᱭᱡᱚᱞ ᱠᱟᱱᱟ|ᱢᱤᱡᱚᱨᱟᱢ ᱫᱚ ᱡᱚᱱᱚᱡᱟᱛᱤ ᱜᱤᱨᱟ.ᱵᱟᱥ ᱢᱟᱨᱟᱝ ᱯᱚᱱᱚᱛ ᱠᱟᱱᱟ ᱱᱚᱱᱰᱮᱱ ᱰᱷᱮᱨ ᱦᱚᱲ ᱜᱮ ᱤᱥᱟ.ᱭ ᱫᱷᱚᱨᱚᱢ ᱠᱚ ᱯᱟᱧᱡᱟ ᱭᱮᱫᱟ|ᱢᱤᱡᱚᱨᱟᱢ ᱨᱮᱱ ᱥᱮᱪᱮᱫ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱥᱤᱧᱩᱛ ᱫᱤᱥᱚᱢ ᱵᱷᱤᱛᱨᱤ ᱨᱮ ᱠᱮᱨᱟᱞᱟ ᱛᱟᱭᱚᱢ ᱫᱚᱥᱟᱨ ᱴᱷᱟᱶ ᱨᱮ ᱢᱮᱱᱟᱜ-ᱟ| ᱱᱚᱣᱟ ᱯᱚᱱᱚᱛ ᱨᱮᱱ ᱰᱷᱮᱨ ᱦᱚᱲ ᱜᱮ ᱢᱤᱡᱚ ᱯᱟ.ᱨᱥᱤ ᱥᱟᱶ ᱥᱟᱶ ᱛᱮ ᱤᱝᱨᱟ.ᱡᱤ ᱯᱟ.ᱨᱥᱤ ᱛᱮᱦᱚ ᱠᱚ ᱨᱚᱲ ᱜᱮᱭᱟ|ᱢᱤᱡᱚᱨᱟᱢ ᱨᱮᱱᱟᱜ ᱢᱩᱴ ᱚᱛ ᱦᱟᱥᱟ ᱞᱮᱠᱷᱟ ᱡᱚᱠᱷᱟ ᱫᱚ ᱒᱑,᱐᱘᱗ ᱪᱟ.ᱣᱠᱟ. ᱠᱤᱞᱚᱢᱤᱴᱟᱨ ᱠᱟᱱᱟ|
==ᱱᱟᱜᱟᱢ==
ᱢᱤᱡᱩᱨᱟᱢ ᱯᱷᱩᱨᱜᱟᱹᱞ ᱫᱤᱥᱚᱢ ᱵᱮᱱᱟᱣ ᱞᱟᱹᱜᱤᱫ ᱑᱙᱖᱑ ᱥᱮᱨᱢᱟ ᱨᱮᱭᱟᱜ ᱒᱒ ᱚᱠᱴᱚᱵᱚᱨ ᱦᱤᱞᱚᱜ ᱞᱟᱞᱰᱟᱝ ᱟᱜ ᱟᱹᱭᱩᱨ ᱛᱮ "ᱢᱤᱡᱚ ᱱᱮᱥᱚᱱᱟᱞ ᱯᱷᱨᱚᱱᱴ"  ᱧᱩᱛᱩᱢ ᱟᱱ ᱢᱤᱫᱴᱮᱱ ᱨᱟᱡᱽ ᱟ.ᱨᱤ ᱫᱚᱞ ᱵᱟᱱᱫᱷᱟᱣ ᱞᱮᱱᱟ| ᱑᱙᱖᱖ ᱥᱮᱨᱢᱟ ᱨᱮᱭᱟᱜ ᱒᱘  ᱚᱠᱴᱚᱵᱚᱨ ᱦᱤᱞᱚᱜ ᱟᱭᱡᱚᱞ ᱨᱮ, ᱞᱩᱞᱨᱝ, ᱥᱩᱣᱟᱴᱮᱝ,ᱥᱤᱢᱩᱞᱩᱣᱟᱝ ᱟᱨ ᱢᱤᱡᱩᱨᱟᱢ ᱨᱮᱭᱟᱜ ᱟᱭᱢᱟ ᱡᱟᱭᱜᱟ ᱨᱮ ᱦᱩᱞ ᱠᱚ ᱥᱤᱨᱡᱟ.ᱣ ᱠᱮᱫᱟ। ᱱᱚᱣᱟ ᱟᱱᱫᱚᱲ ᱫᱟᱵᱟᱣ ᱞᱟ.ᱜᱤᱫ ᱥᱤᱧᱩᱛ ᱨᱮ ᱯᱟ.ᱦᱤᱞ ᱫᱷᱟᱣ ᱩᱰᱟ.ᱱ ᱯᱷᱟ.ᱫᱽ ᱠᱚ ᱯᱷᱮᱰ ᱞᱮᱫ ᱠᱚᱣᱟ। ᱟᱭᱡᱚᱞ ᱨᱮᱱ ᱖᱒ ᱩᱢᱮᱨᱟᱱ ᱨᱚᱛᱷᱟᱝᱯᱩᱭᱮ  ᱞᱟ.ᱭ ᱟᱠᱟᱫᱟ, ᱑᱙᱖᱖ ᱥᱮᱨᱢᱟ ᱨᱮᱭᱟᱜ ᱔ ᱢᱟᱨᱪ ᱦᱤᱞᱚᱜ ᱫᱚᱥᱟᱨ ᱵᱮᱞᱟ ᱡᱮᱴ ᱩᱰᱟ.ᱱ ᱛᱮ ᱟᱭᱡᱚᱞ ᱨᱮ ᱠᱚ ᱟᱠᱨᱚᱢᱚᱱ ᱞᱮᱫᱟ। ᱫᱚᱥᱟᱨ ᱦᱤᱞᱚᱜ ᱛᱤᱱᱟ.ᱜ ᱴᱟᱲᱟᱝ ᱜᱟᱱ ᱪᱚᱝ ᱵᱚᱢᱟ ᱡᱟ.ᱲᱤ ᱛᱮ ᱫᱣᱟᱨᱯᱩᱭ ᱟᱨ ᱥᱤᱝᱜᱟ ᱵᱷᱮᱱ ᱴᱚᱴᱷᱟ ᱫᱷᱟᱢ ᱫᱟ.ᱥᱮᱨ ᱪᱟᱵᱟ ᱞᱮᱱᱟ। ᱑᱙᱖᱗ ᱥᱮᱨᱢᱟ ᱨᱮ ᱢᱤᱡᱚ ᱱᱮᱥᱚᱱᱟᱞ ᱯᱷᱨᱯᱱᱴ ᱫᱚ ᱵᱮ-ᱟᱭᱱᱤ ᱢᱮᱱᱛᱮ ᱞᱟ.ᱭ ᱡᱟ.ᱦᱤᱨ ᱞᱮᱫᱟ ᱟᱨ ᱚᱱᱟ ᱤᱭᱟ.ᱛᱮ ᱢᱤᱡᱚᱨᱟᱢ ᱯᱚᱱᱚᱛ ᱨᱮᱭᱟᱜ ᱠᱚ ᱫᱟ.ᱵᱤ ᱠᱮᱫᱟ। ᱢᱤᱡᱩ ᱡᱤᱞᱟ. ᱯᱚᱨᱤᱥᱚᱫᱽ ᱨᱮᱱ ᱧᱩᱢ ᱵᱮᱜᱟᱨ ᱫᱚᱞ ᱩᱱ ᱚᱠᱛᱮ ᱨᱮᱱ ᱢᱟᱨᱟᱝ ᱢᱚᱱᱛᱨᱤ ᱤᱱᱫᱤᱨᱟ ᱜᱟ.ᱱᱫᱷᱤ ᱧᱟᱯᱟᱢ ᱞᱮᱫᱤᱭᱟ ᱟᱨ ᱢᱤᱡᱚᱨᱟᱢ ᱢᱤᱫᱴᱮᱱ ᱯᱩᱨᱟ. ᱯᱚᱱᱚᱛ ᱠᱚ ᱫᱟ.ᱵᱤ ᱠᱮᱫᱟ। ᱑᱙᱗᱑ ᱥᱮᱨᱢᱟ ᱨᱮᱭᱟᱜ ᱡᱩᱞᱟᱭ ᱪᱟᱱᱫᱚ ᱨᱮ ᱥᱤᱧᱩᱛ ᱥᱚᱨᱠᱟᱨ "ᱢᱤᱡᱩ ᱦᱤᱞᱥ" ᱧᱩᱛᱩᱢ ᱛᱮ ᱛᱟᱞᱢᱟ ᱥᱟᱥᱚᱱ ᱴᱚᱴᱷᱟ ᱢᱮᱱᱛᱮ ᱧᱩᱢ ᱵᱮᱭᱴᱜᱟᱨ ᱠᱮᱫᱟ। ᱢᱤᱡᱩ ᱱᱮᱛᱟ ᱱᱚᱣᱟ ᱯᱨᱚᱥᱛᱟᱵᱽ ᱠᱚ ᱢᱟᱱᱟᱣ ᱵᱟᱛᱟᱣ ᱠᱮᱫᱟ|᱑᱙᱘᱗ ᱥᱮᱨᱢᱟ ᱨᱮᱭᱟᱜ ᱒᱐ ᱚᱠᱴᱚᱵᱚᱨ ᱦᱤᱞᱚᱜ ᱥᱤᱧᱩᱛ ᱨᱮᱭᱟᱜ ᱒᱓ ᱟᱱᱟᱜ ᱯᱚᱱᱚᱛ ᱢᱮᱱ ᱛᱮ ᱠᱚ ᱧᱩᱢ ᱵᱟᱦᱟᱞ ᱠᱮᱫᱟ|

==ᱚᱛᱱᱚᱛ==
==ᱡᱤᱞᱟ.==
==ᱯᱟ.ᱨᱥᱤ==
[[ᱛᱷᱚᱠ:ᱚᱛᱱᱚᱛ]]
[[ᱛᱷᱚᱠ:ᱥᱤᱧᱩᱛᱤᱭᱟ. ᱯᱚᱱᱚᱛ]]
