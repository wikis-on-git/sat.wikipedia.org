''' ᱛᱟᱨᱟ ᱵᱮᱭᱤᱨ ''' ᱫᱚ ᱢᱤᱫ ᱠᱟᱱᱟᱰᱤᱭᱟ ᱟᱨ ᱟᱢᱮᱨᱤᱠᱟᱱ ᱥᱮᱨᱮᱧ ᱨᱩᱥᱤᱠᱟ ᱥᱟᱶᱛᱮ ᱥᱮᱨᱮᱧ-ᱚᱱᱚᱞᱤᱭᱟ. ᱦᱚᱸ ᱠᱟᱱᱟᱭ ᱾
== ᱟᱬᱜᱟᱛ ᱡᱤᱭᱚᱱ ==
ᱛᱟᱨᱟ ᱵᱮᱭᱤᱨ ᱫᱚ ᱠᱟᱱᱟᱰᱟ ᱨᱮᱭᱟᱜ ᱵᱷᱟᱱᱠᱳᱣᱵᱷᱚᱨ (Vancouver) ᱴᱷᱟᱶ ᱨᱮᱭ ᱡᱟᱱᱟᱢ ᱞᱮᱱᱟ ᱾ ᱟᱡ ᱵᱟᱵᱟ ᱫᱚ ᱯᱷᱤᱞᱤᱯᱷᱟᱭᱤᱱᱥ ᱟᱨ ᱟᱭᱳ ᱫᱚ ᱜᱨᱮᱴ-ᱵᱨᱤᱴᱮᱱ ᱨᱤᱱ  ᱵᱩᱱᱭᱟ.ᱫᱤ ᱦᱚᱲ ᱠᱟᱱᱟᱠᱤᱱ ᱾ ᱟᱡ ᱵᱟᱵᱟ ᱫᱚ ᱩᱵ-ᱥᱴᱟᱭᱤᱞᱤᱴ ᱠᱟᱱᱟ ᱥᱟᱶᱛᱮ ᱢᱤᱫ ᱥᱮᱞᱩᱱ ᱨᱤᱱᱤᱡ ᱢᱟ.ᱞᱤᱠ ᱦᱚᱸ ᱠᱟᱱᱟᱭ ᱾ ᱟᱭᱳ ᱫᱚ ᱦᱩᱰᱤᱧ ᱢᱟᱨᱟᱝ ᱵᱮᱯᱟᱨ ᱠᱟᱛᱮ ᱡᱤᱭᱚᱱ ᱠᱚ ᱠᱷᱟᱱᱰᱟᱣᱮᱫᱟ ᱾ ᱟᱡ ᱫᱟᱫᱟ-ᱦᱟᱲᱟᱢ ᱫᱚ ᱠᱟᱱᱟᱰᱟ ᱨᱮᱭᱟᱜ ᱵᱷᱤᱴᱚᱨᱤᱭᱟ (Victoria) ᱨᱮ ᱯᱤᱭᱟᱱᱳ ᱨᱩ~ ᱠᱟᱛᱮ ᱟ.ᱥᱩᱞᱚᱜ ᱠᱟᱱ ᱛᱟᱦᱮᱸᱱ ᱾ 

ᱟᱡ ᱜᱤᱫᱟ.ᱨ ᱩᱢᱮᱨ ᱚᱠᱛᱮ ᱟᱭᱢᱟ ᱡᱟᱭᱜᱟ ᱨᱮᱠᱚ ᱛᱟᱦᱮᱸ ᱞᱮᱱᱟ ᱾ ᱚᱱᱟᱛᱮ ᱟᱡ ᱫᱚ ᱯᱮ-ᱯᱮᱭᱟ ᱞᱟᱛᱟᱨ ᱟᱥᱲᱟ ᱟᱨ ᱞᱟᱯᱷᱟᱝ ᱟᱥᱲᱟ ᱨᱮᱠᱚ ᱵᱷᱩᱨᱛᱤ ᱞᱮᱫᱮ ᱛᱟᱦᱮᱸᱱ ᱾ ᱛᱤᱢᱤᱱ ᱫᱤᱱ ᱫᱚ ᱥᱟᱫᱚᱢ ᱟ.ᱛᱩ ᱨᱮᱠᱚ ᱛᱟᱦᱮᱸᱱ ᱠᱟᱱ ᱛᱟᱦᱮᱸᱱ ᱾ ᱚᱱᱟᱛᱮ ᱟᱡᱫᱚ ᱡᱤᱭᱟ.ᱞᱤ ᱟᱨ ᱫᱟᱨᱮᱞᱟᱨᱮ ᱪᱮᱛᱟᱱ ᱨᱮ ᱟ.ᱰᱤᱜᱮ ᱜᱚᱨᱚᱡᱽ ᱚᱢᱚᱱ ᱞᱮᱱ ᱛᱟᱭᱟ ᱟᱨ ᱥᱟᱫᱚᱢ ᱨᱮ ᱫᱮᱡᱚᱜ ᱦᱚᱸᱭ ᱥᱮᱬᱟ ᱞᱮᱫᱟ ᱾
ᱜᱷᱟᱨᱚᱸᱡᱽ ᱨᱮ ᱥᱟᱫᱚᱢ ᱫᱮᱡᱚᱜ ᱵᱟᱝᱠᱚ ᱠᱩᱥᱤᱭᱟᱜ ᱛᱟᱭ ᱛᱟᱦᱮᱸᱱ,ᱚᱱᱟᱛᱮ ᱟᱡ ᱫᱚ ᱛᱤᱢᱤᱱ ᱫᱤᱱ ᱚᱞᱚᱜ ᱯᱚᱲᱦᱚᱱ ᱠᱚ ᱵᱟ.ᱜᱤ ᱠᱟᱛᱮ ᱥᱩᱨ ᱜᱳᱫᱟᱢ ᱚᱲᱟᱜ ᱨᱮᱭ ᱜᱤᱛᱤᱡ ᱛᱟᱦᱮᱸᱱ ᱾
ᱟᱭᱚ-ᱵᱟᱵᱟ ᱛᱟᱭ ᱛᱤᱢᱤᱱ ᱫᱤᱱ ᱫᱚ ᱵᱷᱮᱜᱮᱫ ᱨᱮᱠᱤᱱ ᱛᱟᱦᱮᱸ ᱠᱟᱱᱟ,ᱛᱟᱭᱚᱢ ᱛᱮᱫᱚ ᱢᱤᱫ ᱞᱮᱱᱟ ᱠᱤᱱ ᱾ ᱚᱱᱟᱛᱮ ᱟᱡᱟᱜ ᱜᱤᱫᱟ.ᱨ ᱩᱢᱮᱨ ᱫᱚ ᱟ.ᱰᱤ ᱫᱩᱠᱷ ᱠᱚᱥᱴᱚ ᱛᱮ ᱯᱚᱞᱚᱢ ᱟᱠᱟᱱᱟ ᱢᱮᱱᱛᱮ ᱟᱡ ᱴᱷᱮᱱ ᱠᱷᱚᱱ ᱵᱟᱰᱟᱭᱚᱜᱼᱟ ᱾ ᱠᱞᱟᱥᱤᱠᱟᱞ ᱯᱤᱭᱟᱱᱳ ᱨᱩ~ ᱕ ᱥᱮᱨᱢᱟ ᱩᱢᱮᱨ ᱠᱷᱚᱱ ᱮᱦᱚᱵ ᱞᱮᱫᱟᱭ ᱥᱟᱶᱛᱮ ᱮᱱᱮᱡ ᱦᱚᱸᱭ ᱥᱮᱬᱟ ᱮᱫ ᱛᱟᱦᱮᱸᱱ ᱾
ᱵᱮᱭᱤᱨ ᱫᱚ ᱫᱤ ᱨᱳᱞᱟᱭ ᱠᱳᱱᱡᱚᱨᱵᱷᱮᱴᱚᱨᱤ ᱚᱯᱷ ᱢᱤᱣᱡᱤᱠ (The Royal Conservatory of Music) ᱟᱥᱲᱟ ᱨᱮ ᱑᱐ ᱥᱮᱨᱢᱟ ᱠᱷᱚᱱ  ᱵᱤᱥᱛᱤ ᱧᱚᱜ ᱜᱮᱭ ᱛᱟᱦᱮᱸ ᱞᱮᱱᱟ ᱾ ᱟᱠᱚᱭᱤᱡ ᱯᱤᱭᱟᱱᱳ ᱢᱟᱪᱮᱛᱟ.ᱱᱤ ᱫᱚ ᱟ.ᱰᱤᱜᱮ ᱥᱴᱨᱤᱴ ᱟᱨ ᱵᱩᱞ-ᱢᱟᱛᱟᱞ ᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟᱛᱮ ᱵᱚᱛᱚᱨ ᱥᱟᱛᱞᱟᱜ ᱨᱟᱜ ᱢᱮᱫᱦᱟᱸ ᱟᱱᱛᱮ ᱚᱠᱟ ᱚᱠᱟ ᱦᱤᱞᱚᱜ ᱫᱚᱭ ᱨᱩᱣᱟ.ᱲ ᱛᱟᱦᱮᱸᱱ ᱾ ᱮᱱᱛᱮ ᱨᱮᱦᱚᱸ ᱥᱮᱨᱮᱧ ᱫᱚ ᱵᱟᱭ ᱵᱟ.ᱜᱤᱭᱟᱫᱟ ᱥᱟᱶᱛᱮ ᱫᱚᱲᱦᱚ ᱵᱩᱱᱭᱟ.ᱫ ᱦᱚᱸᱭ ᱛᱮᱭᱟᱨ ᱠᱮᱫᱟ ᱾
ᱵᱮᱭᱤᱨ ᱫᱚ ᱢᱤᱫ ᱠᱩᱲᱤ ᱥᱩᱢᱩᱝ ᱛᱟᱦᱮᱸᱱ ᱠᱟᱛᱷᱚᱞᱤᱠ ᱞᱟᱯᱷᱟᱝ ᱟᱥᱲᱟ ᱨᱮᱦᱚᱸᱭ ᱛᱟᱦᱮᱸ ᱠᱟᱱᱟ,ᱡᱟᱦᱟᱸᱨᱮ ᱠᱩᱲᱤ ᱪᱮᱛᱟᱱ ᱵᱩᱱᱤᱭᱟ.ᱫᱤ ᱪᱤᱱᱛᱟᱫᱷᱟᱨᱟ ᱥᱮᱬᱟ ᱞᱮᱫ-ᱟ  ᱾
ᱟᱡ ᱫᱚ ᱥᱟᱭᱢᱳᱱ ᱯᱷᱨᱟᱡᱚᱨ ᱡᱮᱜᱮᱛ ᱵᱤᱨᱫᱟ.ᱜᱟᱲ (Simon Fraser University) ᱠᱷᱚᱱ ᱠᱨᱤᱢᱤᱱᱳᱞᱳᱡᱤ (Criminology) ᱨᱮ ᱥᱚᱱᱮᱨ(BA) ᱰᱤᱜᱽᱨᱤᱭ ᱦᱟᱥᱚᱞ ᱞᱮᱫ ᱛᱟᱦᱮᱸᱱ ᱾ ᱟᱡᱟᱜ ᱚᱱᱟ ᱰᱤᱜᱽᱨᱤ ᱥᱟᱶᱛᱟ ᱟᱨ ᱢᱟᱱᱣᱟ ᱠᱚᱣᱟᱜ ᱵᱮᱵᱷᱟᱨ ᱵᱩᱡᱷᱟ.ᱣ ᱨᱮ ᱜᱚᱲᱚᱭ ᱮᱢᱟᱫᱮ ᱛᱟᱦᱮᱸᱱ ᱾ ᱚᱱᱟᱛᱮ ᱠᱨᱤᱢᱤᱱᱟᱞ ᱱᱮᱭᱟᱭ ᱟᱨ ᱠᱚᱭᱮᱫᱤ ᱥᱩᱫᱷᱨᱟ.ᱣ ᱛᱷᱚᱠ ᱨᱮ ᱟᱰᱵᱷᱳᱠᱮᱴ (advocate) ᱦᱚᱸᱭ ᱛᱟᱦᱮᱸ ᱞᱮᱱᱟ ᱾ ᱟᱡᱫᱚ ᱯᱷᱤᱞᱢ ᱟᱨ ᱥᱮᱨᱮᱧ ᱨᱩᱥᱤᱠᱟ ᱠᱮᱨᱤᱭᱚᱨ ᱵᱮᱱᱟᱣ ᱢᱟᱬᱟᱝ ᱵᱮᱯᱟᱨ ᱵᱟᱝᱠᱷᱟᱱ ᱠᱟ.ᱱᱩᱱ ᱪᱮᱛᱟᱱ ᱨᱮ ᱠᱟ.ᱢᱤ ᱨᱮᱭᱟᱜ ᱩᱭᱦᱟ.ᱨ ᱞᱮᱫ ᱛᱟᱦᱮᱸᱱ ᱾

== ᱥᱟ.ᱠᱷᱭᱟ.ᱛ ==
