[[File:Berries in Berlin.jpg|thumb|ᱡᱚ]]
[[File:Culinary fruits front view.jpg|thumb|ᱠᱩᱞᱤᱱᱟᱨᱤ ᱡᱚ]]
[[File:Fruit Stall in Barcelona Market.jpg|thumb|ᱦᱟᱴ ᱨᱮ ᱡᱚ ᱠᱚ]]
[[File:Bartolomeo Bimbi.jpg|thumb|ᱵᱤᱢᱵᱤ]]

'''ᱡᱚ''' ᱫᱚ ᱫᱟᱨᱮ-ᱱᱟᱹᱬᱤ ᱠᱷᱚᱱ ᱧᱟᱢᱚᱜᱼᱟ  ᱾ ᱫᱟᱨᱮ-ᱱᱟᱹᱬᱤ ᱨᱮ ᱵᱟᱦᱟ ᱯᱷᱩᱴᱟᱹᱣᱮᱱ ᱛᱟᱭᱚᱢ, ᱚᱱᱟ ᱵᱟᱦᱟ ᱫᱚ ᱜᱚᱥᱚᱜᱼᱟ ᱟᱨ ᱜᱚᱥᱚ ᱠᱟᱛᱮ ᱚᱸᱰᱮ ᱠᱷᱚᱱ ᱜᱮ ᱡᱚ ᱚᱰᱚᱠᱚᱜᱼᱟ ᱾ ᱡᱚ ᱫᱚ ᱢᱮᱱᱜᱟᱱᱚᱜᱼᱟ ᱵᱟᱦᱟ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱠᱟᱱ ᱜᱮᱭᱟ, ᱡᱟᱦᱟᱸᱷ ᱵᱟᱦᱟ ᱯᱷᱩᱴᱟᱹᱣ ᱟᱠᱟᱱ ᱚᱠᱛᱚ ᱨᱮ ᱵᱟᱦᱟ ᱵᱷᱤᱛᱤᱨ ᱨᱮ ᱜᱩᱨᱵᱷᱤᱱ ᱛᱷᱟᱹᱭᱞᱟᱹᱜ (ovary) ᱞᱮᱠᱟᱛᱮ ᱛᱟᱦᱮᱸᱱᱟ ᱾ <ref>Mauseth, James D. 2003. ''Botany: an introduction to plant biology''. Jones & Bartlett, Boston.</ref> ᱱᱚᱣᱟ ᱫᱚ ᱢᱤᱫ ᱡᱟᱝ ᱪᱮᱛᱟᱱ ᱨᱮᱱᱟᱜ ᱯᱚᱴᱚᱢ ᱠᱟᱱᱟ, ᱡᱟᱦᱟᱸ ᱫᱚ ᱡᱤᱞ ᱟᱱᱟ ᱵᱟᱝᱠᱷᱟᱱ ᱵᱟᱝᱜᱮ ᱾ ᱮᱱᱛᱮᱨᱮᱦᱚᱸ ᱫᱟᱨᱮ-ᱱᱟᱹᱬᱤ ᱥᱟᱬᱮᱥ ᱨᱮ ᱫᱚ, ᱡᱚ ᱫᱚ ᱚᱠᱟ ᱞᱮᱠᱟᱛᱮ ᱦᱟᱹᱴᱤᱧᱚᱜᱼᱟ ᱚᱱᱟ ᱫᱚ ᱴᱷᱟᱹᱣᱠᱟᱹ ᱵᱟᱹᱱᱩᱜᱼᱟ ᱾ ᱟᱭᱢᱟ ᱠᱚᱨᱮᱱᱟᱜ ᱵᱟᱹᱲᱛᱤ ᱜᱮ ᱴᱚᱯᱟᱨ (Layer) ᱛᱟᱦᱮᱸᱱᱟ,  ᱵᱟᱦᱟ ᱨᱮᱱᱟᱜ ᱮᱴᱟᱜ ᱦᱟᱹᱴᱤᱧ ᱠᱚᱨᱮ ᱠᱷᱚᱱ ᱾ <ref>Schlegel, Rolf 2003. ''Encyclopedic dictionary of plant breeding and related subjects''. Haworth Press. ISBN 1-56022-950-0.</ref> 

ᱥᱟᱫᱷᱟᱨᱚᱱ ᱠᱟᱛᱷᱟᱞᱮᱠᱟᱛᱮ ᱟᱨ ᱚᱥᱚᱠᱟᱭᱛᱮ ᱤᱥᱤᱱ ᱛᱮᱭᱟᱜ ᱡᱚ ᱠᱚ ᱫᱚ ᱥᱤᱵᱤᱞ ᱜᱮᱭᱟ ᱟᱨ ᱥᱟᱱᱟᱢ ᱵᱚᱴᱟᱱᱤᱠᱟᱞ (Botanical) ᱡᱚ ᱠᱚ ᱫᱚ ᱤᱝᱞᱤᱥ ᱛᱮ ᱵᱷᱮᱡᱤᱴᱮᱵᱩᱞ (Vegetable) ᱠᱚ ᱢᱮᱛᱟᱜ ᱠᱟᱱᱟ ᱾

==ᱵᱮᱵᱷᱟᱨ==
ᱵᱟᱹᱲᱛᱤ ᱠᱟᱛᱮ ᱡᱚ ᱫᱚ [[ᱡᱚᱢᱟᱜ]] ᱞᱮᱠᱟᱛᱮ ᱠᱚ ᱵᱮᱵᱷᱟᱨᱟ ᱾ ᱛᱤᱢᱤᱱ ᱜᱟᱱ ᱡᱚ ᱫᱚ ᱵᱤᱞᱤ ᱠᱟᱛᱮ ᱠᱚ ᱡᱚᱢᱟ ᱟᱨ ᱛᱤᱱᱟᱹᱝ ᱜᱟᱱ ᱫᱚ ᱵᱮᱨᱮᱞ ᱛᱮᱜᱮ ᱾ ᱛᱤᱢᱤᱱ ᱜᱟᱱ ᱡᱚ ᱫᱚ ᱵᱮᱨᱮᱮᱞ ᱛᱮ ᱵᱟᱭ ᱥᱤᱵᱤᱞᱟ, ᱚᱱᱟᱛᱮ ᱚᱱᱟ ᱫᱚ ᱠᱚ ᱵᱤᱞᱤ ᱚᱪᱚᱣᱟᱜᱼᱟ ᱟᱨᱵᱟᱝᱠᱷᱟᱱ ᱚᱱᱟ ᱫᱚ ᱤᱥᱤᱱ ᱠᱟᱛᱮ ᱠᱚ ᱡᱚᱢᱟ ᱾ ᱢᱮᱱᱠᱷᱟᱱ ᱵᱤᱞᱤ ᱠᱟᱛᱮ ᱡᱚᱢ ᱟᱨ ᱤᱥᱤᱱ  ᱠᱟᱛᱮ ᱡᱚᱢ ᱨᱮᱱᱟᱜ ᱥᱤᱵᱤᱞ ᱫᱚ ᱵᱷᱮᱜᱟᱨ ᱜᱮᱭᱟ ᱾ 


ᱡᱚ ᱠᱚ ᱨᱤᱫ ᱜᱩᱸᱰᱟᱹ ᱠᱟᱛᱮ ᱧᱩᱣᱟᱜ ᱦᱚᱸ ᱠᱚ ᱵᱮᱱᱟᱣ ᱜᱮᱭᱟ ᱾ ᱯᱟᱹᱨᱣᱟᱹ ᱮᱢᱟᱱ ᱠᱚᱨᱮ ᱦᱚᱸ ᱡᱚ ᱠᱚᱨᱮᱱᱟᱜ ᱨᱟᱥᱟ ᱠᱚ ᱢᱮᱥᱟ ᱦᱟᱜ ᱠᱟᱱᱟ ᱾ ᱡᱚ ᱠᱚᱨᱮ ᱟᱹᱰᱤ ᱱᱟᱯᱟᱭ ᱱᱟᱯᱟᱭ ᱨᱟᱱ ᱢᱩᱨᱜᱟᱹᱱ ᱨᱮᱱᱟᱜ ᱜᱩᱱ ᱢᱮᱱᱟᱜᱼᱟ ᱾ ᱥᱮᱫᱟᱭ ᱫᱚ ᱫᱟᱨᱮ ᱱᱟᱹᱬᱤ ᱨᱮᱦᱮᱫ ᱥᱮᱸᱫᱮᱫ ᱡᱚ ᱵᱟᱦᱟ ᱠᱚᱛᱮ ᱜᱮ ᱠᱚ ᱨᱟᱱᱚᱜ ᱜᱟᱱ ᱛᱟᱦᱮᱸᱫ ᱾ ᱱᱮᱛᱟᱨ ᱦᱚᱸ ᱚᱱᱟ ᱠᱚ ᱱᱟᱥᱮ ᱥᱟᱬᱮᱥ ᱦᱚᱨᱟ ᱛᱮ ᱛᱮᱭᱟᱨ ᱠᱟᱛᱮ ᱠᱚ ᱨᱟᱱᱚᱜ ᱠᱟᱱᱟ ᱾ 


ᱦᱤᱱᱫᱩ ᱫᱷᱚᱨᱚᱢ ᱨᱮ ᱫᱚ ᱥᱟᱵᱤᱛᱨᱤ ᱵᱨᱚᱛᱚ ᱯᱟᱨᱟᱵᱽ ᱨᱚ ᱵᱟᱹᱦᱩ ᱠᱩᱲᱤ ᱫᱚ ᱡᱚ ᱠᱚ ᱵᱚᱸᱜᱟᱭᱟ, ᱟᱠᱚᱨᱤᱱ ᱪᱷᱟᱛᱟᱫᱟᱨᱮ ᱱᱟᱯᱟᱭ ᱠᱚ ᱛᱟᱦᱮᱸᱱ ᱢᱟ ᱢᱮᱱᱛᱮ ᱵᱳᱸᱜᱟ ᱵᱳᱨᱳ ᱴᱷᱮᱱ ᱠᱚ ᱱᱮᱦᱚᱸᱨ ᱡᱚᱦᱟᱨᱚᱜᱼᱟ ᱾ 

ᱡᱚ ᱨᱮᱱᱟᱜ ᱨᱮᱱᱟᱜ ᱚᱥᱚᱞ ᱠᱟᱹᱢᱤ ᱫᱚ ᱦᱩᱭᱩᱜ ᱠᱟᱱᱟ ᱡᱟᱝ ᱵᱟᱹᱰ, ᱢᱮᱱᱠᱷᱟᱱ ᱡᱚᱛᱚ ᱡᱟᱝ ᱫᱚ ᱠᱷᱚᱱ ᱫᱚ ᱵᱟᱭ ᱦᱤᱡᱜ ᱠᱟᱱᱟ ᱾ <ref name=Lewis375>cite book |last= Lewis |first= Robert A. |title= कृषि विज्ञान का सी आर सी शब्दकोश |url=http://books.google.com/books?visbn=0849323274&id=TwRUZK0WTWAC&pg=PA375&lpg=PA375&dq=fruit&sig=qv05UIJxg5T_NmacdW8YixDnDAo |date= January 1, 2002 |publisher= CRC Press|isbn= 0-8493-2327-4|pages=375–376</ref>

==ᱱᱟᱜᱟᱢ==
ᱥᱮᱫᱟᱭ ᱫᱚ ᱱᱮᱛᱟᱨ ᱞᱮᱠᱟ ᱡᱚᱢ ᱧᱩ ᱵᱟᱭ ᱛᱟᱦᱮᱸ ᱞᱮᱱᱟ ᱾ ᱦᱚᱲ ᱠᱚ ᱵᱤᱨ ᱵᱩᱨᱩ ᱨᱮᱜᱮ ᱠᱚ ᱛᱟᱦᱮᱸᱱᱟ ᱾ ᱚᱸᱡᱮ ᱫᱚ ᱱᱮᱛᱟᱨ ᱞᱮᱠᱟᱱ ᱫᱟᱠᱟ ᱩᱛᱩ ᱫᱚ ᱵᱟᱝ ᱧᱟᱢᱚᱜ ᱠᱟᱱ ᱛᱟᱦᱮᱸᱫ ᱾ ᱠᱚᱬ-ᱯᱟᱠᱚᱲ ᱡᱚ ᱵᱤᱞᱤ ᱠᱚ ᱡᱚᱢ ᱠᱟᱛᱮ ᱜᱮ ᱠᱚ ᱵᱟᱧᱪᱟᱣᱜ ᱠᱟᱱ ᱛᱟᱦᱮᱸᱫ ᱾ ᱡᱩᱜᱽ ᱨᱮᱱᱟᱜ ᱞᱟᱦᱟᱱᱛᱤ ᱤᱫᱤ ᱠᱟᱛᱮ ᱱᱤᱛ ᱫᱚ ᱟᱹᱰᱤ ᱞᱮᱠᱟᱱᱟᱜ ᱵᱚᱱ ᱡᱚᱢ ᱮᱫᱼᱟ ᱾<ref>https://www.sciencedirect.com/science/article/pii/S1146609X11000178 | A brief history of fruits and frugivores </ref> <ref>https://www.gardenguides.com/82843-history-fruits-vegetables.html</ref>

==ᱪᱟᱥ==
ᱱᱮᱛᱟᱨ ᱫᱚ ᱦᱟᱴ ᱵᱟᱡᱟᱨ ᱠᱚᱨᱮ ᱦᱚᱸ ᱡᱚ ᱡᱤᱱᱤᱥ ᱠᱚ ᱟᱹᱰᱤ ᱛᱮᱫ ᱜᱮ ᱟᱹᱠᱷᱨᱤᱧᱚᱜ ᱠᱟᱱᱟ ᱾ ᱚᱱᱟᱛ ᱡᱚ ᱠᱚ ᱪᱟᱥ ᱠᱟᱛᱮ ᱟᱹᱠᱷᱨᱤᱧ ᱨᱮᱦᱚᱸ ᱞᱟᱵᱽ ᱢᱮᱱᱟᱜᱼᱟ ᱾ ᱱᱮᱛᱟᱨ ᱫᱚ ᱥᱮᱬᱟ ᱥᱮᱬᱟ ᱰᱟᱹᱦᱤ ᱨᱮ ᱡᱟᱦᱟᱸᱱ ᱡᱚ ᱡᱤᱱᱤᱥ ᱠᱚ ᱪᱟᱥ ᱠᱟᱛᱮ ᱪᱟᱹᱥᱤ ᱟᱹᱰᱤ ᱟᱭᱢᱟ ᱠᱟᱹᱣᱰᱤ ᱠᱚ ᱟᱨᱡᱟᱣᱮᱫᱼᱟ ᱾ <ref name="Capon198">cite book |last=Capon |first=Brian |title=Botany for Gardeners |url=http://books.google.com/books?visbn=0881926558&id=Z2s9v__6rp4C&pg=PA198&lpg=PA198&dq=coconut+dispersal&sig=o2ECHPkflL6xvh0CAjbkgmdSD1A |date=Feb 25, 2005 |publisher=Timber Press |isbn=0-88192-655-8 |pages=198–199</ref>

==ᱵᱟᱨᱦᱮ ᱡᱚᱱᱚᱲ==
*[http://www.cas.vanderbilt.edu/bioimages/pages/fruit-devel.htm Images of fruit development from flowers] at bioimages.vanderbilt.edu
*[http://www.cas.vanderbilt.edu/bioimages/pages/fruit-seed-dispersal.htm Fruit and seed dispersal images] at bioimages.vanderbilt.edu
*[http://www.crfg.org/pubs/frtfacts.html Fruit Facts] from California Rare Fruit Growers, Inc.
*[http://crosstree.info/Documents/Fruit%20ID0.pdf Photo ID of Fruits] by Capt. Pawanexh Kohli


==ᱥᱟᱹᱠᱷᱭᱟᱹᱛ==


[[Category:!Main category]]
