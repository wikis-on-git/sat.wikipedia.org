[[File:Mustard plant bangladesh.jpg|thumb|ᱛᱩᱲᱤ ᱵᱟᱦᱟ]]
'''ᱛᱩᱲᱤ''' ᱫᱚ ᱥᱩᱱᱩᱢ ᱡᱟᱹᱛ ᱨᱮᱱᱟᱜ ᱡᱟᱝ ᱠᱟᱱᱟ  <ref>http://dsal.uchicago.edu/cgi-bin/philologic/getobject.pl?c.40:14279.praharaj</ref> ᱾ ᱱᱚᱶᱟ ᱨᱮᱱᱟᱜ ᱡᱟᱝ ᱫᱚ ᱢᱚᱥᱞᱟ ᱞᱮᱠᱟᱛᱮ ᱦᱚᱸ ᱠᱚ ᱵᱮᱵᱷᱟᱨᱟ ᱾ ᱛᱩᱲᱤ ᱡᱟᱝ ᱜᱩᱸᱰᱟᱹ ᱠᱟᱛᱮ , ᱵᱷᱤᱱᱮᱜᱟᱨ ᱟᱨ ᱮᱢᱟᱱᱛᱮᱭᱟᱜ ᱢᱚᱥᱞᱟ ᱢᱮᱥᱟ ᱠᱟᱛᱮ ᱥᱟᱥᱟᱝ ᱨᱚᱝ ᱟᱜ ᱢᱚᱥᱞᱟ ᱠᱚ ᱛᱮᱭᱟᱨᱟ ᱾ ᱛᱩᱲᱤ ᱡᱟᱝ ᱠᱷᱚᱱᱟᱜ ᱥᱩᱱᱩᱢ ᱚᱰᱚᱠᱚᱜᱼᱟ ᱾ ᱱᱚᱶᱟ ᱥᱩᱱᱩᱢ ᱛᱮ ᱩᱛᱩ ᱠᱚ ᱤᱥᱤᱱᱟ ᱟᱨ ᱛᱩᱲᱤ ᱫᱟᱨᱮ ᱫᱚ ᱟᱲᱟᱜ ᱞᱮᱠᱟᱛᱮ ᱩᱛᱩ ᱠᱟᱛᱮ ᱠᱚ ᱡᱚᱢᱼᱟ ᱾

==ᱚᱲᱚᱝ==

ᱛᱩᱲᱤ ᱡᱟᱝ ᱫᱚ ᱦᱩᱰᱤᱧ ᱦᱩᱰᱤᱧ ᱟᱨ ᱜᱩᱞᱟᱹᱭ ᱜᱮᱭᱟ ᱾ ᱱᱚᱶᱟ ᱫᱚ ᱑ ᱠᱷᱚᱱ ᱒ ᱢᱤᱞᱤᱢᱤᱴᱤᱨ ᱰᱟᱭᱢᱤᱴᱚᱨ ᱜᱟᱱ ᱟᱨ ᱨᱚᱝ ᱫᱚ ᱦᱮᱸᱫᱮ ᱟᱨᱟᱜ ᱟᱨ ᱥᱟᱥᱟᱝ ᱢᱮᱥᱟ ᱜᱮᱭᱟ ᱾ ᱛᱩᱲᱤ ᱨᱮᱟᱜ ᱜᱩᱴ ᱤᱫᱤ ᱠᱟᱛᱮ ᱨᱚᱝ ᱫᱚ ᱵᱷᱮᱜᱟᱨ ᱵᱷᱮᱜᱟᱨ ᱜᱮᱭᱟ ᱾

==ᱪᱟᱥ ᱦᱚᱨᱟ==
ᱛᱩᱲᱤ ᱚᱢᱚᱱ ᱨᱮ ᱫᱚ ᱥᱤᱧᱚᱛ ᱟᱹᱰᱤ ᱢᱟᱨᱟᱝ ᱴᱷᱟᱶ ᱮ ᱟᱢᱮᱴ ᱟᱠᱟᱫᱼᱟ ᱾ ᱳᱰᱤᱥᱟ ᱯᱚᱱᱚᱛ ᱨᱮ ᱫᱚ ᱛᱩᱲᱤ ᱫᱚ ᱥᱩᱢᱩᱝ [[ᱨᱟᱵᱟᱝ ᱨᱤᱛᱩ|ᱨᱟᱵᱟᱝ ᱨᱤᱛᱩ]] ᱨᱮᱜᱮ ᱦᱞᱭᱩᱜᱼᱟ ᱾ ᱱᱚᱶᱟ ᱪᱟᱥ ᱫᱚ ᱵᱟᱹᱞᱭᱟᱹ ᱦᱟᱥᱟ ᱨᱮ ᱵᱮᱥ ᱦᱩᱭᱩᱜᱼᱟ ᱾ ᱱᱚᱶᱟ ᱪᱟᱥ ᱞᱟᱹᱜᱤᱫ ᱞᱚᱞᱥᱚᱝ ᱫᱚ ᱑᱐ ᱠᱷᱚᱱ ᱑᱕<sup>o</sup> ᱥᱮᱞᱥᱤᱭᱚᱥ ᱜᱟᱱ ᱞᱚᱞᱚ ᱨᱮ ᱪᱟᱥ ᱫᱚ ᱦᱩᱭᱩᱜ-ᱟ ᱟᱨ ᱱᱟᱥᱮ ᱦᱮᱢᱟᱞ ᱦᱚᱸ ᱞᱟᱹᱠᱛᱤᱜᱼᱟ <ref>http://agrifarming.in/mustard-farming-information|publisher=Agri Farming</ref> ᱾
ᱚᱠᱴᱚᱵᱚᱨ ᱠᱷᱚᱱ ᱱᱚᱵᱷᱮᱢᱵᱚᱨ ᱪᱟᱸᱫᱚ ᱨᱮ ᱛᱩᱲᱤ ᱫᱚ ᱠᱚ ᱮᱨᱟ ᱟᱨ ᱮᱨ ᱛᱟᱭᱚᱢ ᱞᱮᱱ ᱠᱷᱟᱱ ᱡᱚ ᱦᱚᱸ ᱠᱚᱢ ᱜᱮ ᱧᱟᱢᱚᱜᱼᱟ ᱾

==ᱡᱟᱝ ᱮᱨ==
᱑ ᱠᱤᱞᱚᱜᱨᱟᱢ ᱡᱟᱝ ᱥᱟᱶ ᱓ ᱜᱨᱟᱢ ᱛᱷᱤᱨᱟᱢ ᱟᱨᱵᱟᱝ ᱠᱟᱨᱵᱚᱱ ᱰᱟᱭᱡᱤᱭᱚᱢ ᱟᱨᱵᱟᱝ ᱑ ᱜᱨᱟᱢ ᱵᱷᱤᱴᱟᱵᱷᱟᱠᱥ ᱢᱤᱞᱟᱹᱣ ᱠᱟᱛᱮ ᱥᱟᱯᱷᱟ ᱞᱟᱹᱠᱛᱤ ᱾ ᱛᱩᱲᱤ ᱫᱚ ᱫᱷᱟᱹᱲ ᱨᱮ ᱮᱨ ᱞᱟᱹᱠᱛᱤ ᱠᱟᱱᱟ ᱾ ᱛᱩᱲᱤ ᱫᱷᱟᱹᱲ ᱫᱚ ᱮᱛᱚᱢ-ᱠᱚᱧᱮ ᱵᱮᱱᱟᱣ ᱞᱮᱠᱷᱟᱱ ᱵᱮᱥ ᱥᱤᱛᱩᱝ ᱧᱩᱨᱩᱜ-ᱟ ᱟᱨ ᱵᱮᱥ ᱚᱢᱚᱱᱚᱜ-ᱟ ᱾ ᱫᱟᱜ ᱵᱟᱝ ᱢᱚᱰᱟᱣᱟᱜ ᱠᱤᱨᱥᱤ ᱨᱮ ᱫᱚ ᱠᱷᱚᱛ ᱫᱚ ᱮᱨ ᱚᱠᱛᱚ ᱨᱮ ᱠᱚ ᱮᱨᱟ ᱟᱨ ᱫᱟᱜ ᱢᱚᱰᱟᱣᱟᱜ ᱫᱚ ᱡᱟᱝ ᱮᱨ ᱡᱚᱠᱷᱟᱜ ᱦᱚᱸ ᱟᱨ ᱮᱨ ᱠᱟᱛᱮ ᱯᱮ ᱦᱟᱯᱛᱟ ᱛᱟᱭᱚᱢ ᱠᱷᱚᱛ ᱠᱚ ᱮᱨᱮᱟᱜ-ᱟ ᱾

==ᱫᱟᱜ ᱢᱚᱰᱟᱣ==

ᱫᱟᱨᱮ ᱨᱟᱠᱟᱵ ᱠᱟᱛᱮ ᱒᱕ ᱫᱤᱱ ᱛᱟᱭᱚᱢ ᱮᱦᱚᱵ ᱟᱨ ᱡᱚ ᱥᱟᱵ ᱠᱟᱛᱮ ᱟᱨ ᱢᱤᱫ ᱫᱷᱟᱣ ᱫᱟᱜ ᱢᱚᱰᱟᱣ ᱦᱩᱭᱩᱜ-ᱟ ᱾ ᱮᱱᱠᱷᱟᱱ ᱰᱮᱦᱮᱨ ᱵᱟᱦᱟᱜ-ᱟ ᱟᱨ ᱡᱟᱝ ᱦᱚᱸ ᱰᱮᱦᱮᱨ ᱜᱮ ᱦᱩᱭᱩᱜ-ᱟ ᱾ 

==ᱚᱢᱚᱱ==
ᱛᱩᱲᱤ ᱡᱚ ᱨᱮᱱᱟᱜ ᱑᱑᱐ ᱠᱷᱚᱱ ᱑᱔᱐ ᱫᱤᱱ ᱛᱮ ᱯᱟᱠᱚᱲᱚᱜ-ᱟ ᱾ ᱫᱟᱨᱮ ᱨᱮ ᱡᱚ ᱫᱚ ᱥᱟᱥᱟᱝᱚᱜ ᱛᱟᱭᱚᱢ ᱥᱟᱠᱟᱢ ᱧᱩᱨᱩᱜ ᱡᱚᱠᱷᱟᱜ ᱛᱩᱲᱤ ᱫᱟᱨᱮ ᱫᱚ ᱠᱚ ᱜᱮᱫᱟ ᱾ ᱱᱚᱶᱟ ᱚᱠᱛᱚ ᱨᱮ ᱡᱚ ᱔᱐ ᱥᱟᱭᱠᱚᱨᱟ ᱵᱷᱟᱜᱽ ᱫᱟᱜ ᱛᱟᱦᱟᱸᱱᱟ ᱟᱨ ᱵᱟᱹᱲᱛᱤ ᱜᱮ ᱥᱩᱱᱩᱢ ᱛᱟᱦᱮᱸᱱᱟ ᱾ ᱡᱟᱝ ᱨᱮ ᱘ ᱥᱟᱭᱠᱚᱨᱟ ᱠᱷᱚᱱ ᱠᱚᱢ ᱫᱟᱜ ᱛᱟᱦᱮᱸ ᱞᱟᱹᱠᱛᱤ ᱾ ᱚᱱᱟᱛᱮ ᱜᱮᱫ ᱛᱟᱭᱚᱢ ᱦᱩᱰᱤᱧ ᱦᱩᱰᱤᱧ ᱛᱚᱞ ᱵᱤᱸᱰᱟᱹ ᱠᱟᱛᱮ ᱕ ᱠᱷᱚᱱ ᱖ ᱫᱤᱱ ᱾ ᱚᱱᱟ ᱛᱟᱭᱚᱢ ᱡᱟᱝ ᱫᱟᱞ ᱧᱩᱨ ᱠᱟᱛᱮ ᱡᱟᱝ ᱠᱚ ᱛᱚᱦᱚᱭᱟ ᱾
<gallery>
Image:Yellow mustard flower.jpg
Image:Sa yellow mustard.jpg
Image:Black-mustard-seeds.jpg
Image:Flower of Mustard Plant.jpg
Image:Mustard plant Rezowan.jpg
</gallery>

==ᱥᱟᱹᱠᱷᱭᱟᱹᱛ==
[[Category:!Main category]]
[[Category:Agriculture]]
[[ᱛᱷᱚᱠ:ᱫᱟᱨᱮ]]
