ᱨᱟᱢᱯᱩᱨᱦᱟᱴ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱝ ᱯᱚᱪᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱮᱱᱟᱝ ᱵᱤᱨᱵᱷᱩᱢ ᱦᱚᱱᱚᱛ ᱨᱮᱱᱟᱝ ᱢᱤᱫ ᱢᱚᱦᱩᱠᱩᱢᱟᱨ ᱟᱨ ᱯᱚᱣᱨᱚᱥᱚᱵᱷᱟ ᱱᱟᱜᱟᱨ ᱠᱟᱱᱟ᱾ ᱱᱩᱭᱟ ᱱᱟᱜᱟᱨ ᱫᱚ ᱯᱚᱪᱪᱷᱤᱢ ᱵᱟᱝᱞᱟ ᱟᱨ ᱡᱷᱟᱨᱠᱷᱚᱰ ᱵᱚᱰᱟᱨ ᱟᱨᱮ ᱨᱮ ᱢᱮᱱᱟᱜᱼᱟ᱾ ᱨᱟᱢᱯᱩᱨᱦᱟᱴ ᱫᱚ ᱡᱚᱜᱟᱡᱚᱜ ᱵᱟᱵᱚᱫ ᱛᱮ ᱟᱹᱰᱤ ᱜᱚᱱᱚᱝᱟᱱ ᱱᱟᱜᱟᱨ ᱠᱟᱱᱟ ᱪᱮᱫᱟᱜ ᱥᱮ ᱱᱩᱭᱟ ᱱᱟᱜᱟᱨ ᱪᱮᱛᱟᱱ ᱛᱮ ᱥᱮᱱᱟᱠᱟᱱᱟ ᱜᱚᱱᱚᱝᱟᱱ ᱱᱮᱥᱮᱱᱟᱞ ᱦᱟᱭᱳᱭᱮ ᱟᱨ ᱥᱴᱮᱴ ᱦᱟᱭᱳᱭᱮ ᱥᱟᱝ ᱨᱮᱞ ᱰᱟᱦᱟᱨ,ᱡᱟᱦᱟ ᱠᱷᱟᱹᱛᱤᱨ ᱮᱴᱟᱜ ᱱᱟᱜᱟᱨ ᱟᱨ ᱯᱚᱱᱚᱛ ᱥᱟᱝ ᱱᱩᱭᱟ ᱱᱟᱜᱟᱨ ᱡᱚᱯᱨᱟᱣ ᱢᱮᱱᱟᱜᱼᱟ᱾ ᱨᱟᱢᱯᱩᱨᱦᱟᱴ ᱱᱟᱜᱟᱨ ᱠᱷᱚᱱ ᱙ ᱠᱤᱢᱤ ᱥᱟᱹᱜᱤᱱ ᱨᱮ ᱢᱮᱱᱟᱜᱼᱟ ᱛᱟᱨᱟᱯᱤᱴᱷ ᱢᱚᱱᱫᱤᱨ᱿
