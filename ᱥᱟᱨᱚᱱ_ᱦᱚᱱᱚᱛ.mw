'''ᱥᱟᱨᱚᱱ ᱦᱚᱱᱚᱛ''' ᱫᱚ [[ᱥᱤᱧᱚᱛ]] ᱨᱮ [[ᱵᱤᱦᱟᱨ]] ᱯᱚᱱᱚᱛ ᱨᱮ ᱢᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱱᱚᱰᱮᱱᱟᱜ ᱯᱨᱚᱥᱟᱥᱚᱱᱤᱠ ᱢᱩᱠᱷᱤᱭᱟᱹᱥᱟᱲᱟ ᱫᱚ [[ᱪᱷᱚᱯᱨᱟ]] ᱠᱟᱱᱟ ᱾ [[ᱜᱟᱝ ᱱᱟᱹᱭ]], ᱜᱚᱱᱰᱚᱠ ᱟᱨ ᱜᱷᱟᱜᱽᱨᱟ ᱱᱟᱹᱭ ᱛᱮ ᱜᱷᱮᱨᱟᱣ ᱮᱥᱮᱫ ᱟᱠᱟᱱ ᱱᱚᱣᱟ ᱦᱚᱱᱚᱛ ᱫᱚ ᱥᱤᱧᱚᱛ ᱨᱮ ᱢᱟᱹᱱᱢᱤ ᱵᱚᱥᱠᱚᱫ ᱟᱛᱟᱱ ᱡᱚᱛᱚ ᱠᱷᱚᱱ ᱵᱟᱹᱲᱛᱤ ᱢᱟᱨᱮ ᱛᱟᱞᱢᱟ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ ᱾ ᱯᱩᱨᱟᱹ ᱦᱚᱱᱚᱛ ᱢᱤᱫ ᱥᱚᱢᱟᱱ ᱟᱨ ᱪᱟᱥᱵᱟᱥ ᱜᱟᱱᱚᱜ ᱚᱛ ᱠᱟᱱᱟ ᱾ ᱵᱷᱚᱡᱽᱯᱩᱨᱤ ᱯᱟᱹᱨᱥᱤ ᱴᱚᱴᱷᱟ ᱨᱮᱭᱟᱜ ᱯᱩᱨᱩᱵᱽ ᱥᱤᱢᱟᱹ ᱨᱮ ᱢᱮᱱᱟᱜ ᱱᱚᱣᱟ ᱦᱚᱱᱚᱛ ᱥᱳᱱᱯᱩᱨ ᱩᱫᱮᱞᱟ, ᱪᱤᱨᱟᱸᱫᱽ archaeological site ᱟᱨ ᱨᱟᱡᱽᱟᱹᱨᱤ ᱪᱤᱨᱜᱟᱹᱞ ᱞᱟᱹᱜᱤᱫ ᱛᱮ ᱱᱟᱯᱟᱭ ᱧᱩᱛᱩᱢ ᱢᱮᱱᱟᱜ-ᱟ ᱾ <ref>{{Cite web|url=https://www.outlookindia.com/outlooktraveller/explore/story/51647/bihar_a_quick_guide_to_saran|title=Bihar: A Quick Guide to Saran|website=https://www.outlookindia.com/outlooktraveller/|accessdate=᱑ ᱢᱟᱨᱪ ᱒᱐᱑᱙}}</ref>

== ᱪᱷᱟᱹᱴᱭᱟᱹᱨ ==
ᱯᱟᱹᱦᱤᱞ ᱫᱚ ᱥᱟᱨᱚᱱ ᱚᱛ ᱡᱟᱭᱜᱟ ᱫᱚ ᱵᱤᱨ ᱨᱮᱭᱟᱜ ᱚᱥᱤᱢᱟᱹᱛ ᱯᱟᱥᱱᱟᱣ ᱟᱨ ᱚᱸᱰᱮ ᱠᱚ ᱛᱟᱦᱮᱸᱱ ᱡᱤᱞ ᱡᱟᱱᱣᱟ ᱠᱷᱟᱹᱛᱤᱨ ᱫᱚᱲᱦᱚᱱ ᱛᱟᱦᱮᱸ ᱠᱟᱱᱟ ᱾ ᱡᱤᱞ (ᱥᱟᱨᱚᱸᱝ) ᱟᱨ ᱵᱤᱨ (ᱚᱨᱚᱬᱭᱚ) ᱠᱷᱟᱹᱛᱤᱨ ᱱᱚᱣᱟ ᱫᱚ ᱥᱟᱨᱚᱝ ᱵᱤᱨ ᱠᱚ ᱢᱮᱛᱟᱦᱟᱫ-ᱟ ᱡᱟᱦᱟᱸ ᱫᱚ ᱚᱠᱛᱚ ᱥᱟᱶᱛᱮ ᱵᱚᱫᱚᱞ ᱠᱟᱛᱮ ᱥᱟᱨᱚᱱ ᱦᱩᱭ ᱟᱠᱟᱱᱟ ᱾ ᱵᱽᱨᱤᱴᱤᱥ ᱨᱤᱱᱤᱡ ᱜᱟᱹᱠᱷᱳᱲ ᱡᱮᱱᱮᱨᱟᱞ ᱠᱚᱱᱤᱝᱜᱷᱚᱢ ᱫᱚ ᱱᱚᱣᱟ ᱢᱮᱱ ᱠᱟᱛᱮᱭ ᱞᱟᱹᱭ ᱥᱚᱫᱚᱨ ᱟᱠᱟᱫ-ᱟ ᱫᱚ ᱢᱚᱣᱨᱭᱚ ᱥᱚᱢᱨᱟᱴ ᱚᱥᱳᱠ ᱟᱜ ᱱᱟᱝ ᱨᱮ ᱱᱚᱰᱮ ᱞᱟᱜᱟᱣ ᱞᱮᱱ ᱫᱷᱚᱢ ᱠᱷᱩᱱᱴᱤ 'ᱥᱚᱨᱚᱬ' ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱡᱟᱦᱟᱸ ᱫᱚ ᱛᱟᱭᱚᱢ ᱛᱮ ᱥᱟᱨᱚᱱ ᱠᱚ ᱢᱮᱱ ᱤᱫᱤ ᱠᱮᱫ-ᱟ ᱟᱨ ᱱᱚᱣᱟ ᱴᱚᱴᱷᱟ ᱨᱮᱭᱟᱜ ᱧᱩᱛᱩᱢ ᱵᱮᱱᱟᱣ ᱮᱱᱟ ᱾ ᱥᱟᱨᱚᱱ ᱨᱮᱭᱟᱜ ᱢᱩᱠᱷᱤᱭᱟᱹᱥᱟᱲᱟ ᱪᱷᱚᱯᱨᱟ ᱟᱹᱰᱤ ᱜᱮ ᱩᱨᱩᱢᱟᱱ ᱛᱟᱦᱮᱸ ᱟᱠᱟᱱᱟ ᱟᱨ ᱟᱹᱰᱤ ᱵᱮᱲᱟᱨᱮ ᱱᱚᱣᱟ ᱫᱚ ᱪᱷᱚᱯᱨᱟ ᱦᱚᱱᱚᱛ ᱦᱚᱸᱠᱚ ᱢᱮᱱᱟᱜ-ᱟ ᱾ 

== ᱱᱟᱜᱟᱢ ==
ᱡᱤᱨᱟᱸᱫᱽ ᱪᱷᱚᱯᱨᱟ ᱠᱷᱚᱱ ᱫᱚ ᱑᱑ ᱠᱤᱞᱚ ᱢᱤᱴᱚᱨ ᱥᱟᱺᱜᱤᱧ ᱨᱮ ᱢᱮᱱᱟᱜ ᱥᱟᱨᱚᱱ ᱦᱚᱱᱚᱛ ᱨᱮᱭᱟᱜ ᱫᱚ ᱡᱚᱛᱚ ᱠᱷᱚᱱ ᱢᱟᱨᱮ  ᱯᱟᱹᱦᱤᱞ ᱨᱮᱭᱟᱜ ᱡᱟᱭᱜᱟ ᱠᱟᱱᱟ ᱾ ᱢᱟᱦᱟᱡᱚᱱ ᱠᱚᱣᱟᱜ ᱚᱠᱛᱚ ᱨᱮ ᱥᱟᱨᱚᱱ ᱨᱮᱭᱟᱜ ᱫᱚ ᱚᱛ ᱦᱟᱥᱟ ᱫᱚ ᱠᱳᱥᱚᱞ ᱨᱮᱭᱟᱜ ᱚᱝᱥᱚ ᱛᱟᱦᱮᱸ ᱠᱟᱱᱟ ᱾ ᱠᱳᱥᱚᱞ ᱯᱚᱱᱚᱛ ᱨᱮᱭᱟᱜ ᱩᱛᱚᱨ ᱨᱮᱫᱚ [[ᱱᱮᱯᱟᱞ]], ᱫᱩᱠᱷᱤᱱ ᱨᱮᱫᱚ ᱥᱚᱨᱯᱤᱠᱟ ᱱᱟᱹᱭ, ᱯᱩᱨᱩᱵᱽ ᱨᱮᱫᱚ ᱜᱚᱸᱰᱚᱠ ᱱᱟᱹᱭ, ᱟᱨ ᱯᱩᱪᱷᱤᱢ ᱨᱮᱫᱚ ᱯᱟᱧᱪᱟᱞ ᱯᱚᱱᱚᱛ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱥᱟᱶᱛᱮ ᱛᱮᱦᱮᱧᱟᱜ ᱩᱛᱚᱨ ᱯᱨᱚᱫᱮᱥ ᱨᱮᱭᱟᱜ ᱯᱷᱮᱭᱡᱟᱵᱟᱫᱽ, ᱜᱳᱸᱰᱟ, ᱵᱚᱥᱛᱤ, ᱜᱳᱨᱚᱠᱷᱯᱩᱨ, ᱫᱮᱵᱽᱨᱤᱭᱟ ᱦᱚᱱᱚᱛ ᱠᱚ ᱥᱟᱶᱛᱮ [[ᱵᱤᱦᱟᱨ]] ᱨᱮᱭᱟᱜ ᱥᱟᱨᱚᱱ ᱴᱚᱴᱷᱟ ᱦᱤᱡᱩᱜ-ᱟ ᱾ ᱤᱨᱟᱹᱞ ᱟᱱᱟᱜ ᱥᱚᱫᱤ ᱨᱮ ᱱᱚᱰᱮ ᱫᱚ ᱯᱟᱞ ᱥᱟᱥᱚᱱᱤᱭᱟᱹ ᱠᱚᱣᱟᱜ ᱥᱟᱥᱚᱱ ᱛᱟᱦᱮᱸ ᱠᱟᱱᱟ ᱾ ᱦᱚᱱᱚᱛ ᱨᱮᱭᱟᱜ ᱫᱤᱜᱷᱵᱟᱨᱟ ᱥᱩᱨ ᱫᱩᱵᱚᱞᱤ ᱠᱷᱚᱱ ᱢᱚᱦᱮᱱᱫᱽᱨᱚ ᱯᱟᱞ ᱫᱮᱵᱽ ᱟᱜ ᱚᱠᱛᱚ ᱘᱙᱘ AD ᱨᱮ ᱥᱟᱯᱲᱟᱣ ᱞᱮᱱ ᱛᱟᱢᱨᱚᱯᱷᱚᱞᱚᱠ ᱧᱟᱢ ᱟᱠᱟᱱᱟ ᱾ <ref>[http://saran.bih.nic.in/History.htm] ᱥᱟᱨᱚᱱ ᱨᱮᱭᱟᱜ ᱱᱟᱜᱟᱢ</ref> 

ᱥᱮᱯᱴᱮᱢᱵᱚᱨ ᱒᱐᱑᱖ ᱨᱮ ᱥᱟᱨᱚᱱ ᱥᱤᱨᱡᱚᱱ ᱜᱮᱡᱮᱴᱤᱭᱚᱨ ᱨᱮᱭᱟᱜ ᱩᱪᱷᱟᱹᱱ ᱦᱩᱭ ᱮᱱᱟ ᱾ <ref>{{Cite web|url=https://www.jagran.com/bihar/saran-14658508.html|title=ᱥᱤᱨᱡᱚᱱ ᱠᱷᱚᱱ ᱵᱟᱰᱟᱭ ᱢᱟ ᱥᱟᱨᱚᱱ ᱦᱚᱱᱚᱛ ᱨᱮᱭᱟᱜ ᱠᱟᱛᱷᱟ|website=Dainik Jagran|accessdate=᱑ ᱢᱟᱨᱪ ᱒᱐᱑᱙}}</ref> ᱱᱚᱣᱟ ᱜᱮᱡᱮᱴᱤᱭᱚᱨ ᱨᱮ ᱢᱟᱢᱩᱞᱤ ᱩᱯᱨᱩᱢ, ᱱᱟᱜᱟᱢ ᱩᱯᱨᱩᱢ ᱥᱟᱶ ᱥᱟᱶᱛᱮ ᱑᱘ ᱡᱚᱠᱷᱮᱡ ᱟᱨ ᱒᱒᱒ ᱥᱟᱦᱴᱟ ᱨᱮᱭᱟᱜ ᱢᱮᱱᱟᱜ-ᱟ ᱾ <ref>{{Cite web|url=http://saran.bih.nic.in/saran%20book.htm|title=Saran Gazetteer PDF DM Deepak Anand|accessdate=᱑ ᱢᱟᱨᱪ ᱒᱐᱑᱙}}</ref><ref>{{Cite web|url=https://timesofindia.indiatimes.com/city/patna/Execution-of-rail-projects-Sarans-biggest-gain-in-16/articleshow/56244188.cms|title=Execution of rail projects Saran’s biggest gain in ’16 - Times of India|website=The Times of India|accessdate=1 मार्च 2019}}</ref><ref>{{Cite web|url=https://www.jagran.com/bihar/saran-british-gajetiar-publish-in-hindi-13435545.html|title=ᱦᱤᱱᱫᱤ ᱛᱮ ᱯᱟᱨᱥᱟᱞ ᱠᱚᱜ-ᱟ ᱵᱽᱨᱤᱴᱤᱥ ᱚᱠᱛᱚ ᱨᱮᱭᱟᱜ ᱥᱟᱨᱚᱱ ᱨᱮᱭᱟᱜ ᱜᱮᱡᱮᱴᱤᱭᱚᱨ|website=Dainik Jagran|accessdate=1 ᱢᱟᱨᱪ 2019}}</ref><ref>{{Cite web|url=https://chhapratoday.com/chhapra/saran-srijan-released-by-dm/|title='सारण सृजन' विवरणिका का डीएम ने किया लोकार्पण|date=7 सित॰ 2016|accessdate=1 मार्च 2019}}</ref>

== ᱥᱟᱹᱠᱷᱭᱟᱹᱛ ==
{{Reflist}}
