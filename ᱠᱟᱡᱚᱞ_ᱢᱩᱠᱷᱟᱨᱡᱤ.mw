
'''ᱠᱟᱡᱚᱞ ᱢᱩᱠᱷᱟᱨᱡᱤ''' ᱫᱚ ᱢᱤᱫ ᱥᱤᱧᱚᱛᱤᱭᱟ ᱯᱷᱤᱞᱢ ᱮᱠᱴᱨᱮᱥ ᱠᱟᱱᱟᱭ ᱾ ᱩᱱᱤ ᱫᱚ ᱵᱟᱹᱲᱛᱤ ᱠᱟᱛᱮ ᱦᱤᱱᱫᱤ ᱯᱷᱤᱞ ᱨᱮ ᱠᱟᱹᱢᱤ ᱭᱟᱭ ᱾ ᱠᱟᱡᱚᱞ ᱫᱚ ᱢᱩᱢᱵᱟᱭ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱫᱚ ᱮᱠᱴᱨᱮᱥ ᱛᱚᱱᱩᱡᱟ ᱥᱚᱢᱚᱨᱛᱷ ᱟᱨ ᱯᱷᱤᱞᱢ ᱯᱨᱚᱰᱭᱩᱥᱚᱨ '''ᱥᱚᱢᱩ ᱢᱩᱠᱷᱟᱨᱡᱤ''' ᱛᱤᱠᱤᱱᱤᱡ ᱦᱚᱯᱚᱱ ᱮᱨᱟᱭ ᱛᱟᱦᱮᱸ ᱠᱟᱱᱟ ᱾  ᱩᱱᱤ ᱫᱚ ᱛᱩᱨᱩᱭ ᱜᱚᱴᱟᱝ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱡᱤᱛᱠᱟᱹᱨ ᱟᱠᱟᱱᱟ  ᱦᱤᱱᱫᱤ ᱯᱷᱤᱞᱢ ᱡᱮᱜᱮᱛ ᱨᱮ ᱛᱤᱨᱞᱟᱹ ᱞᱮᱠᱟᱛᱮ ᱡᱚᱛᱚᱚ ᱠᱷᱚᱱ ᱵᱟᱹᱲᱛᱤ ᱯᱷᱤᱞ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱡᱤᱛᱠᱟᱹᱨ ᱟᱠᱟᱱᱟ ᱾  ᱒᱐᱑᱑ ᱥᱟᱞᱮ ᱨᱮ ᱥᱤᱧᱚᱛ ᱥᱚᱨᱠᱟᱨ ᱠᱟᱡᱚᱞ ᱫᱚ ᱯᱩᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱢᱟᱹᱱ ᱥᱤᱨᱯᱟᱹ ᱯᱚᱫᱽᱢᱚᱥᱝᱨᱤ ᱥᱚᱢᱢᱱᱟ ᱮ ᱮᱢᱟᱫ ᱫᱮ ᱛᱟᱦᱮᱸᱫ ᱾ ᱒᱐᱐᱖ ᱥᱟᱞᱮ ᱨᱮ ᱥᱮᱞᱮᱫ ᱯᱚᱱᱚᱛ ᱟᱢᱮᱨᱤᱠᱟ ᱨᱮ ᱵᱚᱞᱤᱣᱩᱰ ᱥᱚᱨᱮᱥ ᱦᱩᱱᱟᱹᱨᱤᱭᱟᱹ ᱞᱮᱠᱟᱛᱮ ᱠᱟᱡᱚᱞᱟᱜ ᱢᱩᱴᱷᱟᱹᱱ ᱠᱚ ᱛᱷᱟᱯᱚᱱ ᱞᱮᱫ ᱛᱟᱦᱮᱸᱫ ᱾ 

ᱠᱟᱡᱚᱞ ᱫᱚ ᱑᱙᱙᱒ ᱥᱟᱞᱮ ᱨᱮ ᱵᱮᱠᱷᱩᱫᱤ ᱯᱷᱤᱞᱢ ᱫᱟᱨᱟᱭ ᱛᱮ ᱯᱷᱤᱞᱢ ᱫᱩᱱᱤᱭᱟᱹ ᱨᱮ ᱟᱬᱜᱚ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱙᱓ ᱥᱟᱞᱮ ᱨᱮ ᱵᱟᱡᱤᱜᱚᱨ ᱫᱚ ᱟᱡᱟᱜ ᱢᱤᱫ ᱥᱚᱠᱥᱮᱥᱟᱱ ᱯᱷᱤᱞᱢ ᱞᱮᱠᱟᱛᱮ ᱢᱟᱹᱱ ᱮ ᱧᱟᱢ ᱞᱮᱫᱼᱟ ᱾ ᱱᱚᱶᱟ ᱯᱷᱤᱞᱢ ᱨᱮ ᱯᱩᱭᱞᱩ ᱫᱷᱟᱣ ᱥᱟᱨᱩᱠᱷ ᱠᱷᱟᱱ ᱥᱟᱶ ᱮ ᱠᱟᱹᱢᱤ ᱞᱮᱫ ᱛᱟᱦᱮᱸᱫ ᱾  ᱠᱟᱡᱚᱞ ᱫᱚ ᱵᱮᱠᱷᱩᱫ ᱯᱷᱞᱢ ᱨᱮ ᱠᱟᱹᱢᱤ ᱠᱮᱫ ᱛᱟᱭᱚᱢ ᱟᱡᱟᱜ ᱚᱞᱚᱜ ᱯᱟᱲᱦᱟᱣ ᱫᱚᱭ ᱛᱷᱩᱠᱩᱢ ᱞᱮᱫ ᱛᱟᱦᱮᱸᱫ ᱾ ᱟᱨ ᱯᱷᱤᱞᱢ ᱨᱮ ᱠᱟᱹᱢᱤ ᱜᱮ ᱟᱡᱟᱜ ᱯᱨᱚᱯᱷᱮᱥᱚᱱ ᱞᱮᱠᱟᱛᱮᱭ ᱟᱯᱱᱟᱝᱨ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱑᱙᱔ ᱥᱟᱞᱮ ᱨᱮ ᱭᱮ ᱫᱞᱞᱟᱜᱤ, ᱑᱙᱙᱗ ᱥᱟᱞᱮ ᱨᱮ ᱤᱥᱠ, ᱑᱙᱙᱘ ᱥᱟᱞᱮ ᱨᱮ ᱯᱤᱭᱟᱨ ᱠᱤᱭᱟ ᱛᱚ ᱰᱟᱨᱱᱟ ᱠᱤᱭᱟ, ᱯᱤᱭᱟᱨ ᱛᱚ ᱦᱚᱱᱟ ᱦᱤ ᱛᱷᱟ, ᱑᱙᱙᱙ ᱥᱟᱞᱮ ᱨᱮ ᱦᱟᱢ ᱟᱯᱠᱮ ᱫᱤᱞᱢᱮ ᱨᱮᱦᱛᱮ ᱦᱮ, ᱮᱢᱟᱱ ᱥᱚᱨᱮᱥ ᱯᱷᱤᱞᱢ ᱨᱮ ᱠᱟᱹᱢᱤ ᱠᱟᱛᱮ ᱧᱩᱢ ᱮ ᱟᱨᱡᱟᱣ ᱞᱮᱫ ᱛᱟᱦᱮᱝᱫ ᱾ ᱑᱙᱙᱗ ᱥᱟᱞᱮ ᱨᱮ ᱜᱩᱯᱛ ᱺ ᱫᱟ ᱦᱤᱰᱮᱱ ᱴᱨᱩᱛᱷ ᱯᱷᱤᱞᱢ ᱨᱮ ᱫᱚ ᱠᱟᱡᱚᱞ ᱵᱷᱞᱮᱱ ᱞᱮᱠᱟᱛᱮ ᱯᱟᱴ ᱞᱮᱫ ᱛᱟᱦᱮᱸᱫ  ᱟᱨ ᱱᱚᱶᱟ ᱯᱷᱤᱞᱢ ᱞᱟᱹᱜᱤᱫ ᱟᱹᱰᱤ ᱠᱚ ᱚᱠᱛᱟ ᱞᱮᱫᱮ ᱛᱟᱦᱮᱸᱫ, ᱮᱱᱛᱮ ᱨᱮᱦᱚᱸ ᱵᱷᱟᱹᱜᱤ ᱵᱷᱤᱞᱮᱱ ᱞᱮᱠᱟᱛᱮ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱧᱟᱢ ᱞᱮᱫ ᱛᱟᱦᱮᱸᱫ ᱾

ᱱᱚᱶᱟ ᱛᱟᱭᱚᱢ ᱥᱟᱨᱩᱠᱷ ᱠᱷᱟᱱ ᱥᱟᱶ ᱟᱭᱢᱟ ᱵᱷᱟᱹᱜᱤ ᱯᱷᱤᱢ ᱠᱚᱭ ᱠᱚᱨᱟᱣ ᱞᱮᱫ ᱛᱟᱦᱮᱸᱫ ᱾ ᱑᱙᱙᱕ ᱥᱟᱞᱮ ᱨᱮ  ᱫᱤᱞ ᱣᱟᱞᱮ ᱫᱩᱞᱦᱟᱱᱤᱭᱟ ᱞᱮ ᱡᱟᱭᱮᱝᱜᱮ , ᱑᱙᱙᱘ ᱥᱟᱞᱮ ᱨᱮ ᱠᱩᱪ ᱠᱩᱪ ᱦᱚᱛᱟ ᱦᱮ , ᱒᱐᱐᱑ ᱨᱮ ᱠᱚᱵᱷᱤ ᱠᱷᱩᱥᱤ ᱠᱚᱵᱷᱤ ᱜᱚᱢ, ᱒᱐᱑᱐ ᱥᱟᱞᱮ ᱨᱮ ᱢᱟᱭᱤ ᱱᱮᱢ ᱤᱡᱽ ᱠᱷᱟᱱ ᱮᱢᱟᱱ ᱯᱷᱞᱢ ᱨᱮ ᱥᱟᱨᱩᱠᱷ ᱥᱟᱶ ᱮ ᱠᱟᱹᱢᱤ ᱞᱮᱫ ᱟ ᱟᱨ ᱱᱚᱶᱟ ᱯᱷᱤᱞᱢ ᱠᱚ ᱞᱟᱹᱜᱤᱫ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱧᱟᱢ ᱞᱮᱫᱼᱟ ᱾ ᱚᱱᱟ ᱛᱟᱭᱚᱢ ᱒᱐᱐᱖ ᱥᱟᱞᱮ ᱨᱮ ᱚᱢᱤᱨ ᱠᱷᱟᱱ ᱥᱟᱞᱟᱜ ᱠᱟᱡᱚᱞᱟᱜ ᱯᱷᱤᱞᱢ ᱯᱷᱟᱱᱱᱟ ᱦᱚᱸ ᱯᱷᱤᱞᱢ ᱯᱷᱮᱭᱟᱨ ᱥᱤᱨᱯᱷᱟᱹᱭ ᱟᱹᱜᱩᱣᱟᱫ ᱫᱮ ᱛᱟᱦᱮᱸᱫ ᱾ ᱠᱟᱡᱚᱞ ᱫᱚ ᱦᱤᱱᱫᱤ ᱯᱷᱤᱞᱢ ᱵᱮᱜᱚᱨ ᱵᱟᱨᱭᱟ ᱛᱟᱢᱤᱞ ᱯᱷᱤᱞᱢ ᱟᱨ ᱢᱤᱫ ᱟᱱᱤᱢᱮᱥᱚᱱ ᱯᱷᱤᱞᱢ ᱨᱮ ᱠᱟᱹᱢᱤ ᱞᱮᱫ ᱛᱟᱦᱮᱸᱫ ᱾
