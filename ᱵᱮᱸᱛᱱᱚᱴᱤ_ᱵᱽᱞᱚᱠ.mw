'''ᱵᱮᱸᱛᱱᱚᱴᱤ(ବେତନଟି/Betnoti):'''  ᱳᱰᱤᱥᱟ ᱯᱚᱱᱚᱛ ᱢᱭᱩᱨᱵᱷᱸᱡᱽ ᱦᱚᱱᱚᱛ ᱨᱮᱱᱟᱜ ᱒᱖ ᱜᱚᱴᱟᱝ <ref>https://mayurbhanj.nic.in/subdivision-blocks/</ref>ᱵᱽᱞᱚᱠ ᱠᱷᱚᱱ ᱢᱤᱫ ᱴᱟᱝ ᱵᱽᱞᱚᱠ ᱦᱩᱭᱩᱜ ᱠᱟᱱᱟ ᱵᱮᱸᱛᱱᱚᱴᱤ ᱵᱽᱞᱚᱠ ᱾ ᱵᱮᱵᱛᱱᱚᱴᱤ ᱵᱽᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾ ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱓᱕ ᱠᱤᱞᱚᱢᱤᱴᱚᱨ ᱠᱚᱧᱮ ᱥᱟᱢᱟᱝ ᱥᱮᱫ ᱪᱟᱞᱟᱣ ᱞᱮᱱᱠᱷᱟᱱ ᱧᱟᱢᱚᱜ-ᱟ ᱾ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱯᱩᱲᱥᱟᱹ ᱦᱚᱱᱚᱛ ᱵᱟᱞᱮᱥᱚᱨ ᱠᱷᱚᱱ ᱦᱚᱸ ᱵᱮᱱᱛᱱᱚᱴᱤ ᱵᱽᱞᱚᱠ ᱓᱕ ᱠᱤᱞᱚᱢᱤᱴᱚᱨ ᱥᱟ;ᱜᱤᱧ ᱨᱮ ᱢᱮᱱᱟᱜ-ᱟ ᱾  ᱵᱮᱸᱜᱚᱞ ᱯᱚᱱᱚᱛ ᱨᱮᱱᱟᱜ ᱠᱷᱚᱲᱚᱠ ᱯᱩᱨ ᱠᱷᱚᱱ ᱥᱟᱲᱩᱣᱟ , ᱠᱮᱥᱤᱭᱟᱨᱤ, ᱱᱚᱭᱟᱜᱽᱨᱟᱢ, ᱠᱷᱚᱰᱤᱠᱟᱢᱟᱛᱷᱟᱱᱤ ᱦᱚᱨ ᱥᱮᱫ ᱴᱮ ᱚᱰᱤᱥᱟ ᱨᱮᱱᱟᱜ  ᱢᱩᱨᱩᱰᱟ, ᱪᱤᱛᱚᱨᱚᱰᱟ, ᱫᱟᱱᱛᱤᱭᱟᱢᱩᱦᱟᱸ ᱥᱚᱲᱚᱠ ᱦᱚᱨ ᱛᱮ ᱵᱮᱛᱱᱚᱴᱤ ᱑᱐᱖ ᱠᱤᱞᱚᱢᱤᱴᱚᱨ ᱞᱟᱜᱟᱣ-ᱟ ᱾ ᱚᱱᱟ ᱪᱷᱟᱰᱟ ᱠᱟᱛᱮᱫ ᱠᱚᱲᱚᱠᱯᱩᱨ, ᱵᱮᱞᱫᱟ ᱫᱟᱛᱩᱱ, ᱡᱚᱲᱮᱥᱚᱨ, ᱚᱢᱚᱨᱫᱟ, ᱦᱚᱲᱫᱤᱯᱚᱫᱟ ᱥᱮᱫ ᱴᱮ ᱦᱮᱡ ᱟᱠᱟᱱ ᱡᱟᱹᱛᱤᱭᱟᱹᱨᱤ ᱨᱟᱡᱽᱰᱟᱦᱟᱨ ᱥᱮᱫ ᱛᱚ ᱦᱮᱡ ᱞᱮᱱᱠᱷᱟᱱ ᱯᱷᱩᱞᱟᱰᱤ ᱛᱟᱭᱚᱢ ᱵᱟᱞᱮᱥᱚᱨ ᱵᱟᱹᱨᱤᱯᱟᱫᱟ ᱑᱘ ᱱᱚᱢᱵᱚᱨ ᱡᱟᱹᱛᱤᱭᱟᱹᱨᱤ ᱨᱟᱡᱽ ᱰᱟᱦᱟᱨ ᱯᱟᱸᱡᱟ ᱞᱮᱠᱷᱟᱱ ᱠᱚᱲᱚᱱᱟ, ᱵᱚᱭᱥᱤᱸᱜᱟ ᱛᱟᱭᱚᱢ ᱵᱮᱱᱛᱵᱚᱴᱤ ᱧᱟᱢᱚᱜ-ᱟ ᱾ ᱱᱚᱣᱟ ᱰᱦᱟᱨ ᱨᱮᱱᱟᱜ ᱡᱤᱞᱤᱧ ᱫᱚ ᱑᱔᱕ ᱠᱤᱞᱚᱢᱤᱴᱚᱨ ᱦᱩᱭᱩᱜ-ᱟ ᱾ ᱵᱮᱛᱱᱚᱴᱤ ᱨᱮ ᱨᱮᱞ ᱥᱴᱮᱥᱚᱱ ᱦᱚᱸ ᱢᱮᱱᱟᱜ-ᱟ ᱾ ᱨᱮᱞ ᱛᱮ ᱱᱚᱰᱮ ᱦᱟᱹᱡᱩᱜ ᱞᱟᱹᱜᱤᱫ ᱨᱮᱞ ᱴᱮ ᱯᱩᱭᱞᱩ ᱛᱮ ᱵᱟᱞᱮᱥᱚᱨ ᱟᱨ ᱵᱟᱝ ᱨᱩᱯᱥᱟᱹ ᱥᱮᱴᱮᱨ ᱦᱩᱭ ᱟᱭᱟ, ᱚᱱᱰᱮ ᱠᱷᱚᱱ ᱫᱤᱱᱟᱹᱢ ᱵᱟᱨ ᱵᱮᱲᱟ ᱰᱤ ᱮᱢ ᱭᱩ ᱴᱨᱮᱱ ᱵᱮᱛᱱᱚᱴᱤ ᱪᱟᱞᱟᱜ ᱠᱟᱱᱟ ᱟᱨ ᱧᱤᱫᱟ ᱵᱷᱩᱵᱚᱱᱮᱥᱚᱨ -ᱵᱟᱺᱜᱨᱤᱯᱚᱥᱤ ᱥᱩᱯᱚᱨᱯᱷᱟᱥᱴ ᱴᱨᱮᱱ ᱪᱟᱹᱞᱩᱜ ᱠᱟᱱᱟ ᱾
==ᱥᱤᱢᱟᱹ==
ᱵᱮᱱᱛᱱᱚᱴᱤ ᱵᱽᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱒᱙᱙ᱹ᱑᱓ km² ᱠᱟᱱᱟ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾ ᱵᱮᱱᱛᱱᱚᱴᱤ ᱵᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱨᱟᱥᱚᱜᱚᱵᱤᱱᱫᱽᱯᱩᱨ ᱵᱞᱚᱠ ᱟᱨ ᱵᱟᱞᱮᱥᱚᱨ ᱦᱚᱱᱚᱛ ᱟᱨ ᱨᱟᱥᱜᱳᱵᱤᱸᱫᱽᱯᱩᱨ ᱵᱽᱞᱚᱠ ᱢᱮᱱᱟᱜ-ᱟ, ᱮᱛᱚᱢ ᱨᱮ ᱵᱟᱨᱤᱯᱚᱫᱟ, ᱢᱩᱨᱩᱰᱟ, ᱨᱟᱥᱜᱳᱵᱤᱸᱫᱽᱯᱩᱨ ᱵᱞᱚᱠ ᱢᱮᱱᱟᱜ-ᱟ,ᱯᱟᱪᱮᱨᱮ ᱵᱚᱰᱚᱥᱟᱦᱤ ᱵᱽᱞᱚᱠ ᱟᱨ  ᱠᱚᱸᱡᱮ ᱨᱮ ᱵᱟᱞᱮᱥᱚᱨ ᱦᱚᱱᱚᱛ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Betanati%20Block/Betanati_GP%20Map.pdf</ref>
