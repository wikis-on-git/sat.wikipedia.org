'''ᱠᱷᱚᱛ ᱟᱨ ᱥᱟᱨ''' ᱟᱱᱟᱡᱽ ᱦᱚᱛᱮᱛᱮ ᱵᱮᱵᱷᱟᱨᱚᱜ ᱠᱟᱱ ᱡᱚᱢᱟᱜ ᱵᱷᱚᱨᱱᱟᱜ ᱞᱟ.ᱜᱤᱫ ᱡᱟᱦᱟᱸ ᱦᱟᱥᱟᱨᱮ ᱞᱟᱜᱟᱛᱚᱜ-ᱟ, ᱚᱱᱟᱜᱮ ᱠᱷᱚᱛ ᱪᱮ ᱥᱟᱨ ᱫᱚᱵᱚ ᱢᱮᱛᱟᱜ ᱠᱟᱱᱟ ᱾ 

ᱫᱟᱨᱮ ᱱᱟᱺᱬᱤ ᱠᱚᱨᱮᱱᱟᱜ ᱡᱚᱛᱚ ᱞᱮᱠᱟᱛᱮ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱕᱐ ᱠᱷᱚᱱ ᱡᱟ.ᱥᱛᱤ ᱢᱩᱬ ᱚᱝᱜᱚᱥ ᱞᱟ.ᱠᱛᱤᱜ-ᱟ ᱾ ᱚᱱᱟ ᱢᱟᱺᱫᱽ ᱠᱷᱚᱱ ᱑᱒ ᱜᱚᱴᱮᱡ ᱚᱝᱜᱚᱥ ᱫᱚ ᱦᱟᱨᱟᱵᱩᱨᱩ ᱞᱟ.ᱜᱤᱫ ᱟ.ᱰᱤ ᱜᱮ ᱞᱟ.ᱠᱛᱤᱜ-ᱟ ᱾ ᱱᱚᱶᱟ ᱵᱷᱮᱜᱮᱫ ᱫᱟᱨᱮ ᱱᱟᱺᱬᱤ ᱱᱟᱯᱟᱭ ᱥᱟᱺᱦᱤᱡ ᱵᱟᱭ ᱦᱟᱨᱟ ᱫᱟᱲᱮᱭᱟᱜ-ᱟ ᱾ ᱟᱨ ᱡᱚ ᱵᱟᱦᱟ ᱦᱚᱸ ᱵᱟᱝ ᱥᱟᱵᱚᱜ-ᱟ ᱾ ᱫᱟᱨᱮ ᱱᱟᱺᱬᱤ ᱠᱚᱫᱚ Hydrogen, oxygen(ᱡᱤᱣᱤ ᱡᱤ ᱜᱮᱥ) , ᱟᱨ carbon ᱵᱷᱮᱜᱮᱫ ᱮᱴᱟᱜ ᱚᱝᱜᱚᱥ ᱠᱚᱦᱚᱸ ᱦᱟᱥᱟ ᱠᱷᱚᱱ ᱮ ᱧᱟᱢᱟ ᱾ ᱚᱱᱟ ᱢᱮᱱ ᱫᱚ ᱟᱱᱟᱡᱽ ᱦᱩᱭᱩᱜ ᱞᱟ.ᱜᱤᱫ ᱦᱟᱥᱟ ᱠᱷᱚᱛᱩᱣᱟ. ᱫᱚᱦᱚᱭ ᱞᱟ.ᱠᱛᱤᱜ ᱠᱷᱟᱱ ᱦᱟᱨᱟ ᱵᱩᱨᱩ ᱨᱮᱭᱟᱜ ᱚᱝᱜᱚᱥ ᱠᱚ ᱠᱷᱚᱛ ᱟᱨ ᱥᱟᱨ ᱞᱮᱠᱟᱛᱮ ᱦᱟᱥᱟᱨᱮ ᱮᱢ ᱞᱟ.ᱠᱛᱤᱜ-ᱟ ᱾

===ᱦᱟᱨᱟᱵᱩᱨᱩ ᱚᱝᱜᱚᱥ ᱠᱚ ᱨᱮᱭᱟᱜ===

᱑. ᱱᱟᱭᱴᱨᱚᱡᱮᱱ (Nitrogen) ᱺ- ᱱᱚᱶᱟ ᱛᱮᱫᱚ ᱫᱟᱨᱮ ᱰᱟ.ᱨ, ᱥᱟᱠᱟᱢ ᱟᱨ ᱤᱛᱟ. ᱦᱟᱨᱟ ᱠᱟᱛᱮ ᱡᱷᱩᱲ ᱦᱟ.ᱨᱭᱟ.ᱲ ᱦᱟᱨᱟᱜ ᱨᱮᱭ ᱜᱚᱲᱚ ᱟᱭᱟ ᱾ ᱱᱚᱶᱟ ᱟᱱᱟᱴ ᱛᱮ ᱫᱟᱨᱮ ᱵᱟᱝ ᱦᱟᱨᱟᱜ-ᱟ ᱟᱨ ᱥᱟᱠᱟᱢ ᱠᱚ ᱥᱟᱥᱟᱝ ᱚᱜ-ᱟ ᱾


᱒. ᱯᱷᱚᱥ ᱯᱷᱚᱨᱚᱥ ( Phosphorus) ᱺ-  ᱱᱚᱶᱟ ᱫᱚ ᱨᱮᱦᱮᱫ ᱦᱟᱨᱟᱜ ᱨᱮ, ᱡᱚ ᱵᱟᱦᱟ ᱥᱟᱵᱚᱜ ᱨᱮ, ᱡᱚ ᱯᱟᱠᱚᱲᱚᱜ ᱨᱮ, ᱟᱨ ᱤᱛᱟ. ᱨᱮᱱᱟᱜ ᱩᱡᱩᱱ ᱡᱟ.ᱥᱛᱤᱜ ᱨᱮ ᱜᱚᱲᱚᱭ ᱮᱢᱟ ᱾ ᱱᱚᱶᱟ ᱨᱮᱭᱟᱜ ᱟᱱᱟᱴ ᱛᱮ ᱫᱟᱨᱮ ᱨᱮ ᱡᱚ ᱵᱟᱦᱟ ᱵᱟᱝ ᱥᱟᱵᱚᱜ-ᱟ, ᱤᱛᱟ. ᱵᱟᱝ ᱦᱟᱢᱟᱞᱚᱜ-ᱟ ᱟᱨ ᱵᱟ.ᱲᱛᱤ ᱟᱱᱟᱴ ᱛᱮᱫᱚ ᱫᱟᱨᱮ ᱥᱟᱠᱟᱢ ᱨᱚᱦᱚᱲᱚᱜ-ᱟ ᱾

᱓.  ᱯᱚᱴᱟᱥ (Potash) ᱺ-  ᱱᱚᱶᱟ ᱛᱮᱫᱚ ᱫᱟᱨᱮ ᱠᱮᱴᱮᱡᱚᱜ-ᱟ, ᱫᱟᱨᱮ ᱨᱮᱱᱟᱜ ᱵᱮᱢᱟᱨ ᱟᱡᱟᱨ ᱠᱚ ᱟᱨ ᱛᱤᱡᱩ ᱠᱚᱨᱮᱱᱟᱜ ᱵᱚᱛᱚᱨ ᱠᱷᱚᱱ ᱫᱩᱜᱚᱜ-ᱟ ᱾

Fat ᱛᱮᱫᱚ ᱡᱚᱢᱟᱜ ᱛᱮᱭᱟᱨ ᱨᱮ ᱟᱨ Carbohydrate ᱛᱮ ᱫᱚ ᱡᱚᱢᱟᱜ ᱫᱟᱨᱮ ᱨᱮᱱᱟᱜ ᱜᱚᱴᱟᱯᱟᱲᱟ ᱯᱟᱥᱱᱟᱣᱜ-ᱟ ᱾ ᱱᱚᱶᱟ ᱠᱚᱨᱮᱱᱟᱜ ᱟᱱᱟᱴ ᱛᱮ ᱰᱟ.ᱨ ᱱᱚᱨᱚᱢᱚᱜ-ᱟ ᱾ ᱟᱨ ᱥᱟᱠᱟᱢ ᱨᱮᱱᱟᱜ ᱪᱩᱴᱤ ᱛᱮᱫ ᱨᱚᱸᱜᱚᱜ-ᱟ ᱾
ᱱᱚᱶᱟ ᱠᱚ ᱞᱮᱠᱟᱜᱮ Calcium, a Magnesium ᱠᱚ ᱦᱚᱸ ᱫᱟᱨᱮ ᱱᱟᱺᱬᱤ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱢᱩᱬ ᱚᱝᱜᱚᱥ ᱠᱟᱱᱟ ᱾ ᱱᱚᱶᱟ ᱠᱚᱨᱮᱱᱟᱜ ᱟᱱᱟᱴ ᱛᱮ ᱫᱟᱨᱮ ᱵᱟᱝ ᱦᱟᱨᱟᱜ-ᱟ , ᱥᱟᱠᱟᱢ ᱨᱮᱱᱟᱜ ᱦᱟ.ᱨᱭᱟ.ᱲ ᱵᱷᱟᱵᱽ ᱠᱚᱢᱚᱜ-ᱟ, ᱱᱚᱶᱟ ᱵᱷᱮᱜᱮᱫ ᱟ.ᱰᱤ ᱜᱟᱱ ᱚᱝᱜᱚᱥ ᱡᱮᱢᱚᱱ iron, copper manganese ᱮᱢᱟᱱ ᱠᱚ ᱫᱟᱨᱮ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱞᱟ.ᱠᱛᱤᱜ-ᱟ ᱾ ᱟᱨ ᱱᱚᱶᱟ ᱚᱝᱜᱚᱥ ᱠᱚᱜᱮ ᱠᱷᱚᱛ ( manure) ᱟᱨ ᱥᱟᱨ (fertilizer) ᱠᱷᱚᱱ ᱧᱟᱢᱚᱜ-ᱟ ᱾

ᱱᱚᱶᱟ ᱠᱷᱚᱛ ᱪᱮ ᱥᱟᱨ ᱫᱚ ᱟᱡ-ᱟᱡ ᱛᱮᱦᱚᱸ ᱵᱮᱱᱟᱣ ᱟᱠᱟᱱᱟ ᱟᱨ ᱦᱚᱲ ᱦᱚᱛᱮᱛᱮ ᱦᱚᱸ ᱵᱮᱱᱟᱣᱜ-ᱟ ᱾

===ᱠᱷᱚᱛ===

ᱫᱟᱨᱮ ᱱᱟᱺᱬᱤ, ᱡᱤᱵᱽ ᱡᱤᱭᱟ.ᱞᱤ ᱠᱚᱣᱟᱜ ᱢᱩᱪᱟ.ᱫ ᱚᱝᱜᱚᱥ ᱟᱨ ᱫᱟᱨᱮ ᱱᱟᱺᱬᱤ ᱮᱢᱟᱱ ᱠᱚᱨᱮ ᱠᱷᱚᱱ ᱵᱮᱱᱟᱣ ᱠᱷᱚᱛ ᱫᱚ ᱪᱟᱥ ᱠᱟ.ᱢᱤ ᱨᱮ ᱜᱚᱲᱚ ᱟ.ᱰᱤᱭ ᱮᱢᱟ ᱾ ᱜᱩᱨᱤᱡ, ᱠᱚᱢᱯᱚᱥᱴ, ᱠᱟᱲᱮ ᱛᱚᱨᱚᱡ, ᱡᱟᱝ ᱜᱩᱸᱰᱟ. ᱠᱚᱫᱚ ᱟ.ᱰᱤ ᱢᱟᱨᱟᱝ ᱠᱷᱚᱛ ᱠᱟᱱᱟ ᱾ ᱡᱚᱛᱚ ᱪᱟ.ᱥᱤ ᱜᱮ ᱱᱟᱥᱮ ᱨᱮᱦᱚᱸ ᱜᱩᱨᱤᱡ ᱫᱚ ᱵᱟ.ᱫᱽ ᱵᱟ.ᱭᱦᱟ.ᱲ ᱨᱮᱠᱚ ᱞᱟᱜᱟᱣ ᱜᱮᱭᱟ ᱾ ᱚᱱᱟ ᱵᱷᱮᱜᱮᱫ ᱟ.ᱰᱤ ᱜᱟᱱ ᱠᱟ.ᱡ-ᱠᱟ.ᱡ ᱵᱩᱫᱟ. ᱡᱮᱢᱚᱱ ᱫᱷᱚᱬᱪᱟ ᱮᱢᱟᱱ ᱠᱚ ᱪᱟᱥ-ᱟ ᱾ ᱛᱟᱭᱚᱢ ᱛᱮᱫᱚ ᱱᱚᱶᱟ ᱠᱚ ᱥᱤ ᱢᱮᱥᱟ ᱞᱮᱠᱷᱟᱱ ᱦᱟᱥᱟᱨᱮ ᱢᱮᱥᱟ ᱠᱟᱛᱮ ᱠᱷᱚᱛ ᱵᱮᱱᱟᱣᱜ-ᱟ ᱾

===ᱥᱟᱨ===

ᱛᱤᱱᱟ.ᱝ ᱜᱟᱱ ᱠᱮᱢᱤᱠᱟᱞ(chemical) ᱢᱮᱥᱟ ᱠᱟᱛᱮ ᱠᱟ.ᱨᱜᱟᱲ ᱨᱮ ᱡᱟᱦᱟᱸ ᱠᱷᱚᱛ ᱵᱮᱱᱟᱣᱜ ᱠᱟᱱᱟ ᱚᱱᱟ ᱫᱚ ᱥᱟᱨ ᱵᱚᱱ ᱢᱮᱛᱟᱜ ᱠᱟᱱᱟ ᱾ ᱟᱱᱟᱡᱽ ᱟᱨᱡᱟᱣ ᱵᱟᱠᱷᱨᱟ ᱯᱮ ᱜᱚᱴᱮᱡ ᱚᱝᱜᱚᱥ ᱞᱟ.ᱠᱛᱤᱜ-ᱟ , ᱚᱱᱟ ᱠᱚᱫᱚ ᱱᱟᱭᱴᱨᱚᱡᱮᱱ, ᱯᱷᱚᱥᱯᱷᱚᱨᱚᱥ ᱟᱨ ᱯᱚᱴᱟᱥ (potash) ᱟ.ᱰᱤ ᱛᱮᱫ ᱞᱟ.ᱠᱛᱤᱜ-ᱟ ᱾ ᱥᱟᱨ ᱠᱚᱨᱮ ᱫᱚ ᱱᱚᱶᱟ ᱚᱝᱜᱚᱥ ᱵᱟ.ᱲᱛᱤ ᱞᱮᱠᱟᱛᱮ ᱛᱟᱦᱮᱸᱱᱟ ᱾ ᱟᱨ ᱱᱚᱶᱟ ᱠᱚ ᱮᱢ ᱞᱮᱠᱷᱟᱱ ᱱᱟᱯᱟᱭ ᱪᱟᱥ ᱦᱩᱭᱩᱜ-ᱟ ᱾ 
ᱟᱢᱚᱱᱤᱭᱚᱢ ᱥᱚᱞᱯᱷᱮᱴ (amonium sulphate) , ᱠᱟᱞᱥᱤᱭᱚᱢ ᱟᱢᱚᱱᱤᱭᱚᱢ ᱱᱟᱭᱴᱨᱮᱴ (calcium amonium nitrate) ᱟᱨ ᱤᱣᱨᱤᱭᱟᱹ (urea) ᱠᱚᱫᱚ Nitrogen ᱢᱮᱥᱟ ᱥᱟᱨ ᱠᱟᱱᱟ ᱾ ᱱᱚᱶᱟ ᱨᱮᱫᱚ ᱱᱟᱭᱴᱨᱚᱡᱮᱱ (Nitrogen) ᱛᱷᱟᱨ ᱠᱮ ᱛᱷᱟᱨ ᱒᱐, ᱒᱖ ᱟᱨ ᱓᱔ ᱵᱷᱟᱜᱽ ᱛᱟᱦᱮᱸᱱᱟ ᱾ 
ᱥᱚᱞᱯᱷᱚᱨ ᱯᱷᱚᱥᱯᱷᱮᱴ(Shulpher phosphate) ᱫᱚ ᱢᱤᱫ ᱯᱷᱚᱥᱯᱷᱚᱨᱚᱥ ᱢᱮᱥᱟ ᱥᱟᱨ ᱠᱟᱱᱟ ᱾ ᱱᱚᱸᱰᱮ ᱫᱚ ᱯᱷᱚᱥᱯᱷᱚᱨᱚᱥ ᱑᱖ ᱠᱷᱚᱱ ᱔᱕ ᱵᱷᱟᱜᱽ ᱛᱟᱦᱮᱸᱱᱟ ᱾ 

ᱯᱚᱴᱟᱥᱩᱭᱚᱢ ᱥᱚᱞᱯᱷᱮᱴ(Potassium sulphate) ᱫᱚ ᱯᱚᱴᱟᱥ(potash) ᱱᱮᱥᱟ ᱥᱟᱨ ᱠᱟᱱᱟ ᱾ ᱟᱨ ᱱᱚᱸᱰᱮ potash ᱫᱚ ᱔᱘ ᱠᱷᱚᱱ ᱕᱐ ᱵᱷᱟᱜᱽ ᱢᱮᱱᱟᱜ-ᱟ ᱾ 
ᱟᱢᱚᱯᱷᱚᱥ(Amophus) ᱟᱨ ᱜᱨᱚᱢᱚᱨ(Gromor) ᱠᱚᱫᱚ ᱢᱮᱥᱟᱢᱤᱥᱤ ᱥᱟᱨ ᱠᱟᱱᱟ ᱾ ᱱᱚᱶᱟ ᱨᱮᱫᱚ ᱵᱟᱨᱮᱭᱟ ᱚᱝᱜᱚᱥ ᱱᱟᱭᱴᱨᱚᱡᱮᱱ(Nitrogen) ᱟᱨ ᱯᱷᱚᱥᱯᱷᱚᱨᱚᱥ(phospherus) ᱛᱟᱦᱮᱸᱱᱟ ᱾
==ᱵᱟᱨᱦᱮ ᱡᱚᱱᱚᱲ==
* [http://shakahara.com/nitrogen.shtml Nitrogen for Feeding Our Food, Its Earthly Origin, Haber Process]
* [http://www.fertilizer.org International Fertilizer Industry Association (IFA)]
* [http://www.agricultureguide.org/a-complete-guide-to-fertilization-and-choosing-best-fertilizers/ Agriculture Guide, Complete Guide to Fertilizers and Fertilization]
* [http://www.nutrientstewardship.com/  4R's Nutrient Stewardship program from The Fertilizer Institute ]


[[Category:!Main category]]
