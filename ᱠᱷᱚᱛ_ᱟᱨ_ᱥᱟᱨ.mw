[[File:Kunstmestpendelstrooier.jpg|thumb|A large, modern fertilizer spreader]]
[[File:Lite-trac Spreader.jpg|thumb|A [[Lite-Trac]] Agri-Spread [[Lime (material)|lime]] and fertilizer spreader at an agricultural show]]
'''ᱠᱷᱚᱛ ᱟᱨ ᱥᱟᱨ''' ᱟᱱᱟᱡᱽ ᱦᱚᱛᱮᱛᱮ ᱵᱮᱵᱷᱟᱨᱚᱜ ᱠᱟᱱ ᱡᱚᱢᱟᱜ ᱵᱷᱚᱨᱱᱟᱜ ᱞᱟᱹᱜᱤᱫ ᱡᱟᱦᱟᱸ ᱦᱟᱥᱟᱨᱮ ᱞᱟᱜᱟᱛᱚᱜᱼᱟ, ᱚᱱᱟᱜᱮ ᱠᱷᱚᱛ ᱪᱮ ᱥᱟᱨ ᱫᱚᱵᱚ ᱢᱮᱛᱟᱜ ᱠᱟᱱᱟ ᱾ 

ᱫᱟᱨᱮ ᱱᱟᱺᱬᱤ ᱠᱚᱨᱮᱱᱟᱜ ᱡᱚᱛᱚ ᱞᱮᱠᱟᱛᱮ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱕᱐ ᱠᱷᱚᱱ ᱡᱟᱹᱥᱛᱤ ᱢᱩᱬ ᱚᱝᱜᱚᱥ ᱞᱟᱹᱠᱛᱤᱜᱼᱟ ᱾ ᱚᱱᱟ ᱢᱟᱺᱫᱽ ᱠᱷᱚᱱ ᱑᱒ ᱜᱚᱴᱮᱡ ᱚᱝᱜᱚᱥ ᱫᱚ ᱦᱟᱨᱟᱵᱩᱨᱩ ᱞᱟᱹᱜᱤᱫ ᱟᱹᱰᱤ ᱜᱮ ᱞᱟᱹᱠᱛᱤᱜᱼᱟ ᱾ ᱱᱚᱶᱟ ᱵᱷᱮᱜᱮᱫ ᱫᱟᱨᱮ ᱱᱟᱺᱬᱤ ᱱᱟᱯᱟᱭ ᱥᱟᱺᱦᱤᱡ ᱵᱟᱭ ᱦᱟᱨᱟ ᱫᱟᱲᱮᱭᱟᱜᱼᱟ ᱾ ᱟᱨ ᱡᱚ ᱵᱟᱦᱟ ᱦᱚᱸ ᱵᱟᱝ ᱥᱟᱵᱚᱜᱼᱟ ᱾ ᱫᱟᱨᱮ ᱱᱟᱺᱬᱤ ᱠᱚᱫᱚ hydrogen, oxygen (ᱡᱤᱣᱤ ᱡᱤ ᱜᱮᱥ), ᱟᱨ carbon ᱵᱷᱮᱜᱮᱫ ᱮᱴᱟᱜ ᱚᱝᱜᱚᱥ ᱠᱚᱦᱚᱸ ᱦᱟᱥᱟ ᱠᱷᱚᱱ ᱮ ᱧᱟᱢᱟ ᱾ ᱚᱱᱟ ᱢᱮᱱ ᱫᱚ ᱟᱱᱟᱡᱽ ᱦᱩᱭᱩᱜ ᱞᱟᱹᱜᱤᱫ ᱦᱟᱥᱟ ᱠᱷᱚᱛᱩᱣᱟᱹ ᱫᱚᱦᱚᱭ ᱞᱟᱹᱠᱛᱤᱜ ᱠᱷᱟᱱ ᱦᱟᱨᱟ ᱵᱩᱨᱩ ᱨᱮᱭᱟᱜ ᱚᱝᱜᱚᱥ ᱠᱚ ᱠᱷᱚᱛ ᱟᱨ ᱥᱟᱨ ᱞᱮᱠᱟᱛᱮ ᱦᱟᱥᱟᱨᱮ ᱮᱢ ᱞᱟᱹᱠᱛᱤᱜᱼᱟ ᱾

==ᱦᱟᱨᱟᱵᱩᱨᱩ ᱚᱝᱜᱚᱥ ᱠᱚ ᱨᱮᱭᱟᱜ==

᱑. ᱱᱟᱭᱴᱨᱚᱡᱮᱱ (nitrogen) ᱺ- ᱱᱚᱶᱟ ᱛᱮᱫᱚ ᱫᱟᱨᱮ ᱰᱟᱹᱨ, ᱥᱟᱠᱟᱢ ᱟᱨ ᱤᱛᱟᱹ ᱦᱟᱨᱟ ᱠᱟᱛᱮ ᱡᱷᱩᱲ ᱦᱟᱹᱨᱭᱟᱹᱲ ᱦᱟᱨᱟᱜ ᱨᱮᱭ ᱜᱚᱲᱚ ᱟᱭᱟ ᱾ ᱱᱚᱶᱟ ᱟᱱᱟᱴ ᱛᱮ ᱫᱟᱨᱮ ᱵᱟᱝ ᱦᱟᱨᱟᱜᱼᱟ ᱟᱨ ᱥᱟᱠᱟᱢ ᱠᱚ ᱥᱟᱥᱟᱝ ᱚᱜᱼᱟ ᱾


᱒. ᱯᱷᱚᱥᱯᱷᱚᱨᱚᱥ (phosphorus) ᱺ-  ᱱᱚᱶᱟ ᱫᱚ ᱨᱮᱦᱮᱫ ᱦᱟᱨᱟᱜ ᱨᱮ, ᱡᱚ ᱵᱟᱦᱟ ᱥᱟᱵᱚᱜ ᱨᱮ, ᱡᱚ ᱯᱟᱠᱚᱲᱚᱜ ᱨᱮ, ᱟᱨ ᱤᱛᱟᱹ ᱨᱮᱱᱟᱜ ᱩᱡᱩᱱ ᱡᱟᱹᱥᱛᱤᱜ ᱨᱮ ᱜᱚᱲᱚᱭ ᱮᱢᱟ ᱾ ᱱᱚᱶᱟ ᱨᱮᱭᱟᱜ ᱟᱱᱟᱴ ᱛᱮ ᱫᱟᱨᱮ ᱨᱮ ᱡᱚ ᱵᱟᱦᱟ ᱵᱟᱝ ᱥᱟᱵᱚᱜᱼᱟ, ᱤᱛᱟᱹ ᱵᱟᱝ ᱦᱟᱢᱟᱞᱚᱜᱼᱟ ᱟᱨ ᱵᱟᱹᱲᱛᱤ ᱟᱱᱟᱴ ᱛᱮᱫᱚ ᱫᱟᱨᱮ ᱥᱟᱠᱟᱢ ᱨᱚᱦᱚᱲᱚᱜᱼᱟ ᱾

᱓. ᱯᱚᱴᱟᱥ (potash) ᱺ- ᱱᱚᱶᱟ ᱛᱮᱫᱚ ᱫᱟᱨᱮ ᱠᱮᱴᱮᱡᱚᱜᱼᱟ, ᱫᱟᱨᱮ ᱨᱮᱱᱟᱜ ᱵᱮᱢᱟᱨ ᱟᱡᱟᱨ ᱠᱚ ᱟᱨ ᱛᱤᱡᱩ ᱠᱚᱨᱮᱱᱟᱜ ᱵᱚᱛᱚᱨ ᱠᱷᱚᱱ ᱫᱩᱜᱚᱜᱼᱟ ᱾

Fat ᱛᱮᱫᱚ ᱡᱚᱢᱟᱜ ᱛᱮᱭᱟᱨ ᱨᱮ ᱟᱨ carbohydrate ᱛᱮ ᱫᱚ ᱡᱚᱢᱟᱜ ᱫᱟᱨᱮ ᱨᱮᱱᱟᱜ ᱜᱚᱴᱟᱯᱟᱲᱟ ᱯᱟᱥᱱᱟᱣᱜᱼᱟ ᱾ ᱱᱚᱶᱟ ᱠᱚᱨᱮᱱᱟᱜ ᱟᱱᱟᱴ ᱛᱮ ᱰᱟᱹᱨ ᱱᱚᱨᱚᱢᱚᱜᱼᱟ ᱾ ᱟᱨ ᱥᱟᱠᱟᱢ ᱨᱮᱱᱟᱜ ᱪᱩᱴᱤ ᱛᱮᱫ ᱨᱚᱸᱜᱚᱜᱼᱟ ᱾
ᱱᱚᱶᱟ ᱠᱚ ᱞᱮᱠᱟᱜᱮ calcium, a magnesium ᱠᱚ ᱦᱚᱸ ᱫᱟᱨᱮ ᱱᱟᱺᱬᱤ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱢᱩᱬ ᱚᱝᱜᱚᱥ ᱠᱟᱱᱟ ᱾ ᱱᱚᱶᱟ ᱠᱚᱨᱮᱱᱟᱜ ᱟᱱᱟᱴ ᱛᱮ ᱫᱟᱨᱮ ᱵᱟᱝ ᱦᱟᱨᱟᱜᱼᱟ, ᱥᱟᱠᱟᱢ ᱨᱮᱱᱟᱜ ᱦᱟᱹᱨᱭᱟᱹᱲ ᱵᱷᱟᱵᱽ ᱠᱚᱢᱚᱜᱼᱟ, ᱱᱚᱶᱟ ᱵᱷᱮᱜᱮᱫ ᱟᱹᱰᱤ ᱜᱟᱱ ᱚᱝᱜᱚᱥ ᱡᱮᱢᱚᱱ iron, copper, manganese ᱮᱢᱟᱱ ᱠᱚ ᱫᱟᱨᱮ ᱦᱟᱨᱟ ᱵᱩᱨᱩ ᱵᱟᱠᱷᱨᱟ ᱞᱟᱹᱠᱛᱤᱜᱼᱟ ᱾ ᱟᱨ ᱱᱚᱶᱟ ᱚᱝᱜᱚᱥ ᱠᱚᱜᱮ ᱠᱷᱚᱛ (manure) ᱟᱨ ᱥᱟᱨ (fertilizer) ᱠᱷᱚᱱ ᱧᱟᱢᱚᱜᱼᱟ ᱾

ᱱᱚᱶᱟ ᱠᱷᱚᱛ ᱪᱮ ᱥᱟᱨ ᱫᱚ ᱟᱡ-ᱟᱡ ᱛᱮᱦᱚᱸ ᱵᱮᱱᱟᱣ ᱟᱠᱟᱱᱟ ᱟᱨ ᱦᱚᱲ ᱦᱚᱛᱮᱛᱮ ᱦᱚᱸ ᱵᱮᱱᱟᱣᱜᱼᱟ ᱾

==ᱠᱷᱚᱛ==
[[File:Instalaciones MIRAT S.A. Salamanca.JPG|thumb|Founded in 1812, [[Mirat]], producer of [[manure]]s and fertilizers, is claimed to be the oldest industrial business in [[Salamanca]] (Spain).]]
ᱫᱟᱨᱮ ᱱᱟᱺᱬᱤ, ᱡᱤᱵᱽ ᱡᱤᱭᱟᱹᱞᱤ ᱠᱚᱣᱟᱜ ᱢᱩᱪᱟᱹᱫ ᱚᱝᱜᱚᱥ ᱟᱨ ᱫᱟᱨᱮ ᱱᱟᱺᱬᱤ ᱮᱢᱟᱱ ᱠᱚᱨᱮ ᱠᱷᱚᱱ ᱵᱮᱱᱟᱣ ᱠᱷᱚᱛ ᱫᱚ ᱪᱟᱥ ᱠᱟᱹᱢᱤ ᱨᱮ ᱜᱚᱲᱚ ᱟᱹᱰᱤᱭ ᱮᱢᱟ ᱾ ᱜᱩᱨᱤᱡ, ᱠᱚᱢᱯᱚᱥᱴ, ᱠᱟᱲᱮ ᱛᱚᱨᱚᱡ, ᱡᱟᱝ ᱜᱩᱸᱰᱟᱹ ᱠᱚᱫᱚ ᱟᱹᱰᱤ ᱢᱟᱨᱟᱝ ᱠᱷᱚᱛ ᱠᱟᱱᱟ ᱾ ᱡᱚᱛᱚ ᱪᱟᱹᱥᱤ ᱜᱮ ᱱᱟᱥᱮ ᱨᱮᱦᱚᱸ ᱜᱩᱨᱤᱡ ᱫᱚ ᱵᱟᱹᱫᱽ ᱵᱟᱹᱭᱦᱟᱹᱲ ᱨᱮᱠᱚ ᱞᱟᱜᱟᱣ ᱜᱮᱭᱟ ᱾ ᱚᱱᱟ ᱵᱷᱮᱜᱮᱫ ᱟᱹᱰᱤ ᱜᱟᱱ ᱠᱟᱹᱡ-ᱠᱟᱹᱡ ᱵᱩᱫᱟᱹ ᱡᱮᱢᱚᱱ ᱫᱷᱚᱬᱪᱟ ᱮᱢᱟᱱ ᱠᱚ ᱪᱟᱥᱟ ᱾ ᱛᱟᱭᱚᱢ ᱛᱮᱫᱚ ᱱᱚᱶᱟ ᱠᱚ ᱥᱤ ᱢᱮᱥᱟ ᱞᱮᱠᱷᱟᱱ ᱦᱟᱥᱟᱨᱮ ᱢᱮᱥᱟ ᱠᱟᱛᱮ ᱠᱷᱚᱛ ᱵᱮᱱᱟᱣᱜᱼᱟ ᱾

==ᱥᱟᱨ==

[[File:ᱤᱣᱨᱤᱭᱟᱹ.jpg|thumb|ᱤᱣᱨᱤᱭᱟᱹ]]

ᱛᱤᱱᱟᱹᱝ ᱜᱟᱱ ᱠᱮᱢᱤᱠᱟᱞ (chemical) ᱢᱮᱥᱟ ᱠᱟᱛᱮ ᱠᱟᱹᱨᱜᱟᱲ ᱨᱮ ᱡᱟᱦᱟᱸ ᱠᱷᱚᱛ ᱵᱮᱱᱟᱣᱜ ᱠᱟᱱᱟ ᱚᱱᱟ ᱫᱚ ᱥᱟᱨ ᱵᱚᱱ ᱢᱮᱛᱟᱜ ᱠᱟᱱᱟ ᱾ ᱟᱱᱟᱡᱽ ᱟᱨᱡᱟᱣ ᱵᱟᱠᱷᱨᱟ ᱯᱮ ᱜᱚᱴᱮᱡ ᱚᱝᱜᱚᱥ ᱞᱟᱹᱠᱛᱤᱜ-ᱟ, ᱚᱱᱟ ᱠᱚᱫᱚ ᱱᱟᱭᱴᱨᱚᱡᱮᱱ, ᱯᱷᱚᱥᱯᱷᱚᱨᱚᱥ ᱟᱨ ᱯᱚᱴᱟᱥ (potash) ᱟᱹᱰᱤ ᱛᱮᱫ ᱞᱟᱹᱠᱛᱤᱜ-ᱟ ᱾ ᱥᱟᱨ ᱠᱚᱨᱮ ᱫᱚ ᱱᱚᱶᱟ ᱚᱝᱜᱚᱥ ᱵᱟᱹᱲᱛᱤ ᱞᱮᱠᱟᱛᱮ ᱛᱟᱦᱮᱸᱱᱟ ᱾ ᱟᱨ ᱱᱚᱶᱟ ᱠᱚ ᱮᱢ ᱞᱮᱠᱷᱟᱱ ᱱᱟᱯᱟᱭ ᱪᱟᱥ ᱦᱩᱭᱩᱜ-ᱟ ᱾ 
ᱟᱢᱚᱱᱤᱭᱚᱢ ᱥᱚᱞᱯᱷᱮᱴ (ammonium sulphate), ᱠᱟᱞᱥᱤᱭᱚᱢ ᱟᱢᱚᱱᱤᱭᱚᱢ ᱱᱟᱭᱴᱨᱮᱴ (calcium ammonium nitrate) ᱟᱨ ᱤᱣᱨᱤᱭᱟᱹ (urea) ᱠᱚᱫᱚ nitrogen ᱢᱮᱥᱟ ᱥᱟᱨ ᱠᱟᱱᱟ ᱾ ᱱᱚᱶᱟ ᱨᱮᱫᱚ ᱱᱟᱭᱴᱨᱚᱡᱮᱱ (nitrogen) ᱛᱷᱟᱨ ᱠᱮ ᱛᱷᱟᱨ ᱒᱐, ᱒᱖ ᱟᱨ ᱓᱔ ᱵᱷᱟᱜᱽ ᱛᱟᱦᱮᱸᱱᱟ ᱾ 
ᱥᱚᱞᱯᱷᱚᱨ ᱯᱷᱚᱥᱯᱷᱮᱴ (sulpher phosphate) ᱫᱚ ᱢᱤᱫ ᱯᱷᱚᱥᱯᱷᱚᱨᱚᱥ ᱢᱮᱥᱟ ᱥᱟᱨ ᱠᱟᱱᱟ ᱾ ᱱᱚᱸᱰᱮ ᱫᱚ ᱯᱷᱚᱥᱯᱷᱚᱨᱚᱥ ᱑᱖ ᱠᱷᱚᱱ ᱔᱕ ᱵᱷᱟᱜᱽ ᱛᱟᱦᱮᱸᱱᱟ ᱾ 

ᱯᱚᱴᱟᱥᱩᱭᱚᱢ ᱥᱚᱞᱯᱷᱮᱴ (potassium sulphate) ᱫᱚ ᱯᱚᱴᱟᱥ (potash) ᱱᱮᱥᱟ ᱥᱟᱨ ᱠᱟᱱᱟ ᱾ ᱟᱨ ᱱᱚᱸᱰᱮ potash ᱫᱚ ᱔᱘ ᱠᱷᱚᱱ ᱕᱐ ᱵᱷᱟᱜᱽ ᱢᱮᱱᱟᱜ-ᱟ ᱾ 
ᱟᱢᱚᱯᱷᱚᱥ (Amophus) ᱟᱨ ᱜᱨᱚᱢᱚᱨ (Gromor) ᱠᱚᱫᱚ ᱢᱮᱥᱟᱢᱤᱥᱤ ᱥᱟᱨ ᱠᱟᱱᱟ ᱾ ᱱᱚᱶᱟ ᱨᱮᱫᱚ ᱵᱟᱨᱮᱭᱟ ᱚᱝᱜᱚᱥ ᱱᱟᱭᱴᱨᱚᱡᱮᱱ (nitrogen) ᱟᱨ ᱯᱷᱚᱥᱯᱷᱚᱨᱚᱥ (phosphorus) ᱛᱟᱦᱮᱸᱱᱟ ᱾

==ᱵᱟᱨᱦᱮ ᱡᱚᱱᱚᱲ==
* [http://shakahara.com/nitrogen.shtml Nitrogen for Feeding Our Food, Its Earthly Origin, Haber Process]
* [http://www.fertilizer.org International Fertilizer Industry Association (IFA)]
* [http://www.agricultureguide.org/a-complete-guide-to-fertilization-and-choosing-best-fertilizers/ Agriculture Guide, Complete Guide to Fertilizers and Fertilization]
* [http://www.nutrientstewardship.com/  4R's Nutrient Stewardship program from The Fertilizer Institute ]


[[Category:!Main category]]
