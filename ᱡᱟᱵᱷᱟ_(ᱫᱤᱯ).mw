'''ᱡᱟᱵᱷᱟ''' ([[ᱤᱱᱫᱳᱱᱮᱥᱤᱭᱟᱱ ᱯᱟᱹᱨᱥᱤ|ᱤᱱᱫᱳᱱᱮᱥᱤᱭᱟᱱ]]: Jawa, [[ᱡᱟᱵᱷᱟᱱᱤᱥ ᱯᱟᱹᱨᱥᱤ|ᱡᱟᱵᱷᱟᱱᱤᱥ]]: ᮏᮝ) ᱫᱚ [[ᱤᱱᱫᱳᱱᱮᱥᱤᱭᱟ]] ᱫᱤᱥᱚᱢ ᱨᱮᱱᱟᱜ ᱢᱤᱫ ᱫᱤᱯ ᱠᱟᱱᱟ ᱾ ᱱᱚᱶᱟ ᱫᱤᱯ ᱨᱮᱱᱟᱜ ᱮᱛᱚᱢ ᱥᱮᱫ [[ᱡᱟᱵᱷᱟ ᱫᱚᱨᱮᱭᱟ]] ᱟᱨ ᱠᱚᱧᱮ ᱥᱮᱫ [[ᱵᱷᱟᱨᱚᱛ ᱢᱟᱦᱟᱫᱚᱨᱭᱟ|ᱥᱤᱧᱚᱛᱤᱭᱟᱹ ᱢᱟᱦᱟᱫᱚᱨᱭᱟ]] ᱢᱮᱱᱟᱜᱼᱟ ᱾ ᱑᱔.᱑ ᱠᱳᱴᱤ ᱜᱟᱱ ᱦᱚᱲ (ᱡᱟᱵᱷᱟ ᱮᱥᱠᱟᱨ) ᱥᱮ ᱑᱔.᱕ ᱠᱳᱴᱤ (ᱡᱟᱵᱷᱟ ᱟᱨ ᱚᱱᱟ ᱟᱰᱮᱯᱟᱥᱮ ᱫᱤᱯᱠᱚ) ᱜᱟᱱ ᱦᱚᱲ ᱠᱚᱶᱟ ᱫᱤᱯ ᱨᱮᱠᱚ ᱛᱟᱦᱮᱱ ᱠᱟᱱᱟ, ᱡᱟᱦᱟ ᱫᱚ ᱜᱚᱴᱟ ᱤᱱᱫᱳᱱᱮᱥᱤᱭᱟ ᱫᱤᱥᱚᱢ ᱨᱮᱱ ᱕᱖.᱗% ᱾ ᱱᱚᱶᱟ ᱜᱮ ᱡᱮᱜᱮᱛ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱡᱟᱹᱥᱛᱤ ᱦᱚᱲᱮᱞ ᱫᱤᱯ ᱠᱟᱱᱟ ᱾ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱨᱟᱡᱽᱜᱟᱲ [[ᱡᱟᱠᱟᱨᱛᱟ]] ᱱᱚᱶᱟ ᱫᱤᱯ ᱨᱮᱱᱟᱜ ᱮᱛᱚᱢᱼᱯᱟᱪᱮ ᱫᱚᱨᱮᱭᱟ ᱟᱨᱮ ᱨᱮ ᱢᱮᱱᱟᱜᱼᱟ ᱾ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱱᱟᱜᱟᱢ ᱨᱮᱱᱟᱜ ᱡᱟᱹᱥᱛᱤ ᱜᱟᱱ ᱵᱟᱲᱟᱭᱟ ᱜᱷᱚᱴᱚᱱᱟ ᱠᱚ ᱱᱚᱶᱟ ᱫᱤᱯ ᱨᱮᱜᱮ ᱦᱩᱭ ᱟᱠᱟᱱᱟ ᱾ ᱱᱚᱶᱟ ᱜᱮ ᱦᱤᱱᱫᱩ-ᱵᱩᱫᱫᱷᱚ ᱨᱟᱡᱽ ᱠᱚᱣᱟᱜ ᱛᱟᱞᱢᱟ, ᱤᱥᱞᱟᱢ ᱥᱟᱞᱛᱟᱱᱟᱛ ᱟᱨ ᱰᱟᱪᱽ ᱤᱥᱴ ᱤᱱᱰᱤᱡ ᱩᱯᱚᱢᱟᱦᱫᱮᱥ ᱟᱜ ᱢᱩᱬᱩᱛ ᱜᱟᱲ ᱛᱟᱦᱮ ᱠᱟᱱᱟ ᱾ ᱡᱟᱵᱷᱟ ᱨᱮᱜᱮ ᱑᱙᱓᱐-᱑᱙᱔᱐ ᱥᱮᱨᱢᱟ ᱚᱠᱛᱚ ᱨᱮᱱᱟᱜ ᱤᱱᱫᱳᱱᱮᱥᱤᱭᱟᱱ ᱯᱷᱩᱨᱜᱟᱹᱞ ᱞᱟᱹᱰᱷᱟᱹᱭ ᱛᱟᱞᱢᱟ ᱛᱟᱦᱮ ᱠᱟᱱᱟ ᱾
