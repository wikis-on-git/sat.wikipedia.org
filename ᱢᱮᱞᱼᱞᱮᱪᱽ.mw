Flacourtia ramontchi ᱟᱯᱷᱨᱤᱠᱟᱞ ᱨᱮᱭᱟᱜ ᱟᱹᱰᱤ ᱟᱭᱢᱟ ᱟᱨ ᱮᱥᱤᱭᱟ ᱨᱮᱭᱟᱜ ᱥᱤᱛᱩᱝ ᱟᱨ ᱨᱟᱵᱟᱝ ᱯᱤᱲ ᱨᱮᱭᱟᱜ ᱵᱟᱦᱟ ᱫᱟᱨᱮ ᱞᱮᱠᱟᱱ ᱢᱤᱫ ᱡᱚ ᱵᱟᱦᱟ ᱫᱟᱨᱮ ᱠᱟᱱᱟ ᱾ ᱮᱯᱷ ᱤᱱᱰᱤᱠᱟ ᱟᱨ ᱮᱯᱷ ᱨᱟᱢᱱᱴᱟᱪᱤ ᱡᱟᱦᱟ ᱡᱟᱦᱟ ᱠᱚᱨᱮ ᱡᱩᱫᱟᱹᱡᱩᱫᱟᱹ ᱫᱟᱨᱮ ᱞᱮᱠᱟᱛᱮ ᱵᱟᱪᱷᱱᱟᱣᱚᱜᱼᱟ ᱾ 
ᱣᱯᱨᱩᱢ   
ᱱᱚᱳᱭᱟ ᱫᱟᱨᱮ ᱫᱚ ᱢᱟᱹᱥᱛᱤ ᱠᱟᱭᱛᱮ ᱜᱟᱡᱟᱲᱚᱜᱼᱟ ᱟᱨ ᱫᱟᱨᱮ ᱨᱮ ᱰᱟᱹᱨ ᱠᱚ ᱢᱟᱹᱥᱛᱤ ᱜᱮ ᱛᱟᱦᱮᱱ ᱜᱮᱭᱟ ᱾ ᱫᱟᱨᱮ ᱰᱟᱹᱨ ᱟᱨ ᱜᱟᱡᱟᱲ ᱢᱮᱥᱟᱛᱮ ᱱᱚᱳᱭᱟ ᱫᱟᱨᱮ ᱒᱕ ᱯᱷᱩᱴ (᱗.᱖ ᱢᱤᱴᱟᱨ) ᱦᱟᱵᱤᱪ ᱚᱥᱟᱨᱚᱜ ᱟ ᱟᱨ ᱫᱟᱨᱮ ᱫᱚ ᱕᱐ ᱯᱷᱩᱴ (᱑᱕ ᱢᱤᱴᱟᱨ) ᱦᱟᱵᱤᱪ ᱩᱥᱩᱞᱚᱜᱼᱟ ᱾ ᱫᱟᱨᱮ ᱨᱮᱭᱟᱜ ᱰᱟᱹᱨ ᱨᱮ ᱪᱮᱲᱮ ᱪᱩᱯᱲᱤᱭᱟᱜ ᱵᱮᱞᱮ ᱞᱮᱠᱟᱱ [[ᱥᱟᱠᱟᱢ]] ᱛᱟᱦᱮᱱᱟ ᱾ ᱱᱚᱳᱭᱟ ᱨᱮᱭᱟᱜ ᱤᱛᱟᱹ ᱫᱚ ᱪᱮᱲᱮ ᱪᱩᱯᱲᱤ ᱜᱮ ᱦᱟᱱᱛᱮ ᱱᱟᱛᱮ ᱨᱮᱠᱚ ᱯᱟᱥᱱᱟᱳ ᱟ ᱾ ᱵᱮᱳᱦᱟᱨ   
ᱢᱮᱞ-ᱞᱮᱪᱽ ᱡᱚ ᱫᱚ ᱠᱟᱴᱤᱪᱽ ᱜᱮᱭᱟ, ᱑ ᱤᱱᱪᱤ ᱫᱟᱹᱨᱭᱟᱹ ᱟᱨ ᱟᱨᱟᱜ ᱠᱳᱫ ᱨᱚᱝ ᱵᱮᱞᱮ ᱟ ᱾ ᱱᱤᱭᱟᱹ ᱡᱚ ᱨᱮ ᱜᱟᱵᱮ ᱟᱨ ᱖ ᱠᱷᱚᱱ ᱑᱐ ᱜᱚᱴᱟᱝ ᱡᱟᱝ ᱛᱟᱦᱮᱱᱟ ᱾ ᱜᱟᱵᱮ ᱛᱮᱫ ᱫᱚ ᱥᱟᱥᱟᱝ ᱟᱨ ᱵᱟᱝ ᱠᱷᱟᱱ ᱯᱳᱰ ᱜᱮ ᱟᱨ ᱡᱚᱡᱚ ᱢᱮᱥᱟ ᱦᱮᱲᱮᱢ ᱜᱮ ᱥᱤᱵᱤᱞᱟ ᱾  ᱱᱚᱳᱭᱟ ᱫᱚ ᱵᱮᱨᱮᱞ ᱛᱮ ᱡᱚᱢ ᱟᱨ ᱵᱟᱝ ᱠᱷᱟᱱ ᱥᱤᱞᱤ ᱜᱩᱸᱰᱟᱹ ᱠᱟᱛᱮ  ᱦᱚᱸ ᱡᱚᱢ ᱜᱟᱱᱚᱜᱼᱟ ᱾ 
ᱥᱟᱠᱟᱢ, ᱨᱮᱦᱮᱫ ᱵᱮᱳᱦᱟᱨᱚᱜ ᱜᱮᱭᱟ ᱨᱟᱱ ᱢᱩᱨᱜᱟᱹᱱ ᱞᱟᱜᱤᱫ (ᱵᱤᱧ ᱜᱮᱨ ᱮᱢᱟᱱ ᱨᱮ) ᱾ ᱫᱟᱨᱮ ᱨᱮᱭᱟᱜ ᱪᱷᱟᱞ ᱫᱚ ᱵᱟᱛᱽ ᱨᱩᱳᱭᱟ ᱨᱮ ᱵᱷᱟᱜᱮ ᱠᱟᱢᱤᱭᱟ ᱢᱮᱱᱛᱮ ᱠᱟᱛᱷᱟᱹᱣ ᱢᱮᱱᱟᱜᱼᱟ ᱾ ᱫᱟᱨᱮ ᱨᱮᱭᱟᱜ ᱟᱭᱢᱟ ᱜᱮ ᱨᱟᱱ ᱢᱩᱨᱜᱟᱹᱱ ᱨᱮ ᱠᱟᱹᱢᱤ ᱞᱟᱜᱟᱜᱼᱟ, ᱢᱮᱱᱮᱛ ᱠᱷᱳᱜ, ᱱᱤᱣᱢᱳᱱᱤᱭᱟ ᱾ ᱱᱚᱳᱭᱟ ᱫᱟᱜ ᱥᱮᱫ ᱨᱩᱳᱭᱟᱹ ᱨᱮᱦᱚᱸ ᱵᱮᱳᱦᱟᱨᱚᱜ ᱜᱮᱭᱟ ᱾ ᱡᱟᱱᱩᱢ ᱡᱷᱟᱱᱴᱤ ᱟᱨ ᱥᱟᱦᱟᱱ ᱞᱟᱜᱤᱫ ᱦᱚᱸ ᱦᱚᱲ ᱠᱩ ᱵᱮᱳᱦᱟᱨ ᱜᱮᱭᱟ ᱾ ᱱᱟᱦᱮᱞ ᱵᱚᱸ ᱴᱟ ᱦᱚᱸ ᱡᱩᱛ ᱜᱟᱱᱟᱜᱼᱟ ᱾ ᱟᱨᱡᱟᱣ   
ᱢᱮᱞ ᱞᱮᱪᱽ ᱫᱟᱨᱮ ᱫᱚ ᱡᱟᱱᱩᱢ ᱡᱷᱟᱱᱴᱤ ᱞᱮᱠᱟᱛᱮ ᱜᱮ ᱢᱟᱹᱥᱤ ᱠᱚ ᱩᱨᱩᱢᱟ ᱾ ᱱᱚᱳᱭᱟ ᱫᱟᱨᱮ ᱟᱢᱮᱨᱤᱠᱟ ᱡᱩᱠᱛᱚᱨᱟᱥᱴᱨᱚ ᱨᱮᱭᱟᱜ ᱯᱷᱞᱳᱨᱤᱰᱟᱨᱮ ᱠᱳ ᱟᱨᱡᱟᱳ ᱵᱟᱲᱟ ᱞᱮᱫᱟ ᱾ ᱟᱨ ᱱᱤᱛᱚᱜ ᱫᱚ ᱟᱭᱢᱟ  ᱫᱤᱥᱟᱹᱢ ᱨᱮᱜᱮ ᱚᱠᱟᱴᱷᱟ ᱫᱟᱨᱮ ᱢᱮᱱᱛᱮ ᱧᱮᱞ ᱧᱟᱢᱟᱜ ᱠᱟᱱᱟ ᱾
