'''ᱢᱚᱱᱢᱚᱦᱚᱱ ᱥᱤᱝ''' ([[ᱯᱚᱧᱡᱟᱵᱤ ᱯᱟᱹᱨᱥᱤ|ᱯᱚᱧᱡᱟᱵᱤ]]: ਮਨਮੋਹਨ ਸਿੰਘ; ᱡᱟᱱᱟᱢ : ᱒᱓ ᱥᱮᱯᱴᱮᱢᱵᱚᱨ ᱑᱙᱓᱒) ᱫᱚ ᱥᱤᱧᱚᱛ ᱨᱤᱱᱤᱡ ᱢᱤᱫ ᱠᱟᱹᱣᱰᱤᱭᱟᱹᱨᱤᱭᱟᱹ ᱠᱟᱱᱟᱭ ᱟᱨ ᱒᱐᱐᱔ ᱠᱷᱚᱱ ᱒᱐᱑᱔ ᱦᱟᱹᱵᱤᱡ [[ᱥᱤᱧᱚᱛ]] ᱨᱤᱱᱤᱡ ᱑᱔ ᱟᱱᱤᱡ ᱢᱟᱨᱟᱝ ᱜᱚᱢᱠᱮ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱥᱤᱝ ᱫᱚ ᱥᱤᱧᱚᱛ ᱨᱤᱱᱤᱡ ᱯᱩᱭᱞᱩ ᱥᱤᱠᱷ ᱢᱟᱨᱟᱝ ᱢᱚᱱᱛᱨᱤ ᱠᱟᱱᱟᱭ ᱾ ᱱᱮᱦᱨᱩ ᱛᱟᱭᱚᱢ ᱢᱚᱬᱮ ᱥᱮᱨᱢᱟ ᱢᱟᱨᱟᱝ ᱜᱚᱢᱠᱮ ᱠᱟᱹᱢᱤ ᱛᱩᱞᱟᱹᱣ ᱠᱟᱛᱮ ᱫᱚᱥᱟᱨ ᱫᱷᱟᱣ ᱢᱟᱨᱟᱝ ᱜᱚᱢᱠᱮ ᱦᱩᱭᱩᱜ ᱨᱮᱱᱟᱜ ᱫᱟᱣ ᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾

᱑᱙᱙᱑ ᱥᱟᱞᱮ ᱨᱮ ᱥᱤᱧᱚᱛ ᱠᱟᱹᱣᱰᱤ ᱟᱱᱟᱴ ᱨᱮ ᱛᱟᱦᱮᱸ ᱠᱟᱱᱟ ᱚᱠᱛᱮ ᱱᱟᱶᱟ ᱵᱟᱪᱷᱚᱱᱤᱡ ᱢᱟᱨᱟᱝ ᱜᱚᱢᱠᱮ [[ᱱᱚᱨᱥᱤᱝ ᱨᱟᱣ]] ᱦᱟᱦᱟᱲᱟ ᱜᱮ ᱢᱚᱱᱢᱚᱦᱚᱱ ᱮ ᱵᱟᱪᱷᱟᱣ ᱞᱮᱫᱮ ᱛᱟᱦᱮᱸᱫ ᱠᱟᱹᱣᱰᱤ ᱢᱚᱱᱛᱨᱤ ᱞᱮᱠᱟᱛᱮ ᱾ ᱟᱹᱰᱤ ᱠᱮᱴᱮᱡ ᱵᱤᱨᱩᱫᱽ ᱛᱟᱭᱚᱢ ᱦᱚᱸ ᱥᱤᱧᱚᱛ ᱨᱮᱱᱟᱜ ᱠᱟᱹᱣᱰᱤ ᱵᱮᱵᱚᱥᱛᱟ ᱨᱮᱱᱟᱜ ᱰᱷᱚᱝ ᱥᱩᱫᱷᱟᱹᱨ ᱞᱟᱹᱜᱤᱫ ᱟᱹᱰᱤ ᱠᱮᱴᱮᱡ ᱜᱮ ᱠᱩᱨᱩᱢᱩᱴᱩ ᱞᱮᱫ ᱛᱟᱦᱮᱸᱫ ᱾ ᱱᱚᱝᱠᱟ ᱛᱮ ᱥᱤᱧᱚᱛ ᱨᱮᱱᱟᱜ ᱠᱟᱹᱣᱰᱤ ᱟᱱᱟᱴ ᱮ ᱥᱟᱦᱟ ᱞᱮᱫ ᱛᱟᱦᱮᱸᱫ ᱟᱨ ᱡᱮᱜᱮᱛ ᱫᱚᱨᱵᱟᱨ ᱨᱮ ᱢᱤᱫ ᱢᱟᱨᱟᱝ ᱠᱟᱹᱣᱰᱤᱭᱟᱹᱨᱤ ᱞᱮᱠᱟᱛᱮ ᱴᱷᱟᱶᱮ ᱧᱟᱢ ᱞᱮᱫ ᱛᱟᱦᱮᱸᱫ ᱾ ᱩᱱᱚᱠᱛᱚ ᱠᱚᱝᱜᱨᱮᱥ ᱫᱚᱞ ᱑᱙᱙᱖ ᱥᱟᱞᱮ ᱨᱮᱱᱟᱜ ᱵᱟᱪᱷᱱᱟᱣ ᱨᱮ ᱵᱷᱟᱹᱜᱤ ᱚᱨᱡᱚ ᱵᱟᱭ ᱧᱟᱢ ᱞᱮᱫ ᱛᱟᱦᱮᱸᱫ, ᱚᱱᱟ ᱛᱟᱭᱚᱢ ᱑᱙᱙᱘ ᱠᱷᱚᱱ ᱒᱐᱐᱔ ᱥᱟᱞᱮ ᱦᱟᱹᱵᱤᱡ ᱵᱤᱨᱩᱫᱽ ᱫᱚᱞ ᱨᱤᱱᱤᱡ ᱱᱮᱛᱟ ᱞᱮᱠᱛᱮ ᱠᱟᱹᱢᱤ ᱛᱚᱨᱟᱣ ᱞᱮᱫ ᱛᱟᱦᱮᱸᱫ ᱾ ᱒᱐᱐᱔ ᱥᱟᱞᱮ ᱨᱮ ᱠᱚᱝᱜᱨᱮᱥ ᱟᱜ [[ᱩᱯᱟ]] ᱥᱚᱨᱠᱟᱨ ᱨᱮ [[ᱥᱚᱱᱤᱭᱟ ᱜᱟᱱᱫᱷᱤ]] ᱢᱟᱨᱟᱝ ᱢᱚᱱᱛᱨᱤᱜ ᱵᱟᱭ ᱥᱟᱱᱟ ᱞᱮᱫᱮ ᱠᱷᱟᱱ, ᱢᱚᱱᱢᱚᱦᱚᱱ ᱥᱤᱝ ᱜᱮ ᱥᱤᱧᱚᱛ ᱨᱤᱱᱤᱡ ᱢᱟᱨᱟᱝ ᱜᱚᱢᱠᱮ ᱞᱮᱠᱟᱛᱮ ᱠᱚ ᱵᱟᱪᱷᱟᱣ ᱠᱮᱫᱮᱭᱟ ᱾

==ᱢᱟᱨᱟᱝ ᱢᱚᱱᱛᱨᱤ ᱚᱠᱛᱚ ᱨᱮᱱᱟᱜ ᱠᱟᱹᱢᱤ==
ᱟᱡ ᱢᱟᱨᱟᱝ ᱢᱚᱱᱛᱨᱤ ᱛᱟᱦᱮᱸ ᱠᱟᱱ ᱚᱠᱛᱚ ᱨᱮ ᱟᱭᱢᱟ ᱩᱛᱱᱟᱹᱣᱟᱱ ᱠᱟᱹᱢᱤᱦᱚᱨᱟ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱠᱚ ᱢᱩᱸᱫᱽ ᱨᱮ ''ᱟᱹᱛᱩ ᱫᱤᱥᱚᱢ ᱦᱚᱲᱢᱚᱥᱟᱶᱟᱨ ᱡᱚᱥ'' (ᱜᱨᱟᱢᱤᱬ ᱥᱣᱟᱥᱛᱷᱚ ᱢᱤᱥᱚᱱ), ᱨᱚᱡᱽᱜᱟᱨ ᱜᱟᱨᱮᱱᱴᱤ ᱟᱠᱴ ᱮᱢᱟᱱ ᱮᱢᱟᱱ ᱾ ᱥᱤᱧᱚᱛ ᱨᱮᱱᱟᱜ ᱠᱟᱹᱣᱰᱤ ᱵᱮᱵᱚᱥᱛᱟ ᱟᱹᱰᱤ ᱜᱮ ᱩᱛᱱᱟᱹᱣ ᱞᱮᱱ ᱛᱟᱦᱮᱸᱫ ᱾ ᱒᱐᱐᱙ ᱥᱟᱞᱮ ᱨᱮ ᱥᱟᱝᱜᱮ ᱫᱤᱥᱣᱟᱹ ᱥᱚᱦᱚᱫ ᱛᱮ ᱩᱯᱟ ᱒ ᱥᱚᱨᱠᱟᱨ ᱛᱮᱭᱟᱨ ᱞᱮᱱ ᱛᱟᱦᱮᱸᱫ ᱟᱨ ᱢᱚᱱᱢᱚᱦᱚᱱ ᱫᱚ ᱫᱚᱥᱟᱨ ᱫᱷᱟᱣ ᱢᱟᱨᱟᱝ ᱜᱚᱢᱠᱮ ᱞᱮᱠᱟᱛᱮ ᱠᱚ ᱵᱟᱪᱷᱟᱣ ᱞᱮᱫᱮᱭᱟ ᱾ ᱒᱐᱑᱔ ᱥᱟᱞᱮ ᱨᱮ ᱫᱚ ᱢᱚᱱᱢᱚᱦᱚᱱ ᱵᱟᱪᱷᱱᱟᱣ ᱨᱮ ᱵᱟᱭ ᱥᱮᱞᱮᱫ ᱞᱮᱱᱟ ᱾
