ᱛᱷᱟᱭ ᱯᱟᱹᱨᱥᱤ (ภาษา ไทย) ᱫᱚ ᱛᱷᱟᱭᱞᱮᱱᱰ ᱨᱮᱭᱟᱜ ᱢᱤᱫ ᱮᱥᱠᱟᱨ ᱥᱚᱨᱠᱟᱨᱤ ᱟᱨ ᱡᱟᱹᱛᱤᱭᱟᱹᱨᱤ ᱯᱟᱹᱨᱥᱤ ᱠᱟᱱᱟ ᱟᱨ ᱛᱟᱞᱢᱟ ᱛᱷᱟᱭ ᱦᱚᱲ ᱠᱚᱣᱟᱜ ᱯᱟᱹᱨᱥᱤ ᱠᱟᱱᱟ। ᱪᱤᱱᱟᱹ ᱦᱚᱲ ᱠᱚ ᱛᱟᱞᱟ ᱨᱮ ᱛᱷᱟᱭ ᱯᱟᱹᱨᱥᱤ ᱨᱚᱨᱚᱲ ᱦᱚᱲ ᱜᱮ ᱥᱟᱝᱜᱮ ᱢᱮᱱᱟᱜ ᱠᱚᱣᱟ। ᱱᱚᱣᱟ ᱫᱚ ᱱᱠᱨᱟ ᱰᱟᱭ ᱯᱟᱹᱨᱥᱤ ᱜᱷᱟᱨᱚᱧᱡᱽ ᱨᱮᱭᱟᱜ ᱛᱟᱭ ᱜᱩᱥᱴᱤ ᱨᱮᱭᱟᱜ ᱢᱤᱫᱴᱟᱝ ᱯᱟᱹᱨᱥᱤ ᱠᱟᱱᱟ। ᱵᱟᱨᱟ ᱵᱟᱹᱨᱤ ᱠᱷᱚᱱ ᱦᱚᱸ ᱵᱟᱹᱲᱛᱤ ᱟᱹᱲᱟᱹ ᱜᱮ ᱯᱟᱞᱤ, ᱥᱚᱝᱥᱠᱨᱤᱛ, ᱥᱳᱢ, ᱟᱨ ᱢᱟᱨᱤᱱᱟᱜ ᱠᱷᱮᱢᱮᱨ ᱯᱟᱹᱨᱥᱤ ᱠᱷᱚᱱ ᱯᱟᱧᱪᱟ ᱟᱠᱟᱱᱟ। ᱱᱚᱣᱟ ᱯᱟᱹᱨᱥᱤ ᱫᱚ ᱪᱤᱱᱟᱹ ᱟᱨ ᱵᱷᱤᱭᱮᱴᱱᱟᱢ ᱨᱮᱱ ᱠᱚᱣᱟᱜ ᱪᱚᱞᱤᱛ ᱟᱨ ᱜᱟᱱᱰᱚᱱᱟᱜ ᱯᱟᱹᱨᱥᱤ ᱨᱮᱭᱟᱜ ᱡᱷᱟᱲᱟᱛᱮᱫ ᱠᱟᱱᱟ।

ᱛᱷᱟᱭ ᱠᱚᱣᱟᱜ ᱢᱤᱫᱴᱟᱝ ᱦᱟᱨᱚᱱ ᱚᱨᱛᱷᱚᱜᱽᱨᱟᱯᱷᱤ ᱟᱨ ᱩᱱᱩᱯᱩᱨᱩᱢ ᱦᱚᱲ ᱠᱚᱣᱟᱜ ᱵᱮᱵᱚᱥᱛᱷᱟ ᱢᱮᱱᱟᱜᱼᱟ। ᱠᱚᱴᱷᱤᱛ ᱛᱷᱟᱭ ᱞᱟᱣ ᱟᱨ ᱤᱥᱟᱱ, ᱮᱛᱚᱢ-ᱯᱟᱪᱷᱮᱠᱤᱭᱟᱹ ᱴᱟᱭ ᱯᱟᱹᱨᱥᱤ ᱚᱞ ᱯᱟᱲᱦᱟᱣ ᱟᱨ ᱢᱤᱫ ᱮᱴᱟᱜᱤᱡ ᱟᱜ ᱯᱟᱹᱨᱥᱤ ᱠᱟᱱᱟ। ᱱᱚᱣᱟ ᱯᱟᱹᱨᱥᱤ ᱠᱚ ᱫᱚ ᱱᱟᱥᱮ ᱵᱷᱮᱜᱟᱨ ᱪᱤᱠᱤ ᱛᱮ ᱚᱞᱚᱜᱚᱜ ᱠᱟᱱᱟ। ᱚᱱᱟ ᱤᱭᱟᱹᱛᱮ ᱯᱟᱹᱨᱥᱤ ᱥᱟᱬᱮᱥ ᱞᱮᱠᱟ ᱛᱮ ᱢᱤᱫᱴᱟᱝ ᱡᱷᱟᱲᱟ ᱟᱨ ᱠᱟᱹᱢᱤ ᱠᱟᱹᱥᱱᱤ ᱯᱟᱹᱨᱥᱤ ᱨᱮᱭᱟᱜ ᱡᱷᱟᱲᱟ ᱛᱮᱫ ᱡᱟᱱᱟᱢᱚᱜᱼᱟ। ᱱᱚᱣᱟ ᱫᱚ ᱟᱥᱟᱢ ᱨᱮᱱ ᱟᱦᱳᱢ, ᱠᱷᱟᱢᱴᱤ ᱟᱨ ᱪᱤᱱ ᱨᱮᱱ ᱫᱟᱭ ᱠᱚᱣᱟᱜ ᱢᱤᱫ ᱨᱮᱦᱮᱫ ᱨᱮᱭᱟᱜ ᱯᱟᱹᱨᱥᱤ ᱠᱟᱱᱟ। ᱛᱷᱟᱭᱞᱮᱱᱰ ᱨᱮ ᱒᱐ ᱞᱟᱠᱷ ᱠᱷᱚᱱ ᱦᱚᱸ ᱵᱟᱹᱲᱛᱤ ᱦᱚᱲ ᱛᱷᱟᱭ ᱯᱟᱹᱨᱥᱤ ᱠᱚ ᱨᱚᱲᱟ ᱟᱨ ᱱᱚᱣᱟ ᱫᱚ ᱥᱚᱨᱠᱟᱨᱤ ᱯᱟᱹᱨᱥᱤ ᱠᱟᱱᱟ। ᱢᱮᱱᱠᱷᱟᱱ ᱥᱚᱛᱮ ᱨᱮ ᱱᱚᱣᱟ ᱯᱟᱹᱨᱥᱤ ᱨᱚᱨᱚᱲ ᱦᱚᱲ ᱠᱚᱣᱟᱜ ᱞᱮᱠᱷᱟ ᱫᱚ ᱟᱨᱦᱚᱸ ᱥᱟᱝᱜᱮ ᱜᱮᱭᱟ, ᱪᱮᱫᱟᱜ ᱥᱮ ᱛᱟᱞᱟ ᱛᱷᱟᱭ ᱨᱮᱱ ᱱᱟᱜᱟᱨᱤᱭᱟᱹ ᱱᱤᱭᱟᱹ ᱜᱮ ᱡᱟᱹᱛᱤᱭᱟᱹᱨᱤ ᱯᱟᱹᱨᱥᱤ ᱢᱮᱱᱛᱮ ᱠᱚ ᱪᱮᱫ ᱮᱫᱟ ᱱᱷᱟᱛᱮ ᱥᱟᱢᱟᱝ ᱟᱨ ᱯᱟᱪᱷᱮ ᱛᱷᱟᱭᱞᱮᱱᱰ ᱨᱮᱱ ᱦᱚᱲ ᱠᱚ ᱫᱚ ᱥᱤᱭᱟᱢ ᱟᱨ ᱢᱟᱨᱮ ᱛᱷᱟᱭ ᱯᱟᱹᱨᱥᱤ ᱜᱮ ᱠᱚ ᱵᱮᱣᱦᱟᱨ ᱮᱫᱟ। ᱱᱷᱟᱛᱮ ᱠᱚᱸᱭᱮᱸ ᱟᱨ ᱠᱚᱸᱭᱮᱸ ᱥᱟᱢᱟᱝ ᱛᱷᱟᱭᱞᱮᱱᱰ ᱨᱮᱱ ᱦᱚᱲ ᱫᱚ ᱵᱟᱨ ᱯᱟᱹᱨᱥᱤᱭᱟᱱ ᱦᱚᱲ ᱠᱟᱱᱟ ᱠᱚ। ᱠᱚᱸᱭᱮᱸ ᱛᱷᱟᱭ ᱯᱟᱹᱨᱥᱤ ᱥᱮ ᱠᱷᱣᱟᱢ ᱢᱚᱣᱱ ᱯᱟᱹᱨᱥᱤ ᱵᱮᱣᱦᱟᱨ ᱟᱹᱰᱤ ᱠᱚᱢ ᱤᱫᱤᱭᱮᱱᱟ ᱟᱨ ᱚᱱᱟ ᱡᱟᱭᱜᱟ ᱨᱮ ᱱᱟᱦᱟᱜ ᱛᱷᱟᱭ ᱯᱟᱹᱨᱥᱤ ᱛᱟᱞᱟ ᱚᱲᱟᱜ ᱮᱱᱟ। ᱛᱷᱟᱭ ᱪᱷᱮᱰᱟ ᱠᱟᱛᱮ ᱨᱮᱦᱚᱸ ᱟᱭᱢᱟ ᱴᱟᱭ ᱯᱟᱹᱨᱥᱤ ᱛᱷᱟᱭᱞᱮᱱᱰ ᱨᱮ ᱢᱮᱱᱟᱜᱼᱟ। ᱱᱚᱣᱟ ᱯᱟᱹᱨᱥᱤ ᱠᱚ ᱵᱷᱤᱱᱟᱹ ᱵᱷᱤᱱᱟᱹ ᱡᱟᱭᱜᱟ ᱨᱮ ᱡᱩᱫᱟᱹ ᱡᱩᱫᱟᱹ ᱜᱩᱱ ᱛᱮᱱᱟᱜ ᱯᱟᱹᱨᱥᱤ ᱠᱚ ᱢᱮᱱᱟᱜᱼᱟ, ᱢᱮᱱᱠᱷᱟᱱ ᱛᱷᱟᱭ ᱥᱚᱨᱠᱟᱨ ᱫᱚ ᱚᱱᱟ ᱠᱚ ᱡᱩᱫᱟᱹ ᱡᱩᱫᱟᱹ ᱢᱩᱴᱷᱟᱹᱱᱮ ᱢᱮᱱ ᱟᱠᱟᱣᱫᱟ।
==ᱦᱩᱰᱤᱧ ᱯᱟᱹᱨᱥᱤ ᱟᱨ ᱵᱷᱮᱱᱮᱜᱟᱨ==
