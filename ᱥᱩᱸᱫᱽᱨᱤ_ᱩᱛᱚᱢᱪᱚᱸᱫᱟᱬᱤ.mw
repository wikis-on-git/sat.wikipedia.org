[[File:SundriUttamchandani-SindhiWriter.jpg|thumb|alt=Sundri Uttamchandani|ᱢᱟᱹᱱᱤᱡ ᱥᱩᱸᱫᱽᱨᱤ ᱩᱛᱚᱢᱪᱚᱸᱫᱟᱱᱤ]]

'''ᱢᱟ.ᱱᱤᱡ ᱥᱩᱸᱫᱽᱨᱤ ᱮ. ᱩᱛᱚᱢᱪᱚᱸᱫᱟᱬᱤ''' (᱒᱘ ᱥᱮᱯᱴᱮᱢᱵᱚᱨ ᱑᱙᱒᱔ - ᱘ ᱡᱩᱞᱟᱹᱭ ᱒᱐᱑᱓) ᱥᱤᱱᱫᱷᱤ ᱯᱟᱹᱨᱥᱤ ᱨᱤᱱᱤᱡ ᱧᱩᱛᱩᱢᱟᱱ ᱥᱟᱶᱦᱮᱫᱤᱭᱟᱹ ᱠᱟᱱᱟᱭ ᱾ ᱩᱱᱤ ᱦᱚᱛᱮᱛᱮ ᱚᱞ ᱛᱚᱞ ᱟᱠᱟᱱ ᱢᱤᱫ ᱠᱟᱹᱦᱱᱤ ᱡᱟᱣᱨᱟᱱ '''ᱵᱤᱪᱷᱳᱨᱳ''' ᱞᱟᱹᱜᱤᱫ ᱩᱱᱤ ᱫᱚ ᱥᱮᱨᱢᱟ ᱑᱙᱘᱖ ᱨᱮ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱨᱯᱷᱟᱹ ᱛᱮᱭ ᱥᱚᱱᱢᱟᱱ ᱟᱠᱟᱱᱟ ᱾ <ref name="sahitya">{{cite web | url=http://sahitya-akademi.gov.in/sahitya-akademi/awards/akademi%20samman_suchi_h.jsp | title=ᱮᱠᱟᱰᱮᱢᱤ ᱥᱤᱨᱯᱷᱟᱹ | publisher=ᱥᱟᱦᱤᱛᱭᱚ ᱮᱠᱟᱰᱮᱢᱤ | accessdate=᱑᱑ ᱥᱮᱯᱴᱮᱢᱵᱚᱨ ᱒᱐᱑᱖}}</ref> ᱩᱱᱤ ᱫᱚ ᱩᱛᱱᱟᱹᱣᱜ ᱚᱱᱚᱞᱤᱭᱟᱹ ᱮ.ᱡᱮ. ᱩᱛᱛᱚᱢ ᱥᱟᱶ ᱵᱟᱯᱞᱟ ᱥᱟᱹᱜᱟᱹᱭ ᱮ ᱡᱚᱲᱟᱣ ᱞᱮᱫ ᱛᱟᱦᱮᱸᱫ ᱾ 

᱑᱙᱘᱖ ᱥᱟᱞᱮ ᱨᱮ ᱠᱮᱸᱫᱽᱨᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱦᱚᱛᱮᱛᱮ ᱩᱱᱤ ᱫᱚ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱨᱯᱷᱟᱹ ᱛᱮ ᱠᱚ ᱢᱟᱹᱱ ᱦᱟᱞᱟᱝ ᱟᱠᱟ ᱫᱮᱭᱟ ᱾ ᱩᱱᱤᱭᱟᱜ ᱥᱤᱱᱫᱷᱤ ᱯᱚᱛᱚᱵ ''ᱵᱤᱪᱷᱳᱨᱳ'' ᱞᱟᱹᱜᱤᱫ ᱡᱟᱦᱟᱸ ᱫᱚ ᱟᱨᱮ ᱜᱚᱴᱟᱝ ᱠᱷᱟᱴᱚ ᱠᱟᱹᱦᱱᱤ ᱨᱮᱱᱟᱜ ᱡᱟᱣᱨᱟᱱ ᱠᱟᱱᱟ ᱾  <ref>{{Cite book|title=Encyclopaedia of Indian Literature: Sasay-Zorgot (Volume 5)|last=Lal|first=Mohan|last2=Amaresh Datta|publisher=[[Sahitya Akademi]]|year=1992|page=4558}}</ref>

== ᱡᱤᱭᱚᱱ ==

ᱥᱩᱸᱫᱽᱨᱤ ᱩᱛᱛᱚᱢᱪᱚᱸᱫᱟᱬᱤ ᱭᱟᱜ ᱡᱟᱱᱟᱢ ᱫᱚ ᱒᱘ ᱥᱮᱯᱴᱮᱢᱵᱚᱨ ᱑᱙᱒᱔ ᱨᱮ ᱦᱟᱭᱫᱽᱨᱟᱵᱟᱫᱽ ᱥᱤᱸᱫᱷ (ᱱᱤᱛᱚᱜ ᱯᱟᱠᱤᱥᱛᱟᱱ) ᱨᱮ ᱦᱩᱭ ᱞᱮᱱ ᱪᱟᱦᱮᱸᱫ ᱾ ᱤᱝᱨᱮᱡᱽ ᱠᱚ ᱦᱚᱛᱮᱛᱮ ᱥᱤᱸᱫᱷ ᱨᱮᱱᱟᱜ ᱡᱤᱛᱠᱟᱹᱨ ᱠᱷᱚᱱ ᱞᱟᱦᱟ ᱦᱟᱭᱫᱽᱨᱟᱵᱟᱫᱽ ᱫᱚ ᱥᱤᱸᱫᱷ ᱨᱮᱱᱟᱜ ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ ᱾ ᱦᱟᱹᱞᱤ ᱫᱚ ᱱᱚᱶᱟ ᱫᱚ ᱢᱤᱫ ᱨᱟᱡᱽᱜᱟᱲ ᱨᱩᱯ ᱛᱮᱫᱚ ᱟᱡᱟᱜ ᱛᱷᱤᱛᱤ ᱜᱮᱭ ᱟᱫ ᱩᱛᱟᱹᱨ ᱟᱠᱟᱫ-ᱟ ᱾ ᱤᱠᱷᱟᱹᱱ ᱱᱚᱶᱟ ᱫᱚ ᱥᱮᱪᱮᱫ, ᱥᱟᱶᱦᱮᱫ ᱟᱨ ᱞᱟᱠᱪᱟᱨ ᱨᱮᱱᱟᱜ ᱢᱤᱫ ᱥᱚᱝ ᱯᱩᱨᱩᱱ ᱛᱟᱞᱢᱟ ᱵᱮᱱᱟᱣ ᱛᱟᱦᱮᱸ ᱮᱱᱟ ᱾ ᱡᱚᱛᱚ ᱥᱩᱫᱷᱨᱟᱹᱣ ᱦᱩᱞᱥᱟᱹᱭ ᱠᱚᱜᱮ ᱱᱚᱸᱰᱮᱱᱟᱜ ᱦᱟᱥᱟ ᱨᱮ ᱡᱟᱣᱨᱟ ᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱟᱹᱰᱤ ᱠᱚᱢ ᱩᱢᱮᱨ ᱨᱮ, ᱥᱩᱸᱫᱽᱨᱤ ᱫᱚ ᱦᱚᱲ ᱟᱨ ᱢᱟᱨᱮ ᱠᱟᱛᱷᱟ ᱠᱚ ᱨᱮᱱᱟᱜ ᱢᱤᱫ ᱦᱟᱯᱲᱟᱜ ᱠᱩᱴᱷᱤ ᱥᱟᱶ ᱠᱚ ᱩᱯᱨᱩᱢ ᱞᱮᱫᱮ ᱛᱟᱦᱮᱸᱫ ᱾ ᱡᱟᱦᱟᱸ ᱫᱚ ᱟᱡ ᱨᱤᱱ ᱟᱭᱳ ᱵᱟᱵᱟ ᱦᱚᱛᱮᱛᱮ ᱟᱡ ᱟᱨ ᱟᱹᱰᱤ ᱢᱟᱨᱟᱝ ᱡᱩᱲᱟᱹᱭ ᱜᱷᱟᱨᱚᱸᱡᱽ ᱨᱤᱱ ᱮᱴᱟᱜ ᱜᱤᱫᱽᱨᱟᱹ ᱠᱚ ᱠᱚ ᱟᱸᱡᱚᱢ ᱟᱠᱚ ᱠᱟᱱ ᱛᱟᱦᱮᱸᱫ ᱾ ᱟᱡᱟᱜ ᱡᱩᱣᱟᱹᱱ ᱚᱵᱚᱥᱛᱟ ᱨᱮᱱᱟᱜ ᱚᱠᱛᱚ ᱨᱮ ᱫᱤᱥᱚᱢ ᱡᱟᱠᱟᱛ ᱨᱮ ᱯᱷᱩᱨᱜᱟᱹᱞ ᱦᱩᱞᱞᱟᱹᱭ ᱪᱟᱞᱟᱜ ᱠᱟᱱ ᱛᱟᱦᱮᱸᱫ ᱾ ᱟᱨ ᱩᱱᱤ ᱫᱚ ᱚᱱᱟ ᱠᱚ ᱞᱟᱹᱜᱤᱫ ᱥᱟᱯᱲᱟᱣ ᱨᱮ ᱵᱟᱭ ᱛᱟᱦᱮᱸ ᱠᱟᱱᱟ ᱾ ᱢᱟᱨᱟᱝ ᱵᱤᱨᱫᱟᱹᱜᱟᱲ ᱨᱮ ᱛᱟᱦᱮᱸᱱ ᱛᱩᱞᱩᱡ ᱦᱚᱸ ᱩᱱᱤ ᱫᱚ ᱢᱤᱫ ᱠᱟᱹᱦᱱᱤᱭ ᱛᱚᱨᱡᱚᱢᱟ ᱠᱮᱫ-ᱟ "ᱵᱷᱟᱫᱩᱨ ᱢᱟᱣᱳ ᱡᱤ ᱵᱟᱦᱟᱫᱩᱨ ᱫᱮᱦ" (ᱢᱤᱫ ᱵᱟᱦᱟᱫᱩᱨ ᱮᱸᱜᱟᱛᱤᱡ ᱢᱤᱫ ᱵᱟᱦᱟᱫᱩᱨ ᱦᱚᱯᱚᱱ ᱮᱨᱟ) ᱾ ᱱᱚᱶᱟ ᱫᱚ ᱟᱡᱟᱜ ᱥᱟᱶᱦᱮᱫ ᱚᱛᱮᱛ ᱨᱮ ᱟᱡᱟᱜ ᱮᱛᱚᱦᱚᱵ ᱛᱟᱦᱮᱸ ᱠᱟᱱᱟ ᱾

== ᱥᱤᱨᱯᱷᱟᱹ ==

ᱥᱮᱵᱤᱭᱚᱛ ᱞᱮᱸᱰ ᱱᱮᱦᱨᱩ ᱥᱟᱱᱛᱤ ᱥᱤᱨᱯᱷᱟᱹ , ᱡᱟᱦᱟᱸᱨᱮ ᱠᱟᱹᱣᱰᱤ ᱥᱤᱨᱯᱷᱟᱹ ᱟᱨ ᱭᱩᱮᱥᱮᱥᱟᱨ ᱨᱮᱱᱟᱜ ᱵᱟᱨ ᱦᱟᱴ ᱨᱮᱱᱟᱜ ᱥᱟᱸᱜᱷᱟᱨ ᱥᱮᱞᱮᱫ ᱛᱟᱦᱮᱸ ᱠᱟᱱᱟ ᱾ 

ᱯᱚᱛᱚᱵ 'ᱵᱷᱩᱨᱤ' ᱞᱟᱹᱜᱤᱫ ᱦᱤᱱᱫᱤ ᱰᱟᱭᱨᱮᱠᱴᱚᱨᱮᱴ, ᱢᱤᱱᱤᱥᱴᱨᱤ ᱳᱯᱷ ᱮᱡᱩᱠᱮᱥᱚᱱ ᱯᱟᱦᱴᱟ ᱠᱷᱚᱱ ᱥᱤᱨᱯᱷᱟᱹ ᱾

ᱵᱷᱟᱨᱚᱛ ᱡᱟᱠᱟᱛ ᱥᱤᱸᱫᱷᱤ ᱵᱳᱞᱤ ᱮᱱ ᱥᱟᱦᱤᱛ ᱥᱚᱵᱷᱟ ᱯᱟᱦᱴᱟ ᱠᱷᱚᱱ - ᱑᱐,᱐᱐᱐/ ᱴᱟᱠᱟ ᱨᱮᱱᱟᱜ ᱠᱟᱹᱣᱰᱤ ᱥᱤᱨᱯᱷᱟᱹ ᱑᱙᱘᱕ ᱨᱮ ᱾ 

᱑᱙᱘᱕ ᱨᱮ ᱯᱚᱛᱚᱵ 'ᱵᱤᱪᱳᱨᱳ' ᱨᱮ ᱥᱟᱦᱤᱛᱭᱚ ᱮᱠᱟᱰᱮᱢᱤ ᱥᱤᱨᱯᱷᱟᱹ ᱾

ᱢᱚᱦᱟᱨᱟᱥᱴᱚ ᱥᱚᱨᱠᱟᱨ ᱯᱟᱦᱴᱟ ᱠᱷᱚᱱ ᱜᱚᱨᱚᱵᱽ ᱟᱱ ᱥᱤᱨᱯᱷᱟᱹ ᱑᱐᱐,᱐᱐᱐/ ᱴᱟᱠᱟ ᱨᱮᱱᱟᱜ ᱠᱟᱹᱣᱰᱤ ᱥᱤᱨᱯᱷᱟᱹ ᱾

᱒᱐᱐᱕ ᱨᱮ ᱥᱤᱱᱫᱷᱤ ᱯᱟᱹᱨᱥᱤ ᱩᱫᱽᱜᱟᱹᱣ ᱮᱢ ᱞᱟᱹᱜᱤᱫ ᱨᱟᱥᱴᱨᱤᱭᱚ ᱯᱚᱨᱤᱥᱚᱫᱷ ᱮᱱᱥᱤᱯᱤᱮᱥᱮᱞ ᱯᱟᱦᱴᱟ ᱠᱷᱚᱱ ᱞᱟᱭᱤᱯᱷ ᱴᱟᱭᱤᱢ ᱮᱪᱤᱵᱽᱢᱮᱸᱴ ᱥᱤᱨᱯᱷᱟᱹ ᱯᱟᱦᱴᱟ ᱠᱷᱚᱱ ᱕᱐,᱐᱐᱐/ ᱴᱟᱠᱟ ᱨᱮᱱᱟᱜ ᱠᱟᱹᱣᱰᱤ ᱥᱤᱨᱯᱷᱟᱹ ᱾

᱒᱐᱑᱒ ᱨᱮ ᱥᱤᱸᱫᱷᱤ ᱮᱠᱟᱰᱮᱢᱤ, ᱫᱤᱞᱞᱤ ᱯᱟᱦᱴᱟ ᱠᱷᱚᱱ ᱑,᱕᱐,᱐᱐᱐ ᱴᱟᱠᱟ ᱨᱮᱱᱟᱜ ᱯᱩᱨᱚᱥᱠᱟᱨ ᱟᱨ ᱱᱟᱜᱟᱨᱤᱭᱟᱹ ᱥᱤᱨᱯᱷᱟᱹ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱦᱨᱮ ᱡᱚᱱᱚᱲ ==

* [http://www.sundriuttam.com/ SundriUttam.com]
* [https://web.archive.org/web/20100514082337/http://www.sindhisahitsabha.com/awards.htm Akhil Bharat Sindhi Boli Ain Sahit Sabha Awards]
