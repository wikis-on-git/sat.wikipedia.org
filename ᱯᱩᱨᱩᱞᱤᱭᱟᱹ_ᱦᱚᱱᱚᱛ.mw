{{Infobox Settlement
|name                   = ᱯᱩᱨᱩᱞᱤᱭᱟᱹ ᱦᱚᱱᱚᱛ
|official_name          = 
|other_name             =
|native_name            =  
|nickname               = 
|settlement_type        = ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱦᱚᱱᱚᱛ
|total_type             = 
|motto                  =
|image_skyline          = Joy chandi pahar.jpg
|imagesize              = 
|image_caption          = ᱡᱚᱭᱪᱚᱸᱫᱤ ᱯᱟᱦᱟᱲ, ᱯᱩᱨᱩᱞᱤᱭᱟᱹ ᱦᱚᱱᱚᱛ ᱨᱮ ᱧᱩᱛᱩᱢᱟᱱ ᱧᱮᱞ ᱡᱚᱝ ᱛᱟᱞᱢᱟ
|image_flag             = 
|flag_size              =
|image_seal             = 
|seal_size              =
|image_shield           = 
|shield_size            =
|image_blank_emblem     =
|blank_emblem_type      =
|blank_emblem_size      =
|image_map              = Purulia district.svg
|mapsize                = 
|map_caption            = ᱯᱩᱪᱪᱷᱤᱢ ᱰᱟᱝᱞᱟᱨᱮ ᱯᱩᱨᱩᱞᱤᱭᱟᱹ ᱦᱚᱱᱚᱛ ᱨᱮᱱᱟᱜ ᱵᱩᱴᱟᱹ
|image_map1             = 
|mapsize1               = 
|map_caption1           = 
|image_dot_map          =
|dot_mapsize            =
|dot_map_caption        =
|dot_x =  
|dot_y =
|pushpin_map            = 
|pushpin_label_position = 
|pushpin_map_caption    =
|pushpin_mapsize        =
|subdivision_type       = ᱫᱤᱥᱚᱢ
|subdivision_name       = [[ᱥᱤᱧᱚᱛ]]
|subdivision_type1      = ᱯᱚᱱᱚᱛ
|subdivision_name1      = [[ᱯᱩᱪᱪᱷᱤᱢ ᱵᱟᱝᱞᱟ]]
|subdivision_type2      = ᱵᱤᱵᱷᱟᱜᱽ
|subdivision_name2      = [[ᱢᱤᱫᱤᱱᱤᱯᱩᱨ ᱵᱤᱵᱷᱟᱜᱽ|ᱢᱤᱫᱤᱱᱤᱯᱩᱨ]] 
|subdivision_type3      = 
|subdivision_name3      = 
|subdivision_type4      = 
|subdivision_name4      =
|seat_type              = ᱵᱤᱫᱷᱟᱱ ᱥᱚᱵᱷᱟ ᱢᱟᱹᱪᱤ
|seat                   = [[ᱵᱚᱞᱚᱨᱟᱢᱯᱩᱨ]],
ᱵᱟᱸᱫᱳᱣᱟᱱ,
[[ᱯᱟᱲᱟ]],
ᱨᱚᱜᱷᱩᱱᱟᱛᱷᱯᱩᱨ,
[[ᱠᱟᱹᱥᱤᱯᱩᱨ]],
ᱦᱩᱲᱟ,
[[ᱢᱟᱱᱵᱟᱡᱟᱨ]],
ᱡᱷᱟᱞᱫᱟ,
ᱡᱚᱭᱯᱩᱨ,
[[ᱯᱩᱨᱩᱞᱤᱭᱟᱹ]]
|parts_type             = 
|parts_style            =
|parts                  = 
|p1                     =
|p2                     =
|government_footnotes   = 
|government_type        = 
|leader_title           = ᱡᱮᱞᱟ ᱥᱟᱥᱚᱠ
|leader_name            =  
|leader_title1          =  
|leader_name1           = 
|established_title      =  
|established_date       =
|area_magnitude         = 
|unit_pref                =Imperial
|area_footnotes           =
|area_total_km2           = 
|area_land_km2            = 
|area_water_km2           =
|area_total_sq_mi         =
|area_land_sq_mi          =
|area_water_sq_mi         =
|area_water_percent       =
|elevation_footnotes    =  
|elevation_m            = 
|elevation_ft           =
|elevation_max_m            = 
|elevation_max_ft           =
|elevation_min_m            = 
|elevation_min_ft           =
|population_as_of               = ᱒᱐᱑᱑
|population_footnotes           =
|population_note                =
|population_total               = ᱒᱕,᱓᱖,᱕᱑᱖
|population_density_km2         = 
|population_density_sq_mi       =
|timezone               = ᱥᱤᱧᱚᱛᱤᱭᱟ. ᱚᱠᱛᱚ
|utc_offset             = +᱕:᱓᱐
|timezone_DST           = 
|utc_offset_DST         = 
|postal_code_type       =  PIN
|postal_code            = 
|area_code              = 
|website                = [http://purulia.gov.in/ ᱯᱩᱨᱩᱞᱤᱭᱟᱹ ᱦᱚᱱᱚᱛ ᱨᱮᱱᱟᱜ ᱚᱣᱮᱵᱥᱟᱭᱤᱴ]
|footnotes              = 
}}
[[File:Purulia Tehsil Map in Bengali.svg|thumb|ᱯᱩᱨᱩᱞᱤᱭᱟᱹ ᱛᱚᱞᱩᱠ ᱱᱚᱠᱥᱟ]]

'''ᱯᱩᱨᱩᱞᱤᱭᱟᱹ ᱦᱚᱱᱚᱛ''' ᱫᱚ [[ᱥᱤᱧᱚᱛ]] ᱨᱮᱱᱟᱜ [[ᱯᱩᱪᱪᱷᱤᱢ ᱵᱟᱝᱞᱟ]] ᱯᱚᱱᱚᱛ ᱨᱮᱱᱟᱜ [[ᱢᱮᱫᱤᱱᱤᱯᱩᱨ]] ᱵᱤᱵᱷᱟᱜᱽ ᱛᱟᱞᱟ ᱨᱮ ᱵᱟᱥᱟ ᱟᱠᱟᱱ ᱢᱤᱫᱴᱟᱹᱝ ᱦᱚᱱᱚᱛ ᱠᱟᱱᱟ ᱾ ᱱᱚᱣᱟ ᱨᱮᱱᱟᱜ ᱦᱚᱱᱚᱛ ᱥᱚᱫᱚᱨ ᱫᱚ [[ᱯᱩᱨᱩᱞᱤᱭᱟᱹ]] ᱠᱟᱱᱟ ᱾ ᱱᱚᱣᱟ ᱦᱚᱱᱚᱛ ᱥᱟᱢᱟᱝ ᱱᱟᱠᱷᱟ ᱫᱚ [[ᱯᱟᱪᱮ ᱵᱚᱨᱫᱷᱚᱢᱟᱱ ᱦᱚᱱᱚᱛ|ᱵᱚᱨᱫᱷᱚᱢᱟᱱ]], [[ᱵᱟᱠᱩᱲᱟ ᱦᱚᱱᱚᱛ|ᱵᱟᱸᱠᱩᱲᱟ]] ᱟᱨ [[ᱯᱟᱪᱮ ᱢᱮᱫᱤᱱᱤᱯᱩᱨ ᱦᱚᱱᱚᱛ|ᱯᱩᱪᱪᱷᱤᱢ ᱢᱤᱫᱤᱱᱯᱩᱨ]] ᱦᱚᱱᱚᱛ ᱢᱮᱱᱟᱜ-ᱟ; ᱟᱨ ᱥᱟᱨᱮᱡ ᱯᱮ ᱱᱟᱠᱷᱟ ᱫᱚ [[ᱡᱷᱟᱨᱠᱷᱚᱸᱰ]] ᱯᱚᱱᱚᱛ ᱛᱮ ᱜᱷᱮᱨᱟ ᱮᱥᱮᱫ ᱟᱠᱟᱱᱟ । [[ᱵᱟᱝᱞᱟ ᱯᱟᱹᱨᱥᱤ ᱟᱱᱫᱳᱞᱚᱱ(ᱢᱟᱱᱵᱷᱩᱢ)|ᱵᱟᱝᱞᱟ ᱯᱟᱹᱨᱥᱤ ᱟᱱᱫᱳᱞᱚᱱ]] ᱛᱟᱞᱟ ᱛᱮ [[᱑᱙᱕᱖]] ᱥᱟᱞ ᱨᱮ ᱢᱟᱨᱮ [[ᱵᱤᱦᱟᱨ]] ᱯᱚᱱᱚᱛ ᱨᱮᱱᱟᱜ ᱢᱟᱱᱵᱷᱩᱢ ᱦᱚᱱᱚᱛ ᱨᱮᱱᱟᱜ ᱥᱚᱫᱚᱨ ᱫᱚ ᱯᱩᱨᱩᱞᱤᱭᱟᱹ ᱧᱩᱛᱩᱢᱛᱮ ᱯᱩᱪᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱥᱟᱶ ᱢᱤᱫ ᱟᱠᱟᱱᱟ ᱾ ᱮᱱ ᱦᱤᱞᱚᱜ ᱠᱷᱚᱱ ᱜᱮ ᱱᱚᱣᱟ ᱦᱚᱱᱚᱛ ᱫᱚ ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱚᱝᱥᱚ ᱦᱩᱭ ᱟᱠᱟᱱᱟ । [[ᱵᱟᱸᱜᱽᱞᱟ ᱯᱟᱹᱨᱥᱤ|ᱵᱟᱝᱜᱟᱞᱤ]] ᱟᱨ [[ᱥᱟᱱᱛᱟᱲ]] ᱱᱚᱣᱟ ᱦᱚᱱᱚᱛ ᱨᱤᱱ ᱛᱟᱸᱦᱮᱱ ᱠᱚᱫᱚ ᱾ ᱯᱩᱨᱩᱞᱤᱭᱟᱹ ᱫᱚ ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱠᱚᱢ ᱦᱚᱲ ᱟᱱ ᱦᱚᱱᱚᱛ ᱠᱟᱱᱟ ᱾ ᱨᱚᱜᱷᱩᱱᱟᱛᱷᱯᱩᱨᱼᱟᱫᱽᱨᱟ, ᱡᱷᱟᱞᱫᱟ ᱟᱨ ᱵᱚᱞᱚᱨᱟᱢᱯᱩᱨ ᱫᱚ ᱱᱚᱣᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢᱟᱱ ᱢᱟᱨᱟᱝ ᱥᱚᱦᱚᱨ ᱠᱟᱱᱟ ।

== ᱱᱟᱜᱟᱢ ==
ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮᱱᱟᱜ ᱢᱟᱨᱮ ᱱᱟᱜᱟᱢ ᱵᱟᱠᱷᱨᱟ ᱡᱟ.ᱥᱛᱤ ᱫᱚ ᱵᱟᱝ ᱵᱟᱰᱟᱭ ᱟᱠᱟᱱᱟ᱾ᱠᱤᱪᱷᱩ ᱢᱟᱨᱮ ᱯᱨᱚᱛᱽᱱᱚᱛᱟᱛᱛᱤᱠ ᱪᱤᱱᱦᱟ.ᱠᱚ ᱧᱮᱞ ᱠᱟᱛᱮᱜ ᱟᱭ ᱩᱢᱟ.ᱱ ᱜᱟᱱᱚᱜᱼᱟ᱾ ᱢᱚᱫᱽᱫᱷᱚᱡᱩᱜᱨᱮ ᱱᱚᱣᱟ ᱴᱚᱴᱷᱟ ᱫᱚ ᱵᱤᱨ ᱜᱟᱡᱟᱲ ᱛᱮ ᱯᱮᱨᱮᱪ ᱛᱟᱸᱦᱮ ᱠᱟᱱᱟ। ᱦᱚᱱᱚᱛ ᱨᱮᱱᱟᱜ ᱟ.ᱫᱷᱩᱱᱤᱠ ᱱᱟᱜᱟᱢ ᱨᱮᱱᱟᱜ ᱩᱯᱨᱩᱢ ᱵᱨᱤᱴᱤᱥ ᱡᱩᱜᱨᱮ। ᱱᱚᱣᱟ ᱚᱠᱛᱚ ᱵᱟᱝᱞᱟᱨᱮ [[ᱟ.ᱫᱤᱵᱟ.ᱥᱤ ᱦᱩᱞᱥᱟ.ᱭ]] ᱨᱮ ᱱᱚᱣᱟ ᱦᱚᱱᱚᱛ ᱵᱤᱥᱮᱥ ᱜᱚᱲᱚᱥᱚᱯᱚᱦᱚᱫᱮ ᱮᱢ ᱞᱮᱫᱟ। ᱥᱟᱱᱛᱟᱲ,ᱠᱳᱠ,ᱵᱷᱤᱞ, ᱪᱩᱣᱟᱲ ᱟᱨ [[ᱜᱚᱝᱜᱟᱱᱟᱨᱟᱭᱚᱱ|ᱜᱚᱝᱜᱟᱱᱟᱨᱟᱭᱚᱱ ᱟᱜ]] ᱟ.ᱭᱩᱨᱛᱮ <nowiki/>ᱠᱨᱤᱥᱚᱠ ᱵᱤᱫᱨᱳᱦᱚ ᱯᱩᱨᱩᱞᱤᱭᱟ. ᱨᱮ ᱤᱝᱨᱮᱡ ᱥᱟᱥᱚᱠ ᱠᱚ ᱵᱟᱨ ᱵᱟᱨ ᱠᱟ.ᱨᱤᱜᱷᱟᱢ ᱪᱟᱵᱟᱞᱮᱫ ᱠᱚᱣᱟᱭ। ᱯᱷᱩᱨᱜᱟ.ᱞ ᱢᱟᱨᱟᱝ ᱟᱨ ᱯᱷᱩᱨᱜᱟᱹᱞ ᱛᱟᱭᱚᱢ ᱵᱟᱝᱞᱟ ᱯᱟ.ᱨᱥᱤ ᱟᱨ ᱵᱚᱝᱜᱚᱵᱷᱩᱠᱛᱤ ᱨᱮᱱᱟᱜ ᱫᱟ.ᱵᱤ ᱱᱚᱣᱟ ᱦᱚᱱᱚᱛ ᱨᱮ ᱢᱤᱫᱴᱟᱝ ᱢᱟᱨᱥᱟᱞ ᱚᱠᱛᱚᱭ ᱛᱮᱭᱟᱨ ᱞᱮᱫᱟ ᱡᱟᱸᱦᱟ ᱫᱚ ᱱᱚᱣᱟ ᱦᱚᱱᱚᱛ ᱨᱮᱱ ᱦᱚᱲ ᱱᱤᱛᱦᱚᱸ ᱠᱚ ᱫᱤᱥᱟ.ᱭ ᱜᱮᱭᱟ।


=== ᱢᱟᱨᱮ ᱱᱟᱜᱟᱢ ===

=== ᱵᱨᱤᱴᱤᱥ ᱡᱩᱜᱽ ===
[[᱑᱗᱖᱕]] ᱥᱟᱞ ᱨᱮ [[ᱵᱨᱤᱴᱤᱥ ᱤᱥᱴ ᱤᱱᱰᱤᱭᱟ ᱠᱳᱢᱯᱟᱱᱤ|ᱤᱥᱴ ᱤᱱᱰᱤᱭᱟ ᱠᱳᱢᱯᱟᱱᱤ]] ᱵᱟᱝᱞᱟ ᱼᱵᱤᱦᱟᱨᱼᱳᱲᱤᱥᱥᱟ ᱨᱮ ᱫᱮᱣᱟᱱᱤᱠᱚ ᱧᱟᱢ ᱞᱮᱫ ᱨᱮᱦᱚᱸ ᱜᱟᱡᱟᱲ ᱛᱮ ᱯᱮᱨᱮᱪ ᱯᱩᱨᱩᱞᱤᱭᱟᱹ ᱴᱚᱴᱷᱟ ᱮᱥᱮᱫ ᱞᱟᱹᱜᱤᱫ ᱠᱟᱹᱨᱤᱜᱷᱟᱢ ᱪᱟᱵᱟ ᱞᱮᱱᱟ ᱠᱚ । ᱱᱚᱣᱟ ᱛᱟᱭᱱᱚᱢ ᱦᱚᱸ ᱱᱚᱣᱟ ᱴᱚᱴᱷᱟ ᱨᱮ ᱟᱭᱢᱟ ᱟᱹᱫᱤᱵᱟᱹᱥᱤ ᱦᱩᱞᱥᱟᱹᱭ ᱟᱨ ᱢᱟᱨᱟᱝ ᱢᱟᱨᱟᱝ ᱦᱩᱞᱥᱟᱹᱭ ᱠᱚᱦᱚᱸ ᱦᱩᱭᱩᱝ ᱠᱟᱱ ᱛᱟᱸᱦᱮ । ᱥᱚᱨᱠᱟᱨᱤ ᱠᱟᱹᱢᱤ ᱨᱮ ᱥᱩᱵᱤᱫᱷᱟ ᱞᱟᱹᱜᱤᱫ [[᱑᱘᱐᱕]] ᱥᱟᱞᱨᱮ ᱢᱟᱱᱵᱷᱩᱢ ᱥᱟᱶ ᱒᱓ ᱜᱚᱴᱟᱝ ᱯᱚᱨᱜᱚᱱᱟ ᱟᱨ ᱢᱚᱦᱚᱞ ᱟᱛᱮᱜ ᱡᱚᱱᱜᱚᱞᱢᱚᱦᱚᱞ ᱦᱚᱱᱚᱛ ᱠᱚ ᱛᱮᱭᱟᱨ ᱠᱮᱫᱟ । ᱢᱮᱱᱠᱷᱟᱱ ᱨᱟᱡ ᱟᱹᱨᱤ ᱠᱷᱟᱯᱟᱹᱨᱤ ᱨᱮ ᱯᱟᱲᱟᱣ ᱠᱟᱛᱮ ᱤᱝᱨᱮᱡ ᱥᱚᱨᱠᱟᱨ [[᱑᱘᱓᱓]] ᱥᱟᱞ ᱨᱮ ᱱᱚᱣᱟ ᱦᱚᱱᱚᱛ ᱨᱟᱹᱯᱩᱫ ᱠᱟᱛᱮᱜ ᱢᱟᱱᱵᱷᱩ ᱦᱚᱱᱚᱛ ᱮ ᱛᱮᱭᱟᱨ ᱠᱮᱫᱟ । ᱢᱟᱱᱵᱷᱩᱢ ᱦᱚᱱᱚᱛ ᱨᱮᱱᱟᱜ ᱥᱚᱫᱚᱨ ᱫᱚ ᱦᱩᱭᱮᱱᱟ ᱢᱟᱱᱵᱟᱡᱟᱨ । ᱱᱮᱛᱟᱨ ᱨᱮᱱᱟᱜ ᱵᱚᱨᱫᱷᱚᱢᱟᱱ ᱟᱨ ᱵᱟᱸᱠᱩᱲᱟ ᱵᱟᱨᱭᱟ ᱦᱚᱱᱚᱛ ᱨᱮᱱᱟᱜ ᱠᱤᱪᱷᱩ ᱴᱚᱴᱷᱟ ᱩᱱ ᱚᱠᱛᱚ ᱢᱟᱱᱵᱷᱩᱢ ᱨᱮ ᱥᱮᱞᱮᱫ ᱛᱟᱸᱦᱮ ᱠᱟᱱᱟ। ᱱᱚᱣᱟ ᱚᱠᱛᱚ ᱠᱷᱚᱱ ᱜᱮ ᱱᱚᱣᱟ ᱯᱩᱨᱩᱞᱤᱟᱹ ᱫᱚ ᱵᱟᱹᱭ ᱵᱟᱹᱭᱛᱮ ᱥᱟᱦᱟᱨ ᱨᱮ ᱛᱮᱭᱟᱨ ᱮᱱᱟ ᱟᱨ [[᱑᱘᱓᱘]] ᱥᱟᱞ ᱨᱮ ᱱᱚᱣᱟ ᱥᱟᱦᱟᱨ ᱨᱮ ᱢᱟᱱᱵᱷᱩᱢ ᱨᱮᱱᱟᱜ ᱥᱚᱫᱚᱨ ᱟᱹᱯᱤᱥ ᱠᱚ ᱤᱫᱤ ᱞᱮᱫᱟ । [[᱑᱙᱑᱑]] ᱥᱟᱞ ᱨᱮ ᱢᱟᱱᱵᱷᱩᱢ ᱵᱟᱝᱞᱟ ᱠᱷᱚᱱ ᱟᱞᱮᱫᱟ ᱠᱟᱛᱮᱜ [[ᱵᱤᱦᱟᱨ]] ᱯᱚᱱᱚᱛ ᱥᱟᱶᱛᱮ ᱢᱮᱥᱟᱭᱮᱱᱟ ᱟᱨ ᱯᱷᱩᱨᱜᱟᱹᱞ ᱦᱟᱹᱵᱤᱡ ᱵᱤᱦᱟᱨ ᱨᱮᱜᱮ ᱥᱮᱞᱮᱫ ᱛᱟᱸᱦᱮ ᱠᱟᱱᱟ ।

== ᱚᱛᱱᱚᱠ ==
[[ᱢᱤᱫᱤᱱᱤᱯᱩᱨ ᱵᱤᱵᱷᱟᱜᱽ|ᱢᱤᱫᱤᱱᱤᱯᱩᱨ ᱵᱤᱵᱷᱟᱜᱽ]] ᱨᱮᱭᱟᱜ ᱢᱚᱬᱮ ᱜᱚᱴᱟᱝ ᱦᱚᱱᱚᱛ ᱠᱚ ᱢᱩᱫᱽ ᱨᱮ ᱯᱩᱨᱩᱞᱤᱭᱟᱹ ᱢᱤᱫᱴᱟᱹᱝ ᱧᱩᱛᱩᱢᱟᱱ ᱦᱚᱱᱚᱛ । ᱱᱚᱣᱟ ᱦᱚᱱᱚᱛ ᱮᱠᱷᱮᱱ ᱥᱟᱱᱟᱢ ᱵᱤᱵᱷᱟᱜᱽ ᱨᱮᱜᱮ ᱵᱟᱝ, ᱯᱩᱨᱟᱹ ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱯᱟᱪᱮ ᱱᱟᱠᱷᱟ ᱨᱮ ᱢᱮᱱᱟᱜ । ᱮᱛᱚᱢ ᱱᱟᱠᱷᱟ ᱨᱮ ᱒᱒°᱔᱓′ ᱩᱛᱛᱚᱨ ᱚᱠᱽᱠᱷᱟᱝᱥᱚ ᱠᱷᱚᱱ ᱠᱚᱸᱭᱮ ᱱᱟᱠᱷᱟ ᱒᱓°᱔᱒′ ᱩᱛᱛᱚᱨ ᱚᱠᱠᱷᱟᱝᱥᱚ ᱟᱨ ᱯᱟᱪᱮ ᱱᱟᱠᱷᱟ ᱘᱕°᱕᱙′ ᱥᱟᱢᱟᱝ ᱫᱨᱟᱜᱷᱤᱢᱟᱝᱥᱚ ᱠᱷᱚᱱ ᱥᱟᱢᱟᱝ ᱥᱮᱫ ᱘᱖°᱕᱔′ ᱥᱟᱢᱟᱝ ᱫᱨᱟᱜᱷᱤᱢᱟᱝᱥᱚ ᱢᱩᱫᱽᱨᱮ ᱱᱚᱣᱟ ᱦᱚᱱᱚᱛ ᱢᱮᱱᱟᱜᱼᱟ । ᱦᱚᱱᱚᱛ ᱨᱮᱱᱟᱜ ᱢᱳᱴ ᱚᱛᱱᱚᱜ ᱥᱟᱛᱟᱦᱟᱵᱽ ᱖᱒᱕᱙ ᱜᱟᱺᱴ ᱠᱤᱞᱳᱢᱤᱴᱟᱨ (ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱯᱩᱱ ᱟᱱ ᱢᱟᱨᱟᱝ ᱦᱚᱱᱚᱛ) । ᱦᱚᱱᱚᱛ ᱨᱮᱱᱟᱜ ᱥᱚᱫᱚᱨ ᱫᱚ [[ᱯᱩᱨᱩᱞᱤᱭᱟᱹ]] ᱒᱓°᱒᱐′ ᱩᱛᱛᱚᱨ ᱚᱠᱠᱷᱟᱝᱥᱚ ᱟᱨ ᱘᱗°᱕᱑′ ᱥᱟᱢᱟᱝ ᱫᱨᱟᱜᱷᱤᱢᱟᱝᱥᱚ ᱨᱮ ᱢᱮᱱᱟᱜᱼᱟ । ᱦᱚᱱᱚᱛ ᱨᱮᱱᱟᱜ ᱨᱟᱡᱽ ᱟᱹᱨᱤ ᱥᱤᱢᱟᱹᱱᱟ ᱫᱚ ᱩᱛᱛᱚᱨ, ᱯᱟᱪᱮ ᱟᱨ ᱮᱛᱚᱢ ᱥᱮᱫ ᱫᱚ [[ᱡᱷᱟᱨᱠᱷᱚᱸᱰ]] ᱯᱚᱱᱚᱛ, ᱠᱚᱭᱮᱸ ᱼᱥᱟᱢᱟᱝ ᱥᱮᱫ [[ᱵᱚᱨᱫᱷᱚᱢᱟᱱ ᱦᱚᱱᱚᱛ]], ᱥᱟᱢᱟᱝ ᱥᱮᱫ  [[ᱵᱟᱠᱩᱲᱟ ᱦᱚᱱᱚᱛ|ᱵᱟᱸᱠᱩᱲᱟ ᱦᱚᱱᱚᱛ]] ᱟᱨ ᱮᱛᱚᱢ ᱼᱥᱟᱢᱟᱝ ᱥᱮᱫ [[ᱯᱚᱪᱷᱤᱢ ᱢᱤᱫᱤᱱᱤᱯᱩᱨ ᱦᱚᱱᱚᱛ|ᱯᱩᱪᱪᱷᱤᱢ ᱢᱤᱫᱤᱱᱤᱯᱩᱨ ᱦᱚᱱᱚᱛ]] ᱥᱟᱶ ᱢᱮᱥᱟ ᱟᱠᱟᱱᱟ ।


=== ᱚᱛᱱᱚᱠ ᱜᱚᱴᱷᱚᱱ ===
ᱜᱚᱴᱷᱚᱱ ᱞᱮᱠᱟᱛᱮ ᱫᱟᱢᱩᱫᱚᱨ ᱟᱵᱚᱦᱚᱵᱤᱠᱟ ᱟᱨ ᱪᱷᱳᱴᱽᱱᱟᱜᱯᱩᱨ ᱢᱟᱞᱵᱷᱩᱢᱤ ᱨᱮᱱᱟᱜ ᱥᱟᱢᱟᱝ ᱥᱤᱢᱟ.ᱱᱟ ᱥᱮᱫ ᱢᱮᱱᱟᱜ ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱟ.ᱪᱤ ᱥᱚᱢᱚᱯᱨᱟᱭᱵᱷᱩᱢᱤ ᱨᱮ ᱛᱷᱟᱯᱚᱱ ᱢᱮᱱᱟᱜ-ᱟ। ᱱᱚᱣᱟ ᱦᱚᱱᱚᱛ ᱨᱮᱱᱟᱜ ᱚᱛᱱᱚᱠ ᱜᱚᱴᱷᱚᱱ ᱫᱚ ᱦᱩᱭᱩᱜ ᱠᱟᱱᱟ ᱚᱠᱟᱨᱮᱫᱚ ᱪᱮᱛᱟᱱ, ᱚᱠᱟᱨᱮᱫᱚ ᱞᱟᱛᱟᱨ ᱴᱚᱴᱷᱟ। ᱪᱮᱛᱟᱱ ᱩᱥᱩᱞ ᱵᱩᱨᱩ ᱟᱨ ᱞᱟᱛᱟᱨ ᱨᱮᱱᱟᱜ ᱴᱚᱴᱷᱟ ᱨᱮ ᱯᱷᱟᱨᱟᱠ ᱫᱚ ᱓᱐ ᱢᱤᱴᱟᱨ ᱠᱟᱱᱟ। ᱱᱚᱣᱟ ᱚᱛᱱᱚᱠ ᱜᱚᱴᱷᱚᱱ ᱨᱮᱱᱟᱜ ᱩᱥᱩᱞ ᱟᱨ ᱪᱮᱛᱟᱱ ᱑᱕᱐-᱓᱐᱐ ᱢᱤᱴᱟᱨ। ᱓᱐᱐ ᱢᱤᱴᱟᱨ ᱨᱮ ᱢᱮᱱᱟᱜ [[ᱡᱷᱟᱞᱫᱟ]], [[ᱵᱟᱜᱢᱩᱱᱰᱤ]], ᱵᱚᱨᱟᱵᱟᱡᱟᱨ,ᱟᱨᱥᱟ,ᱵᱚᱞᱚᱨᱟᱢᱯᱩᱨ ᱟᱨ ᱵᱟᱱᱫᱳᱣᱟᱱ ᱨᱮᱱᱟᱜ ᱪᱮᱛᱟᱱ ᱥᱚᱢᱚᱯᱨᱟᱭᱵᱷᱩᱢᱤ ᱫᱚ ᱦᱚᱱᱚᱛ ᱨᱮᱱᱟᱜ ᱵᱟ.ᱠᱤ ᱥᱚᱢᱟᱱ ᱴᱚᱴᱷᱟ ᱠᱷᱚᱱ ᱟᱞᱮᱫᱟ ᱟᱠᱟᱫᱟᱭ। ᱦᱚᱱᱚᱛ ᱨᱮᱱᱟᱜ ᱥᱟᱱᱟᱢ ᱴᱚᱴᱷᱟ ᱜᱮ ᱥᱚᱢᱚᱵᱷᱩᱢᱤ ᱴᱚᱴᱷᱟ ᱠᱟᱱᱟ। ᱯᱟᱪᱪᱷᱮ ᱥᱮᱱᱟᱜ ᱢᱟᱞᱵᱷᱩᱢᱤ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱪᱮᱛᱟᱱ ᱴᱚᱴᱷᱟ ᱫᱚ [[ᱚᱡᱚᱫᱽᱫᱷᱟ ᱵᱩᱨᱩ]] (᱖᱗᱐ ᱢᱤᱴᱟᱨ)। ᱱᱚᱣᱟ ᱪᱷᱟᱰᱟ ᱮᱛᱚᱢ ᱥᱮᱫ [[ᱫᱚᱞᱢᱟ ᱵᱩᱨᱩ]] (᱓᱕᱖ ᱢᱤᱴᱟᱨ) ᱟᱨ ᱠᱚᱭᱮᱸ-ᱥᱟᱢᱟᱝ ᱥᱮᱫ [[ᱯᱟᱧᱪᱮᱛ ᱵᱩᱨᱩ|ᱯᱟᱧᱪᱮᱛ ᱵᱩᱨᱩᱦᱚᱸ]] ᱧᱩᱛᱩᱢᱟᱱ ᱵᱩᱨᱩ। ᱚᱡᱚᱫᱽᱫᱷᱟ ᱵᱩᱨᱩ ᱨᱮᱱᱟᱜ ᱜᱳᱨᱜᱟᱵᱩᱨᱩ ᱱᱚᱣᱟ ᱦᱚᱱᱚᱛ ᱨᱮᱱᱟᱜ ᱟᱨ ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱯᱟᱪᱪᱷᱮ ᱱᱟᱠᱷᱟ ᱨᱮᱱᱟᱜ ᱥᱟᱱᱟᱢ ᱠᱷᱚᱱ ᱩᱥᱩᱞ ᱵᱩᱨᱩ ᱪᱩᱲᱟ। ᱚᱛᱱᱚᱠ ᱜᱚᱴᱷᱚᱱ ᱞᱮᱠᱟᱛᱮ ᱱᱚᱣᱟ ᱦᱚᱱᱚᱛ ᱯᱮᱭᱟ ᱦᱟ.ᱴᱤᱝ ᱛᱮ ᱦᱟ.ᱴᱤᱝ ᱟᱠᱟᱱᱟ – (᱑) ᱯᱟᱪᱷᱮ ᱟᱨ ᱮᱛᱚᱢ ᱥᱮᱱᱟᱜ ᱪᱮᱛᱟᱱ ᱞᱟᱛᱟᱨ ᱵᱩᱨᱩ ᱴᱚᱴᱷᱟ,(᱒) ᱞᱮᱴᱮᱨᱟᱭᱤᱴ ᱩᱥᱩᱞ ᱴᱚᱴᱷᱟ ᱟᱨ ᱦᱟ.ᱴᱤᱝ ᱵᱩᱨᱩ ᱰᱷᱤᱯ ᱟᱨ (᱓) ᱯᱟᱞᱚᱞᱤᱠ ᱥᱚᱢᱚᱵᱷᱩᱢᱤ।

=== ᱱᱟ.ᱭ ᱜᱟᱰᱟ ===
ᱯᱩᱨᱩᱞᱤᱟ. ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢᱟᱱ ᱜᱟᱰᱟ ᱠᱚᱫᱚ ᱦᱩᱭᱩᱜ ᱠᱟᱱᱟ  – [[ᱠᱚᱝᱥᱟᱵᱚᱛᱤ ᱜᱟᱰᱟ|ᱠᱚᱝᱥᱟᱵᱚᱛᱤ]], [[ᱫᱟᱢᱚᱫᱚᱨ ᱜᱟᱰᱟ|ᱫᱟᱢᱚᱫᱚᱨ]], [[ᱥᱚᱵᱚᱨᱱᱟᱠᱟ ᱜᱟᱰᱟ|ᱥᱚᱵᱚᱨᱱᱟᱠᱷᱟ]], [[ᱠᱩᱢᱟᱨᱤ ᱜᱟᱰᱟ|ᱠᱩᱢᱟᱨᱤ]] ᱮᱢᱟᱱ ᱮᱢᱟᱱ । ᱚᱛᱱᱚᱜ ᱜᱚᱴᱷᱚᱱ ᱨᱮᱱᱟᱜ ᱰᱷᱟᱞ ᱞᱮᱠᱟᱛᱮ ᱦᱚᱱᱚᱛ ᱨᱮᱱᱟᱜ ᱥᱟᱱᱟᱢ ᱜᱟᱰᱟ ᱜᱮ ᱥᱟᱢᱟᱝ ᱥᱮᱫ ᱥᱮ ᱮᱛᱚᱢ-ᱥᱟᱢᱟᱝ ᱥᱮᱫ ᱞᱤᱸᱜᱤ ᱟᱠᱟᱱᱟ । ᱮᱠᱮᱱ ᱠᱚᱝᱥᱟᱵᱚᱛᱤ ᱜᱟᱰᱟ ᱜᱮ ᱮᱛᱚᱢ ᱟᱨ ᱮᱛᱚᱢ-ᱯᱟᱪᱪᱷᱮ ᱥᱮᱱ ᱞᱤᱸᱜᱤ ᱟᱠᱟᱱᱟ । ᱢᱟᱞᱵᱷᱩᱢᱤ ᱴᱚᱴᱷᱟ ᱠᱷᱚᱱ ᱩᱰᱩᱝ ᱟᱠᱟᱱᱛᱮ ᱱᱚᱣᱟ ᱜᱟᱰᱟᱠᱚ ᱫᱟᱜ ᱵᱟᱝ ᱛᱟᱦᱮᱱᱟ ᱟᱨ ᱜᱷᱟᱱᱮ ᱜᱷᱟᱱᱮ ᱱᱚᱣᱟ ᱜᱟᱰᱟ ᱠᱚᱨᱮ ᱯᱷᱞᱮᱥ ᱥᱮ ᱡᱷᱚᱞᱚᱠ ᱵᱟᱱ ᱧᱮᱞ ᱧᱟᱢᱚᱜ-ᱟ ।

ᱠᱚᱝᱥᱟᱵᱚᱛᱤ ᱥᱮ ᱠᱟᱸᱥᱟᱭ ᱜᱟᱰᱟ ᱯᱩᱨᱩᱞᱤᱭᱟᱹ ᱦᱚᱱᱚᱛ ᱨᱮᱱᱟᱜ ᱢᱩᱞ ᱜᱟᱰᱟ ᱠᱟᱱᱟ। ᱱᱚᱣᱟ ᱜᱟᱰᱟ ᱚᱡᱚᱫᱽᱫᱷᱟ ᱢᱟᱞᱵᱷᱩᱢᱤ ᱨᱮᱱᱟᱜ ᱩᱛᱛᱚᱨ ᱰᱷᱟᱞ ᱠᱷᱚᱱ ᱡᱟᱱᱟᱢ ᱠᱟᱛᱮᱜ ᱮᱛᱚᱢ ᱠᱚᱭᱮᱸ ᱥᱮᱫ ᱞᱤᱸᱜᱤ ᱟᱠᱟᱱᱟ । ᱠᱩᱢᱟᱨᱤ ᱜᱟᱰᱟ ᱠᱚᱝᱥᱟᱵᱚᱛᱤ ᱜᱟᱰᱟ ᱠᱷᱚᱱ ᱡᱟ.ᱥᱛᱤ ᱧᱩᱢᱟᱱ ᱪᱟᱸᱜᱟ ᱜᱟᱰᱟ । ᱱᱚᱣᱟ ᱜᱟᱰᱟ ᱵᱟᱜᱢᱩᱱᱰᱤ ᱵᱩᱨᱩ ᱠᱷᱚᱱ ᱡᱟᱱᱟᱢ ᱠᱟᱛᱮᱜ ᱮᱛᱚᱢ-ᱥᱟᱢᱟᱝ ᱥᱮᱫ ᱞᱤᱸᱜᱤ ᱟᱠᱟᱱᱟ । ᱱᱚᱣᱟ ᱯᱚᱱᱚᱛ ᱨᱮ ᱠᱚᱝᱥᱟᱵᱚᱛᱤ ᱜᱟᱰᱟ ᱨᱮᱱᱟᱜ ᱪᱟᱸᱜᱟ ᱜᱟᱰᱟ ᱠᱚᱫᱚ ᱦᱩᱭᱩᱜ ᱠᱟᱱᱟ - ᱥᱟᱦᱟᱨᱟ ᱡᱳᱲ, ᱵᱟᱱᱫᱷᱩ ᱜᱟᱰᱟ, ᱦᱳᱵᱨᱤ ᱡᱳᱨᱤ, ᱦᱚᱱᱩᱢᱚᱱᱛᱚ ᱜᱟᱰᱟ, ᱪᱟᱠᱱᱟ ᱜᱟᱰᱟ, ᱛᱮᱨᱮ ᱜᱟᱰᱟ ᱮᱢᱟᱱ ᱮᱢᱟᱱ । ᱥᱚᱵᱚᱨᱱᱟᱠᱷᱟ ᱜᱟᱰᱟ ᱫᱚ ᱦᱚᱱᱚᱛ ᱨᱮᱱᱟᱜ ᱯᱟᱪᱮ ᱫᱷᱟᱨᱮ ᱛᱮ ᱞᱤᱸᱜᱤ ᱟᱠᱟᱱᱟ । ᱯᱩᱨᱩᱞᱤᱭᱟᱹ ᱦᱚᱱᱚᱛ ᱨᱮᱱᱟᱜ ᱢᱩᱬ ᱪᱟᱸᱜᱟ ᱜᱟᱰᱟ ᱠᱚᱫᱚ ᱦᱩᱭᱩᱜ ᱠᱟᱱᱟ - ᱨᱩᱯᱟᱹᱭ, ᱨᱟᱲᱰᱩ, ᱥᱟᱱᱦᱟ ᱟᱨ ᱥᱚᱝᱠᱷᱚ ᱜᱟᱰᱟ । ᱫᱟᱢᱚᱫᱚᱨ ᱜᱟᱰᱟ ᱦᱚᱱᱚᱛ ᱨᱮᱱᱟᱜ ᱠᱚᱭᱮᱸ ᱥᱚᱢᱟᱱᱛᱮ ᱟᱨ [[ᱫᱟᱨᱠᱮᱥᱚᱨ ᱜᱟᱰᱟ]] ᱠᱚᱭᱮᱸ-ᱥᱟᱢᱟᱝ ᱥᱮᱫ ᱵᱚᱨᱟᱵᱚᱨ ᱞᱤᱸᱜᱤ ᱟᱠᱟᱱᱟ । ᱢᱟᱞᱵᱷᱩᱢᱤ ᱠᱷᱚᱱ ᱡᱟᱱᱟᱢ ᱟᱠᱟᱱᱛᱮ ᱨᱮᱭᱟᱲ ᱟᱨ ᱥᱤᱛᱩᱝ ᱨᱤᱛᱩᱨᱮ ᱦᱚᱱᱚᱛ ᱨᱮᱱᱟᱜ ᱜᱟᱰᱟ ᱠᱚᱨᱮ ᱫᱟᱜ ᱟᱹᱰᱤ ᱠᱚᱢ ᱛᱟᱦᱮᱱᱟ; ᱢᱮᱱᱠᱷᱟᱱ ᱡᱟᱹᱯᱩᱫ ᱫᱤᱱ ᱫᱚ ᱫᱟᱜ ᱟᱭᱢᱟ ᱥᱟᱹᱥᱛᱤᱜ-ᱟ; ᱜᱷᱟᱱᱮ ᱜᱷᱟᱱᱮ ᱱᱚᱣᱟ ᱜᱟᱰᱟ ᱠᱚᱨᱮ ᱵᱟᱱ ᱦᱚᱸ ᱦᱩᱭᱩᱜ ᱜᱮᱭᱟ ।

=== ᱫᱟᱜ-ᱦᱚᱭ ᱦᱤᱥᱤᱫ ===
ᱱᱚᱸᱰᱮ ᱫᱷᱚᱨᱱ ᱫᱤᱱ ᱥᱟᱱᱟᱢ ᱠᱷᱚᱱ ᱡᱟ.ᱥᱛᱤ ᱟᱨ ᱥᱟᱱᱟᱢ ᱠᱷᱚᱱ ᱠᱚᱢ ᱞᱚᱞᱚ ᱛᱟᱦᱮᱱᱟ ᱔᱕° ᱥᱮᱱᱴᱤᱜᱨᱮᱰᱽ ᱟᱨ ᱒᱖° ᱥᱮᱱᱴᱤᱜᱨᱰᱽ;ᱟᱨ ᱨᱟᱵᱟᱝ ᱫᱤᱱ ᱥᱟᱱᱟᱢ ᱠᱷᱚᱱ ᱡᱟ.ᱥᱛᱤ ᱟᱨ ᱥᱟᱱᱟᱢ ᱠᱷᱚᱱ ᱠᱚᱢ ᱞᱚᱞᱚ ᱛᱟᱦᱮᱱᱟ ᱒᱘°ᱥᱮᱱᱴᱤᱜᱨᱮᱰᱽ ᱟᱨ ᱘° ᱥᱮᱱᱴᱤᱜᱨᱰᱽ। ᱥᱤᱛᱩᱝᱵᱨᱤᱛᱩ ᱫᱚᱢᱮ ᱞᱚᱞᱚ ᱟᱨ ᱨᱟᱵᱟᱝ ᱨᱤᱛᱩ ᱨᱮ ᱟᱭᱢᱟ ᱨᱟᱵᱟᱝ ᱵᱩᱡᱷ-ᱦᱟ.ᱜ-ᱟ।

ᱦᱚᱱᱚᱛ ᱨᱮᱱᱟᱜ ᱥᱮᱨᱢᱟᱠᱤᱭᱟ. ᱢᱳᱴ ᱫᱟᱜ ᱡᱟ.ᱲᱤ ᱨᱮᱱᱟᱜ ᱯᱚᱨᱤᱢᱟᱱ ᱑᱐᱕᱐-᱑᱔᱒᱐ ᱢᱤᱞᱤᱞᱤᱴᱟᱨ। ᱢᱮᱱᱠᱷᱟᱱ ᱥᱤᱛᱩᱝ ᱫᱤᱱ ᱫᱟᱜ ᱡᱟ.ᱲᱤ ᱠᱚᱢ ᱦᱩᱭᱩᱜ ᱛᱮ ᱟᱭᱢᱟ ᱚᱠᱛᱚ ᱦᱟᱥᱟ ᱠᱚ ᱨᱚᱦᱚᱲ ᱪᱟᱵᱟ ᱩᱛᱟ.ᱨᱚᱜ-ᱟ। ᱡᱩᱱ ᱠᱷᱚᱱ ᱚᱠᱴᱳᱵᱚᱨ ᱨᱮᱱᱟᱜ ᱯᱩᱭᱞᱩ ᱦᱟᱯᱛᱟ ᱢᱩᱫᱨᱮ ᱦᱚᱱᱚᱛ ᱨᱮᱱᱟᱜ ᱥᱟᱱᱟᱢ ᱫᱟᱜ ᱡᱟ.ᱲᱤ ᱦᱩᱭ ᱥᱟ.ᱛᱟ.ᱜ-ᱟ। ᱵᱚᱪᱷᱚᱨ ᱨᱮᱱᱟᱜ ᱮᱴᱟᱜ ᱚᱠᱛᱚ ᱨᱮ ᱦᱚᱭ ᱦᱤᱥᱤᱫ ᱨᱚᱦᱚᱲ ᱜᱮ ᱛᱟᱦᱮᱱᱟ।


=== ᱫᱟᱨᱮ ᱱᱟ.ᱲᱤ ===
ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮᱱᱟᱜ ᱵᱤᱨ ᱜᱟᱡᱟᱲ ᱫᱚ ᱟᱥᱚᱞᱨᱮ ᱠᱨᱟᱱᱛᱤᱭᱚ ᱵᱤᱨ ᱜᱟᱡᱟᱲ। ᱢᱮᱱᱮᱫ ᱫᱚ ᱡᱟᱸᱦᱟ ᱫᱟᱨᱮ ᱱᱟ.ᱲᱤᱠᱚ ᱱᱚᱸᱰᱮ ᱧᱮᱞ ᱧᱟᱢᱚᱜ-ᱟ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ - ᱥᱟᱨᱡᱚᱢ,ᱟᱥᱟᱱ,ᱠᱩᱥᱩᱢ,ᱵᱚᱦᱮᱨᱟ,ᱟᱢᱞᱚᱠᱤ, ᱢᱟᱛᱠᱚᱢ,ᱢᱩᱨᱩᱛ,ᱠᱩᱫᱽ,ᱥᱤᱢᱩᱞ,ᱥᱤᱨᱤᱥ,ᱚᱨᱡᱩᱱ,ᱦᱚᱨᱤᱛᱚᱠᱤ,ᱱᱤᱢ,ᱥᱟᱥᱟᱝ,ᱴᱤᱠ ᱟᱨ ᱢᱟᱫ ᱫᱟᱨᱮ ᱮᱢᱟᱱ ᱮᱢᱟᱱ᱾ ᱱᱚᱣᱟ ᱵᱤᱨ ᱧᱮᱞ ᱧᱟᱢᱚᱜ-ᱟ ᱵᱩᱨᱩ ᱟᱨ ᱵᱩᱨᱩ ᱟᱲᱮᱯᱟᱥᱮ ᱴᱚᱴᱷᱟ ᱠᱚᱨᱮ।

ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮᱱᱟᱜ ᱗᱕.᱐᱕ ᱜᱮᱥᱟᱭ ᱦᱮᱠᱴᱚᱨ ᱡᱟᱭᱜᱟᱨᱮ ᱵᱤᱨ ᱢᱮᱱᱟᱜᱼᱟ᱾ᱱᱚᱣᱟ ᱵᱤᱨ ᱠᱚ ᱠᱚᱭᱮᱠᱴᱤ ᱦᱟ.ᱴᱤᱝ ᱨᱮ ᱦᱟ.ᱴᱤᱝ ᱟᱠᱟᱱᱟ᱾ ᱡᱮᱞᱮᱠᱟ - ᱯᱮᱨᱮᱪ ᱥᱟᱨᱡᱚᱢ ᱵᱤᱨ,ᱢᱮᱥᱟᱞ ᱯᱮᱨᱮᱪ ᱵᱤᱨ,ᱢᱩᱠᱛᱚ ᱥᱟᱨᱡᱚᱢ ᱵᱤᱨᱢᱮᱥᱟᱞ ᱢᱩᱠᱛᱚ ᱵᱤᱨ। ᱱᱚᱣᱟ ᱪᱷᱟᱰᱟ ᱥᱟᱶᱛᱟ ᱠᱚᱨᱮ ᱫᱟᱨᱮ ᱵᱟᱧᱪᱟᱣ ᱞᱟ.ᱜᱤᱫ ᱚᱨᱡᱩᱱ,ᱥᱤᱨᱤᱥ, ᱢᱟᱛᱠᱚᱢ,ᱱᱤᱢ, ᱟᱢᱞᱚᱠᱤ,ᱢᱟᱫ,ᱥᱮᱜᱩᱱ,ᱵᱟᱵᱽᱞᱟ,ᱠᱩᱥᱩᱢ, ᱦᱚᱨᱤᱛᱚᱠᱤ,ᱤᱭᱩᱠᱮᱞᱤᱯᱴᱟᱥ,ᱟᱠᱟᱥᱢᱚᱱᱤ ᱮᱢᱟᱱ ᱫᱟᱨᱮ ᱠᱚ ᱨᱚᱦᱚᱭ ᱜᱮᱭᱟ᱾ᱦᱚᱱᱚᱛ ᱨᱮᱱᱟᱜ ᱮᱛᱟᱢ-ᱥᱟᱢᱟᱝ ᱥᱮᱫ ᱥᱟᱵᱟᱭ ᱜᱷᱟᱥ ᱨᱮᱱᱟᱜ ᱜᱟᱡᱟᱲ ᱧᱮᱞᱚᱜ ᱜᱮᱭᱟ।

== ᱯᱨᱚᱥᱟᱥᱚᱱᱤᱠ ᱵᱤᱵᱷᱟᱜ==
ᱯᱩᱨᱩᱞᱤᱭᱟ ᱦᱚᱱᱚᱛ ᱯᱮᱭᱟ ᱢᱚᱦᱚᱠᱩᱢᱟ ᱨᱮ ᱦᱟ.ᱴᱤᱝ ᱛᱮ ᱦᱟ.ᱴᱤᱝ ᱟᱠᱟᱱᱟ। ᱱᱚᱣᱟ ᱠᱚᱫᱚ ᱦᱩᱭᱩᱜ ᱠᱟᱱᱟ - ᱯᱩᱨᱩᱞᱤᱭᱟ ᱥᱚᱫᱚᱨ, ᱡᱷᱟᱞᱫᱟ ᱟᱨ ᱨᱚᱜᱷᱩᱱᱟᱛᱷᱯᱩᱨ। ᱯᱩᱨᱩᱞᱤᱭᱟ ᱥᱚᱫᱚᱨ ᱢᱚᱦᱚᱠᱩᱢᱟ ᱨᱮ ᱢᱮᱱᱟᱜ-ᱟ ᱯᱩᱨᱩᱞᱤᱭᱟ ᱯᱩᱨᱚᱥᱚᱵᱷᱟ ᱟᱨ ᱮᱭᱟᱭ ᱜᱚᱴᱟᱝ ᱥᱚᱢᱚᱵᱷᱩᱢᱤ ᱩᱱᱱᱚᱭᱚᱱ ᱵᱞᱚᱠ - ᱢᱟᱱᱵᱟᱡᱟᱨ-᱑, ᱢᱟᱱᱵᱟᱡᱟᱨ-᱒, ᱵᱟᱱᱫᱳᱣᱟᱱ, ᱯᱩᱨᱩᱞᱤᱭᱟ-᱑, ᱯᱩᱨᱩᱞᱤᱭᱟ-᱒,ᱦᱩᱲᱟ ᱟᱨ ᱯᱩᱧᱪᱟ। ᱡᱷᱟᱞᱫᱟ ᱢᱚᱦᱚᱠᱩᱢᱟ ᱨᱮ ᱢᱮᱱᱟᱜ-ᱟ ᱡᱷᱟᱞᱫᱟ ᱯᱩᱨᱚᱥᱚᱵᱷᱟ ᱟᱨ ᱮᱭᱟᱭ ᱜᱚᱴᱟᱝ ᱥᱚᱢᱚᱵᱷᱩᱢᱤ ᱩᱱᱱᱚᱭᱚᱱ ᱵᱞᱚᱠ - ᱡᱷᱟᱞᱫᱟ-᱑, ᱡᱷᱟᱞᱫᱟ-᱒,ᱡᱚᱭᱯᱩᱨ,ᱟᱲᱥᱟ, ᱵᱟᱜᱢᱩᱱᱰᱤ, ᱵᱚᱞᱚᱨᱟᱢᱯᱩᱨ ᱟᱨ ᱵᱚᱨᱟᱵᱟᱡᱟᱨ। ᱨᱚᱜᱷᱩᱱᱟᱛᱷᱯᱩᱨ ᱢᱚᱦᱚᱠᱩᱢᱟ ᱨᱮ ᱢᱮᱱᱟᱜ-ᱟ - ᱨᱚᱜᱷᱩᱱᱟᱛᱷᱯᱩᱨ ᱯᱩᱨᱚᱥᱚᱵᱷᱟ ᱟᱨ ᱛᱩᱨᱩᱭ ᱜᱚᱴᱟᱝ ᱥᱚᱢᱚᱵᱷᱩᱢᱤ ᱩᱱᱱᱚᱭᱚᱱ ᱵᱞᱚᱠ - ᱯᱟᱲᱟ, ᱨᱚᱜᱷᱩᱱᱟᱛᱷᱯᱩᱨ-᱑, ᱨᱚᱜᱷᱩᱱᱟᱛᱷᱯᱩᱨ-᱒,ᱱᱤᱛᱩᱲᱤᱭᱟ.,ᱥᱟᱸᱛᱩᱲᱤ,ᱟᱨ ᱠᱟ.ᱥᱤᱯᱩᱨ। ᱯᱩᱨᱩᱞᱤᱭᱟ ᱥᱟᱦᱟᱨ ᱫᱚ ᱦᱩᱭᱩᱜ ᱠᱟᱱᱟ ᱯᱚᱞᱴᱚᱱᱤᱭᱟᱹ ᱦᱚᱱᱚᱛ ᱨᱮᱱᱟᱜ ᱦᱚᱱᱚᱛ ᱥᱚᱫᱚᱨ। ᱱᱚᱣᱟ ᱦᱚᱱᱚᱛ ᱨᱮ ᱒᱑ᱜᱟᱴᱟᱝ ᱛᱷᱟᱱᱟ,᱒᱐ ᱜᱚᱴᱟᱝ ᱥᱚᱢᱚᱵᱷᱩᱢᱤ ᱩᱱᱱᱚᱭᱚᱱ ᱵᱞᱚᱠ,᱓ ᱜᱚᱴᱟᱝ ᱯᱩᱨᱚᱥᱚᱵᱷᱟ,᱑᱗᱐ ᱜᱚᱴᱟᱝ ᱯᱚᱧᱪᱟᱭᱮᱛ ᱟᱨ᱒᱔᱕᱙ ᱜᱚᱴᱟᱝ ᱟ.ᱛᱩ ᱢᱮᱱᱟᱜᱼᱟ।


== ᱦᱚᱲ ᱠᱟᱛᱷᱟ==
᱒᱐᱑᱑ ᱥᱟᱞ ᱨᱮᱱᱟᱜ ᱦᱚᱲ ᱞᱮᱠᱷᱟ ᱦᱤᱥᱟ.ᱵᱛᱮ ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮᱱᱟᱜ ᱦᱚᱲ-ᱮᱞ ᱒᱙,᱒᱗,᱙᱖᱕ ᱦᱚᱲ, ᱡᱟᱸᱦᱟᱫᱚ ᱡᱟᱢᱟᱭᱠᱟ ᱥᱮ ᱟᱢᱮᱨᱤᱠᱟ ᱢᱩᱠᱛᱚᱨᱟᱥᱴᱨᱚ ᱨᱮᱱᱟᱜ ᱟᱨᱠᱟᱱᱥᱟᱥ ᱯᱚᱱᱚᱛ ᱨᱮᱱᱟᱜ ᱥᱚᱢᱟᱱ। ᱦᱚᱲ-ᱮᱞ ᱞᱮᱠᱟᱛᱮ ᱯᱩᱨᱩᱞᱤᱭᱟ. ᱦᱚᱱᱚᱛ ᱥᱤᱧᱚᱛ ᱨᱮᱱᱟᱜ ᱑᱒᱙ᱟᱱ ᱦᱚᱱᱚᱛ (ᱢᱳᱴ ᱖᱔᱐ ᱜᱚᱴᱟᱝ ᱦᱚᱱᱚᱛ ᱢᱩᱫᱨᱮ)। ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮ ᱢᱤᱫ ᱵᱚᱨᱜᱚ ᱠᱤᱞᱳᱢᱤᱴᱟᱨ ᱨᱮ ᱢᱮᱱᱟᱜ ᱠᱚᱣᱟ ᱔᱖᱘ ᱦᱚᱲ। ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮ ᱛᱤᱨᱞᱟ.- ᱠᱚᱲᱟᱼᱛᱤᱨᱞᱟ ᱚᱱᱩᱯᱟᱛ ᱙᱔᱐ ᱦᱚᱲ ᱛᱤᱨᱞᱟ. ᱢᱮᱱᱟᱜ ᱠᱚᱣᱟ ᱑᱐᱐᱐ ᱦᱚᱲ ᱠᱚᱲᱟ ᱛᱟᱭᱚᱢ ᱨᱮ ᱟᱨ ᱚᱞᱚᱜ ᱞᱚᱲᱦᱚᱱ ᱨᱮᱱᱟᱜ ᱦᱟᱨ ᱖᱕ᱹ᱓᱘%।

==ᱯᱚᱨᱚᱵ ᱯᱩᱱᱟ.ᱭ==
* [[ᱴᱩᱥᱩ ᱯᱚᱨᱚᱵ]] 
* [[ᱵᱷᱟ.ᱫᱩ ᱯᱚᱨᱚᱵ]]
* ᱠᱟᱨᱟᱢ ᱯᱚᱨᱚᱵ,
* [[ᱥᱚᱦᱚᱨᱟᱭ ᱯᱚᱨᱚᱵ]] 
* [[ᱵᱟᱦᱟ ᱯᱚᱨᱚᱵ]]
* [[ᱫᱟᱸᱥᱟᱭ ᱯᱚᱨᱚᱵ]],
  [[ᱫᱩᱨᱜᱟᱯᱩᱡᱟ.]]

== ᱧᱮᱞ ᱡᱚᱝ ᱴᱷᱟᱶ ==

ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮ ᱟᱭᱢᱟ ᱴᱚᱴᱷᱟ ᱠᱚᱨᱮ [[ᱧᱮᱞᱡᱚᱝ ᱴᱷᱟᱶ]] ᱥᱤᱞᱯᱚ ᱛᱮᱭᱟᱨ ᱨᱮᱱᱟᱜ ᱥᱚᱢᱵᱷᱚᱱᱟ ᱢᱮᱱᱟᱜᱼᱟ। ᱵᱟᱝᱞᱟ ᱨᱮᱱᱟᱜ ᱱᱟᱜᱟᱢᱤᱭᱟ. ᱴᱷᱟᱶ ᱟᱨ ᱯᱨᱟᱠᱨᱤᱛᱤᱠ ᱢᱚᱡ ᱧᱮᱞᱡᱚᱝ ᱴᱷᱟᱶ ᱠᱚ ᱯᱩᱨᱩᱞᱤᱭᱟ. ᱨᱮ ᱢᱮᱱᱟᱜᱼᱟ।ᱵᱟ.ᱲᱤᱪ ,ᱠᱚᱢ ᱦᱚᱨ ᱰᱟᱦᱟᱨ,ᱨᱟᱡ ᱟ.ᱨᱤ ᱠᱷᱟ.ᱯᱟ.ᱨᱤ ᱟᱨ ᱥᱚᱨᱠᱟᱨᱟᱜ ᱢᱚᱱᱮ ᱵᱟᱝᱛᱮ ᱯᱩᱨᱩᱞᱤᱭᱟ. ᱛᱟᱭᱱᱚᱢ ᱟᱠᱟᱱ ᱨᱮᱦᱚᱸ ᱜᱚᱴᱟ ᱥᱤᱧᱚᱛ ᱠᱷᱚᱱ ᱟᱭᱢᱟ ᱧᱮᱧᱮᱞᱤᱭᱟ. ᱟᱭᱢᱟ ᱚᱠᱛᱚ ᱜᱮ ᱯᱩᱨᱩᱞᱤᱭᱟ. ᱛᱮᱠᱳ ᱦᱤᱡᱩᱜ ᱜᱮᱭᱟ। ᱱᱚᱣᱟ ᱦᱚᱱᱚᱛ ᱨᱮᱱᱟᱜ [[ᱚᱡᱚᱫᱽᱫᱷᱟ ᱵᱩᱨᱩ]], [[ᱡᱚᱭᱪᱚᱸᱰᱤ ᱵᱩᱨᱩ]], [[ᱜᱚᱲ ᱯᱚᱧᱪᱚᱠᱳᱴ]], [[ᱵᱚᱱᱚᱱᱛᱤ]], [[ᱡᱷᱟᱞᱫᱟ]] ᱮᱢᱟᱱ ᱮᱢᱟᱱ ᱴᱚᱴᱷᱟᱨᱮ ᱯᱚᱨᱡᱚᱴᱚᱱ(ᱧᱮᱞᱡᱚᱝ ᱴᱷᱟᱶ) ᱛᱮᱭᱟᱨ ᱨᱟᱠᱟᱵ ᱟᱠᱟᱱᱟ।<ref name="The Official Website of Purulia District">{{cite web | title=The Official Website of Purulia District | website=The Official Website of Purulia District | url=http://purulia.nic.in/tourism/tour_plan.html | language=bn | access-date=2019-10-07}}</ref><ref name="সাহা 2014">{{cite web | last=সাহা | first=কিশোর | title=প্রকৃতি-পর্যটন উস্কে দিতে পকেটবই বন দফতরের | website=anandabazar.com | date=2014-03-02 | url=https://www.anandabazar.com/others/bhromon/প-রক-ত-পর-যটন-উস-ক-দ-ত-পক-টবই-বন-দফতর-র-1.6643 | language=bn | access-date=2019-10-07}}</ref>
[[File:Deul at Banda, Purulia WLM2016-0207.jpg|thumb|বান্দার দেউল, পুরুলিয়া]]

== ᱛᱚᱛᱛᱷᱚ ᱧᱟᱢ ᱟᱠᱟᱱᱟ ==
{{ᱟᱹᱫᱽᱸ ᱛᱷᱟᱨ}}
* ᱯᱚᱪᱷᱤᱢ ᱵᱚᱝᱜᱚ ᱯᱚᱛᱨᱤᱠᱟ (ᱯᱩᱨᱩᱞᱤᱭᱟᱹ ᱦᱚᱱᱚᱛ ᱥᱚᱝᱠᱷᱟ), ᱡᱩᱱ ᱒᱐᱐᱗, ᱛᱚᱛᱽᱛᱷᱚ ᱳ ᱥᱚᱝᱥᱠᱨᱤᱛᱤ ᱵᱤᱵᱷᱟᱜᱽ, [[ᱯᱚᱪᱷᱤᱢ ᱵᱟᱝᱞᱟ ᱥᱚᱨᱠᱟᱨ]]
* ᱫᱷᱚᱱᱚᱫᱷᱟᱱᱱᱮ (ᱡᱳᱡᱚᱱᱟ ᱯᱚᱛᱨᱤᱠᱟ ᱜᱳᱥᱴᱤ ᱟᱜ ᱪᱟᱸᱫᱳᱠᱤᱭᱟ ᱵᱟᱝᱞᱟ ᱯᱟᱛᱷᱟᱢ), ᱡᱩᱞᱟᱭ ᱒᱐᱐᱗, ᱛᱚᱛᱛᱷᱚ ᱳ ᱵᱮᱛᱟᱨ ᱢᱚᱱᱛᱨᱚᱠ, [[ᱥᱤᱧᱚᱛ ᱥᱚᱨᱠᱟᱨ]]

== ᱵᱟᱦᱨᱮ ᱡᱚᱱᱚᱲ ==
* [https://web.archive.org/web/20080414223059/http://www.wb.nic.in/dist/puru.html ᱯᱩᱪᱪᱷᱤᱢ ᱵᱟᱝᱞᱟ ᱨᱮᱱᱟᱜ ᱦᱚᱱᱚᱛ ᱠᱚᱨᱮᱱᱟᱜ ᱯᱨᱚᱛᱤᱥᱴᱷᱟᱱᱤᱠ ᱚᱣᱮᱵᱥᱟᱭᱤᱴ] 
* [http://purulia.gov.in/ ᱯᱩᱨᱩᱞᱤᱭᱟ. ᱦᱚᱱᱚᱛ ᱨᱮᱱᱟᱜ ᱯᱨᱚᱛᱤᱥᱴᱷᱟᱱᱤᱠ ᱚᱣᱮᱵᱥᱟᱭᱤᱴ]

{{Geographic location
|Centre    = ᱯᱩᱨᱩᱞᱤᱭᱟ ᱦᱚᱱᱚᱛ
|North     = [[ᱫᱷᱟᱱᱵᱟᱫ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]]
|Northeast = [[ᱵᱟᱨᱫᱷᱟᱢᱟᱱ ᱦᱚᱱᱚᱛ]]
|East      = [[ᱵᱟᱸᱠᱩᱲᱟ ᱦᱚᱱᱚᱛ]]
|Southeast = [[ᱯᱩᱪᱪᱷᱤᱢ ᱢᱤᱫᱤᱱᱤᱯᱩᱨ ᱦᱚᱱᱚᱛ]]
|South     = [[ᱥᱟᱢᱟᱝ ᱥᱤᱝᱵᱷᱩᱢ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]]
|Southwest = [[ᱥᱚᱨᱟᱭᱠᱮᱞᱟ ᱠᱷᱚᱨᱥᱳᱣᱟᱱ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]]
|West      = [[ᱨᱟᱢᱜᱚᱲ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]] <br /> [[ᱨᱟᱺᱪᱤ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]]
|Northwest = [[ᱵᱳᱠᱟᱨᱳ ᱦᱚᱱᱚᱛ]], [[ᱡᱷᱟᱲᱠᱷᱚᱸᱰ]]
}}
