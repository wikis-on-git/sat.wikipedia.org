'''ᱵᱟᱠᱩ''' ([[ᱟᱡᱮᱨᱵᱟᱭᱡᱟᱱ ᱯᱟᱹᱨᱥᱤ|ᱟᱡᱮᱨᱵᱟᱭᱡᱟᱱ]] : Bakı) ᱫᱚ [[ᱟᱡᱮᱨᱵᱟᱭᱡᱟᱱ]] ᱨᱮᱱᱟᱜ ᱨᱟᱡᱽᱜᱟᱽᱲ ᱠᱟᱱᱟ ᱟᱨ ᱚᱸᱰᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱦᱚᱸ ᱠᱟᱱᱟ ᱾ ᱱᱚᱶᱟ ᱱᱟᱜᱟᱨ ᱫᱚ ᱟᱡᱟᱨᱵᱟᱭᱡᱟᱱ ᱨᱮᱱᱟᱜ ᱠᱚᱧᱮ ᱥᱮᱦᱮ ᱨᱮ ᱟᱨ ᱟᱵᱮᱥᱴᱚᱱ ᱯᱮᱱᱤᱥᱩᱞᱟ ᱠᱟᱥᱯᱤᱭᱟᱱ ᱥᱟᱹᱢᱩᱸᱫᱽ ᱨᱮᱱᱟᱜ ᱯᱟᱪᱮ ᱟᱲᱮ ᱨᱮ ᱢᱮᱱᱟᱜᱼᱟ ᱾ ᱠᱟᱥᱯᱤᱭᱟᱱ ᱥᱟᱹᱢᱩᱸᱫᱽ ᱡᱟᱯᱟᱜ ᱱᱟᱜᱟᱨ ᱵᱷᱤᱲᱟᱹᱣ ᱨᱮ ᱟᱭᱢᱟ ᱥᱩᱱᱩᱢ ᱠᱷᱟᱫᱟᱱ ᱢᱮᱱᱟᱜᱼᱟ ᱾ ᱥᱩᱱᱩᱢ ᱥᱟᱥᱟᱯᱷᱟ ᱫᱚ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱢᱩᱬ ᱠᱟᱹᱨᱜᱟᱲ ᱠᱟᱱᱟ ᱾ ᱵᱟᱠᱩ ᱠᱷᱚᱱ ᱠᱷᱚᱸᱡᱟ ᱦᱟᱠᱟᱱ ᱯᱟᱭᱤᱯ ᱞᱟᱭᱤᱱ ᱛᱮ ᱥᱟᱦᱟᱥᱟ, ᱡᱚᱨᱡᱤᱭᱟ, ᱱᱚᱵᱚᱥᱟᱨᱭᱤᱡᱟᱠ (Novosaryczak) ᱟᱨ ᱨᱩᱥᱤᱭᱟ ᱨᱮᱱᱟᱜ ᱦᱮᱸᱫᱮ ᱥᱟᱹᱢᱩᱸᱫᱽ ᱟᱲᱮ ᱟᱨ ᱛᱮᱦᱨᱟᱱ ᱨᱮᱱᱟᱜ ᱢᱮᱰᱤᱴᱮᱨᱤᱭᱟᱱ ᱥᱟᱹᱢᱩᱸᱫᱽ, ᱛᱩᱨᱠᱤ ᱮᱢᱟᱱ ᱴᱚᱴᱷᱟ ᱛᱮ ᱥᱩᱱᱩᱢ ᱥᱮᱱᱚᱜ ᱠᱟᱱᱟ ᱾ ᱵᱟᱠᱩ ᱨᱮ ᱟᱨᱦᱚᱸ ᱡᱚᱢᱟᱜ, ᱢᱮᱬᱦᱮᱫ, ᱛᱩᱞᱟᱹᱢ ᱟᱨ ᱦᱟᱨᱛᱟ ᱠᱟᱹᱨᱜᱟᱹᱲ ᱦᱚᱸ ᱢᱮᱱᱟᱜ ᱜᱮᱭᱟ ᱾

==ᱱᱟᱜᱟᱢ==
ᱵᱟᱠᱩ ᱱᱟᱜᱟᱨ ᱨᱮᱱᱟᱜ ᱢᱟᱨᱮ ᱮᱞᱟᱠᱟ ᱫᱚ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱡᱤᱣᱤ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ, ᱡᱟᱦᱟᱸ ᱨᱮᱱᱟᱜ ᱧᱩᱛᱩᱢ ᱫᱚ ᱤᱱᱪᱮᱨᱤ ᱥᱮᱦᱟᱨ ᱾ ᱒᱐᱐᱐ ᱥᱟᱞᱮ ᱨᱮ [[ᱭᱩᱱᱮᱥᱠᱚ]] ᱤᱱᱪᱮᱨᱤ ᱥᱮᱦᱟᱨ ᱫᱚ ᱡᱮᱜᱮᱛ ᱨᱮᱱᱟᱜ ᱦᱮᱨᱤᱴᱮᱡᱽ (heritage) ᱴᱷᱟᱶ ᱞᱮᱠᱟᱛᱮ ᱢᱟᱹᱱ ᱮᱢ ᱟᱠᱟᱫᱼᱟᱭ ᱾ ᱱᱚᱶᱟ ᱮᱞᱟᱠᱟ ᱨᱮ ᱟᱹᱰᱤ ᱵᱷᱮᱜᱟᱨ ᱵᱷᱮᱜᱟᱨᱟᱜ ᱟᱨᱠᱤᱴᱮᱠᱪᱚᱨ, ᱟᱢᱮᱴᱷᱤ , ᱥᱟᱥᱟᱱᱤᱭᱟ, ᱟᱨᱚᱵᱤᱠ, ᱯᱚᱨᱥᱤᱭᱟᱱ, ᱥᱤᱵᱷᱟᱱᱤ, ᱚᱴᱚᱢᱟᱱ ᱟᱨ ᱨᱩᱥᱤᱭᱟᱱ ᱞᱟᱠᱪᱟᱨ ᱨᱮᱱᱟᱜ ᱪᱤᱱᱦᱟᱹ ᱠᱚ ᱧᱮᱞ ᱧᱟᱢᱚᱜᱼᱟ ᱾ ᱤᱱᱪᱮᱨᱤ ᱥᱮᱦᱟᱨ ᱨᱮᱱᱟᱜ ᱫᱩ ᱫᱟᱨᱟᱢ ᱵᱷᱤᱛ ᱫᱚ ᱑᱒ ᱥᱟᱭᱟᱸᱫ ᱨᱮ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱠᱟᱥᱯᱤᱭᱟᱱ ᱥᱟᱹᱢᱩᱸᱫᱽ ᱥᱟᱢᱟᱝ ᱨᱮ ᱟᱭᱢᱟ ᱜᱚᱴᱟᱝ ᱢᱞᱚᱰᱚᱨᱱ ᱵᱤᱞᱰᱤᱝᱥ ᱠᱚ ᱛᱮᱭᱟᱨ ᱟᱠᱟᱱᱟ ᱾ ᱢᱚᱰᱚᱨᱱ ᱵᱟᱠᱩ ᱱᱟᱜᱟᱨ ᱵᱷᱤᱛᱤᱨ ᱨᱮ ᱵᱟᱠᱩ ᱥᱚᱨᱠᱟᱨ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱦᱚᱸ ᱥᱮᱞᱮᱫ ᱢᱮᱱᱟᱜᱼᱟ ᱾ ᱟᱭᱢᱟ ᱛᱷᱤᱭᱮᱴᱚᱨ ᱟᱨ ᱢᱤᱣᱡᱤᱭᱚᱢ ᱡᱟᱦᱟᱸ ᱫᱚ ᱑᱙᱑᱙ ᱥᱟᱞᱮ ᱨᱮ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾

==ᱪᱷᱟᱹᱴᱭᱟᱹᱨ==
ᱱᱟᱜᱟᱨ ᱨᱮᱱᱟᱜ ᱧᱩᱛᱩᱢ ᱫᱚ ᱯᱚᱨᱥᱤᱭᱟᱱ ᱟᱹᱲᱟᱹ ''ᱵᱟᱰ-ᱠᱩᱵᱮ'' (باد-کوبه Bād-kube) ᱠᱷᱚᱱ ᱦᱮᱡ ᱟᱠᱟᱱᱟ, ᱡᱟᱦᱟᱸ ᱨᱮᱱᱟᱜ ᱢᱮᱱᱮᱛ ᱦᱩᱭᱩᱜ ᱠᱟᱱᱟ "ᱦᱚᱭ ᱛᱷᱟᱯᱲᱮᱜ ᱱᱟᱜᱟᱨ" ᱾ '''ᱵᱟᱰ''' ᱢᱮᱱᱫᱚ "ᱦᱚᱭ" ᱟᱨ '''ᱠᱩᱵᱮ''' ᱫᱚ  "ᱠᱩᱵᱤᱰᱟᱱ" (کوبیدن kubidan) ᱨᱮᱱᱟᱜ ᱢᱩᱬ ᱟᱹᱲᱟᱹ ᱡᱟᱦᱟᱸ ᱫᱚ "ᱛᱷᱟᱯᱲᱮᱜ" ᱟᱨᱵᱟᱝ "ᱟᱹᱰᱤ ᱡᱩᱨ ᱛᱮ ᱛᱟᱹᱠᱤᱡᱚᱜ" ᱨᱮᱱᱟᱝ ᱢᱮᱱᱮᱛ ᱮ ᱥᱚᱫᱚᱨᱮᱫᱼᱟ ᱾ ᱢᱮᱱᱫᱚ ᱢᱤᱫ ᱛᱷᱟᱶ ᱡᱟᱦᱟᱸ ᱨᱮ ᱦᱚᱭ ᱟᱹᱰᱤ ᱡᱩᱨ ᱛᱮ ᱛᱟᱹᱠᱤᱡᱚᱜᱼᱟ ᱵᱟᱝᱢᱟ ᱛᱷᱟᱯᱲᱮᱜᱼᱟ ᱾<ref name="Web.archive.org">{{cite web|url=http://iranchamber.com/podium/culture/020920_politicizing_linguistics.php |archiveurl=https://web.archive.org/web/20071013212555/http://iranchamber.com/podium/culture/020920_politicizing_linguistics.php |archivedate=13 October 2007 |title=Culture & Religion on Podium: Politicizing Linguistics |publisher=Web.archive.org |accessdate=25 July 2009 |deadurl=yes |df=dmy}}</ref> ᱚᱥᱚᱞ ᱨᱮ ᱱᱚᱶᱟ ᱱᱟᱜᱟᱨ ᱫᱚ ᱡᱩᱨ ᱦᱚᱭ ᱦᱤᱥᱤᱫ ᱦᱩᱰᱩᱨ ᱵᱚᱡᱚᱨ ᱫᱟᱜ ᱡᱟᱹᱲᱤ ᱠᱷᱟᱹᱛᱤᱨ ᱵᱟᱰᱟᱭᱚᱜᱼᱟ ᱾ ᱱᱚᱶᱟ ᱱᱟᱜᱟᱨ ᱫᱚ "ᱦᱚᱭ ᱱᱟᱜᱟᱨ" ᱢᱮᱱᱛᱮ ᱦᱚᱸ ᱠᱚ ᱵᱟᱭᱱᱟᱭ ᱜᱮᱭᱟ ᱾
