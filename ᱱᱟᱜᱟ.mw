ᱱᱟᱜᱟ (ᱵᱚᱨᱢᱤ : နာဂ, ᱤᱝᱞᱤᱥ: Naga) ᱥᱤᱧᱚᱛ ᱨᱮᱱᱟᱜ ᱢᱤᱫ ᱟᱥᱚᱞ ᱡᱟᱱᱟᱡᱟᱹᱛᱤ  ᱠᱟᱱᱟ ᱠᱚ᱾ ᱱᱩᱠᱩᱣᱟᱜ ᱛᱟᱦᱮᱱ ᱴᱚᱴᱷᱟ ᱥᱤᱧᱚᱛ ᱨᱮᱱᱟᱜ ᱥᱟᱢᱟᱝ-ᱮᱛᱚᱢ ᱴᱚᱴᱷᱟ ᱥᱮ [[ᱢᱭᱟᱝᱢᱟᱨ]] ᱨᱮᱱᱟᱜ ᱯᱟᱪᱮ-ᱮᱛᱚᱢ ᱴᱚᱴᱷᱟ ᱨᱮ ᱢᱮᱱᱟᱜ ᱠᱚᱣᱟ᱾ ᱥᱤᱧᱚᱛ ᱨᱮ ᱱᱩᱠᱩ ᱱᱟᱜᱟᱞᱮᱸᱰ ᱯᱚᱱᱚᱛ ᱨᱮ ᱟᱭᱢᱟ ᱜᱩᱴ ᱦᱚᱲ ᱠᱚ ᱢᱮᱱᱟᱜ ᱠᱚᱣᱟ᱾ ᱒᱐᱑᱒ ᱨᱮ ᱱᱚᱸᱰᱮ ᱫᱚ ᱱᱩᱠᱩᱣᱟᱜ ᱮᱞᱮᱞ ᱑᱙ ᱞᱟᱠᱷ ᱫᱚᱨᱡᱽ ᱨᱮᱱᱟᱜ ᱦᱩᱭ ᱟᱠᱟᱱᱟ᱾ ᱱᱟᱶᱟ ᱠᱷᱚᱱ ᱮᱴᱟᱜ ᱱᱩᱠᱩ ᱢᱟᱬᱤᱯᱩᱨᱤ,ᱟᱥᱟᱢ,ᱟᱨᱩᱬᱟᱪᱟᱞ ᱯᱨᱚᱫᱮᱥ ᱨᱮ ᱦᱚᱸ ᱱᱩᱠᱩᱣᱟᱜ ᱟᱹᱰᱤ ᱥᱚᱠᱛᱚ ᱦᱚᱲ ᱜᱩᱴ ᱢᱮᱱᱟᱜ ᱠᱚᱣᱟ᱾


==ᱱᱟᱜᱟᱢ==
᱑᱘᱙᱐ ᱨᱮ ᱱᱟᱜᱟ ᱡᱟᱱᱟᱡᱟᱹᱛᱤ ᱨᱤᱱᱤᱡ ᱦᱚᱲ ᱵᱨᱤᱴᱤᱥ ᱵᱟᱝ ᱠᱷᱚᱱ ᱢᱟᱲᱟᱝ ᱦᱟᱹᱵᱤᱡ ᱱᱚᱶᱟ ᱵᱟᱦᱨᱮ ᱡᱮᱜᱮᱛ ᱠᱷᱚᱱ ᱚᱠᱚᱭ ᱦᱚᱸ ᱥᱩᱯᱩᱨ ᱵᱟᱝ ᱠᱚ ᱛᱟᱦᱮᱸᱜ ᱠᱟᱱᱟ᱾ ᱑᱘᱒᱘ ᱦᱟᱹᱵᱤᱡ ᱟᱥᱟᱢ ᱵᱨᱤᱴᱤᱥ ᱥᱟᱥᱚᱱ ᱠᱷᱚᱱ ᱜᱚᱵᱚᱞ ᱨᱮ ᱦᱮᱡ ᱟᱠᱟᱱᱟ᱾ ᱢᱮᱱᱠᱟᱷᱟᱱ ᱱᱟᱜᱟ ᱡᱟᱱᱟᱡᱟᱹᱛᱤ  ᱫᱤᱱᱟᱹᱢ ᱛᱮ ᱟᱥᱟᱢ ᱨᱮᱱᱟᱜ ᱥᱤᱢᱟᱣᱚᱨᱛᱤ ᱴᱚᱴᱷᱟ ᱨᱮ ᱞᱟᱹᱲᱦᱟᱹᱭ ᱞᱟᱹᱜᱤᱫ ᱛᱟᱦᱮᱱ᱾ ᱑᱘᱔᱕ ᱨᱮ ᱱᱟᱜᱟ ᱥᱚᱨᱫᱟᱨ ᱥᱟᱶ ᱤᱝᱜᱽᱨᱟᱡ ᱠᱚ ᱵᱩᱡᱷᱟᱹᱣ ᱦᱩᱭ ᱮᱱᱟ ᱡᱟᱦᱟᱸ ᱫᱚ ᱱᱟᱜᱟ ᱛᱟᱯᱟᱢ ᱵᱚᱸᱫᱚ ᱞᱟᱹᱜᱤᱫ ᱛᱮ ᱨᱟᱡᱤ ᱦᱩᱭ ᱮᱱᱟᱭ᱾ ᱢᱮᱱᱠᱟᱷᱟᱱ ᱟᱱᱟ ᱛᱟᱭᱚᱢ ᱥᱟᱢᱡᱷᱚᱛᱟ  ᱨᱮᱱᱟᱜ ᱩᱞᱞᱚᱸᱜᱷᱚᱱ ᱦᱩᱭᱩᱜ ᱛᱮᱜᱮ ᱛᱟᱦᱮᱸ ᱮᱱ᱾

᱑᱘᱔᱒ ᱨᱮ ᱤᱝᱜᱽᱨᱟᱡ ᱫᱚ ᱱᱚᱶᱟ ᱴᱚᱴᱷᱟ (ᱱᱟᱜᱟᱞᱮᱸᱰ) ᱨᱮ ᱟᱡᱟᱜ ᱤᱡ ᱥᱮᱱᱟ ᱦᱟᱹᱴᱤᱧ ᱯᱟᱨᱥᱟᱞ ᱠᱮᱫ ᱠᱚᱣᱟᱭ᱾ ᱢᱮᱱᱠᱟᱷᱟᱱ ᱑᱙᱗᱘ ᱨᱮ [[ᱚᱸᱜᱽᱢᱤ]] ᱱᱟᱜᱟ ᱠᱚ ᱤᱝᱜᱽᱨᱟᱡ ᱠᱮᱢᱯᱚ ᱨᱮ ᱫᱚᱦᱟᱲᱟ ᱛᱮ ᱠᱚ ᱯᱟᱸᱡᱟ ᱜᱚᱡ ᱮᱱᱟ᱾ ᱱᱚᱶᱟ ᱨᱮᱱᱟᱜ ᱛᱮᱞᱟ ᱤᱝᱜᱽᱨᱟᱡ ᱫᱚ ᱯᱟᱸᱡᱟ ᱦᱩᱭᱛᱮ ᱮᱱᱟ ᱟᱨ ᱟᱭᱢᱟ ᱱᱟᱜᱟ ᱟᱹᱛᱩ ᱨᱮ ᱥᱮᱸᱜᱮᱞ ᱞᱟᱜᱟᱣ ᱮᱱᱟ᱾
