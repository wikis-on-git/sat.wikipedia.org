ᱞᱟᱣᱚᱥ ᱫᱚ ᱫᱟᱹᱠᱷᱤᱱ-ᱯᱩᱨᱩᱵᱽ ᱥᱮ ᱠᱚᱸᱭᱮ-ᱯᱩᱨᱩᱵᱽ ᱮᱥᱤᱭᱟ ᱨᱮᱱᱟᱜ ᱢᱤᱫᱼᱴᱮᱱ ᱯᱷᱩᱨᱜᱟᱹᱞ ᱫᱤᱥᱟᱹᱢ ᱠᱟᱱᱟ᱾ ᱱᱤᱭᱟᱹ ᱨᱮᱱᱟᱜ ᱥᱚᱨᱠᱟᱨᱤ ᱧᱤᱛᱩᱢ ᱫᱚ ᱜᱚᱱᱚᱛᱟᱱᱛᱨᱤᱠ ᱜᱚᱱᱚᱯᱨᱚᱡᱟᱛᱟᱱᱛᱨᱤᱠ ᱞᱟᱣᱚᱥ(Lao People's Democratic Republic)᱾ ᱱᱤᱭᱟᱹ ᱫᱤᱥᱟᱹᱢ ᱫᱚ ᱞᱟᱦᱟᱛᱮ ᱯᱷᱚᱨᱟᱥᱤ ᱤᱱᱫᱳᱪᱤᱱ ᱨᱮᱱᱟᱜ ᱥᱟᱥᱚᱱ ᱨᱮ ᱛᱟᱦᱮ ᱠᱟᱱᱟ᱾ ᱑᱙᱕᱓ ᱥᱮᱨᱢᱟ ᱨᱮ ᱱᱤᱭᱟᱹ ᱫᱤᱥᱟᱹᱢ ᱫᱚ ᱯᱷᱩᱨᱜᱟᱹᱞ ᱟᱠᱟᱱᱟ᱾ ᱱᱤᱭᱟᱹ ᱫᱤᱥᱟᱹᱢ ᱑᱙᱖᱐ ᱥᱮᱨᱢᱟ ᱥᱮᱡ [ᱵᱷᱤᱭᱮᱛᱱᱟᱢ ᱞᱟᱹᱲᱦᱟᱹᱭ] ᱨᱮᱭ ᱥᱮᱞᱮᱫ ᱞᱮᱱᱟ᱾ ᱑᱙᱗᱕ ᱥᱮᱨᱢᱟ ᱨᱮ ᱠᱚᱢᱤᱣᱱᱤᱡᱚᱢ ᱞᱟᱲᱟᱣᱱᱟ ᱛᱮ ᱨᱟᱡᱽ ᱟᱹᱨᱤ ᱠᱷᱚᱱ ᱩᱰᱩᱝ ᱠᱟᱛᱮᱜ ᱜᱚᱱᱚᱛᱟᱱᱛᱨᱤᱠ ᱯᱨᱚᱡᱟᱛᱚᱱᱛᱨᱚ ᱞᱮᱠᱟᱛᱮᱭ ᱛᱤᱝᱜᱩ ᱨᱩᱣᱟᱹᱲᱮᱱᱟ᱾ ᱞᱟᱣᱚᱥ ᱫᱚ ᱵᱩᱨᱩ ᱟᱨ ᱚᱛ ᱛᱮ ᱮᱥᱮᱫ ᱫᱤᱥᱟᱹᱢ ᱠᱟᱱᱟ᱾ ᱱᱤᱭᱟᱹ ᱫᱤᱥᱟᱹᱢ ᱨᱮᱱᱟᱜ ᱩᱛᱟᱹᱨ ᱱᱟᱠᱷᱟᱨᱮ ᱫᱚ [ᱪᱤᱱ], ᱯᱩᱨᱩᱵᱽ ᱱᱟᱠᱷᱟᱨᱮ ᱫᱚ [ᱵᱷᱤᱭᱮᱛᱱᱟᱢ], ᱠᱚᱸᱭᱮ ᱱᱟᱠᱷᱟᱨᱮ ᱫᱚ [ᱠᱚᱢᱵᱚᱰᱤᱭᱟ], ᱟᱨ ᱯᱟᱹᱪᱷᱤᱢ ᱟᱨ ᱩᱛᱟᱹᱨ-ᱯᱟᱹᱪᱷᱤᱢ ᱱᱟᱠᱷᱟᱨᱮ ᱫᱚ [ᱛᱷᱟᱭᱞᱮᱱᱰ] ᱟᱨ [ᱢᱤᱭᱟᱱᱢᱟᱨ] ᱢᱮᱱᱟᱜᱼᱟ᱾ ᱞᱟᱣᱚᱥ ᱨᱮ ᱫᱚ ᱟᱭᱢᱟ ᱠᱷᱚᱱᱤ ᱢᱮᱱᱟᱜᱼᱟ᱾ ᱟᱭᱢᱟ ᱞᱮᱠᱟᱱ ᱡᱟᱹᱭ ᱢᱮᱱᱟᱜ ᱠᱚᱣᱟ᱾ [ᱞᱟᱣ ᱯᱟᱹᱨᱥᱤ] ᱜᱤ ᱱᱚᱱᱰᱮᱱᱟᱜ ᱥᱚᱨᱠᱟᱨᱤ ᱯᱟᱹᱨᱥᱤ ᱫᱚ᱾ [ᱵᱷᱤᱭᱮᱱᱛᱤᱭᱮᱱ] ᱥᱮ [ᱵᱷᱤᱭᱟᱝ ᱪᱟᱱ] ᱜᱤ ᱱᱚᱱᱰᱮᱱᱟᱜ ᱢᱟᱨᱟᱝ ᱥᱚᱦᱚᱨ ᱟᱨ ᱨᱟᱡᱽᱫᱷᱟᱹᱱᱤ ᱠᱟᱱᱟ᱾
