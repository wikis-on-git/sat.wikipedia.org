'''ᱢᱚᱱᱰᱮᱭ''' ᱫᱚ ᱢᱤᱫ ᱟᱹᱫᱤᱵᱟᱹᱥᱤ ᱯᱚᱨᱚᱵᱽ ᱠᱟᱱᱟ ᱡᱟᱦᱟᱸ ᱫᱚ [[ᱳᱰᱤᱥᱟ]] ᱯᱚᱱᱚᱛ ᱨᱮᱱᱟᱜ [[ᱱᱚᱵᱚᱨᱚᱝᱯᱩᱨ ᱡᱤᱞᱞᱟᱹ|ᱱᱚᱵᱚᱨᱚᱝᱯᱩᱨ ᱦᱚᱱᱚᱛ]] ᱨᱮᱱ ᱟᱹᱫᱤᱵᱟᱹᱥᱤ ᱠᱚᱠᱚ ᱢᱟᱱᱟᱣᱟ ᱾ ᱱᱚᱣᱟ ᱟᱹᱲᱟᱹ ᱫᱚ [[ᱦᱤᱱᱫᱤ ᱯᱟᱹᱨᱥᱤ|ᱦᱤᱱᱫᱤ]] ''ᱢᱟᱹᱱᱰᱤ'' ᱟᱹᱲᱟᱹ ᱠᱷᱚᱱ ᱦᱮᱡ ᱟᱠᱟᱱᱟ, ᱡᱟᱦᱟ ᱨᱮᱱᱟᱜ ᱢᱮᱱᱮᱫ ᱫᱚ ᱦᱩᱭᱩᱜ ᱠᱟᱱᱟ ᱦᱩᱰᱤᱝ ᱵᱟᱡᱟᱨ ᱾ ᱟᱹᱫᱤᱵᱟᱹᱥᱤ ᱠᱚᱣᱟᱜ ᱠᱟᱞᱪᱟᱨ ᱞᱮᱠᱟᱛᱮ ᱱᱚᱵᱚᱨᱚᱝᱯᱩᱨ ᱦᱚᱱᱚᱛ ᱨᱮᱱᱟᱜ ᱟᱭᱢᱟ ᱜᱟᱱ ᱡᱟᱭᱜᱟ ᱨᱮ ᱪᱟᱥ ᱟᱨᱡᱟᱣ ᱨᱟᱠᱟᱵ ᱚᱠᱛᱚ ᱨᱮ ᱱᱚᱣᱟ ᱯᱚᱨᱚᱵᱽ ᱠᱚ ᱢᱟᱱᱟᱣᱟ ᱾ ᱳᱰᱤᱥᱟ ᱨᱮᱱᱟᱜ ᱮᱴᱟᱜ ᱦᱚᱱᱚᱛ ᱠᱚᱨᱮ ᱟᱨ [[ᱪᱷᱚᱛᱤᱥᱜᱚᱰ]] ᱯᱚᱱᱚᱛ ᱨᱮᱦᱚᱸ ᱱᱚᱣᱟ ᱯᱚᱨᱚᱵᱽ ᱠᱚ ᱢᱟᱱᱟᱣ ᱜᱮᱭᱟ ᱾

[[ᱜᱳᱱᱰᱤ ᱡᱟᱹᱛᱤ|ᱜᱳᱱᱰᱤ]], [[ᱯᱟᱨᱟᱡᱟ]], [[ᱵᱷᱳᱛᱳᱫᱟ]], [[ᱜᱟᱫᱳᱵᱟ]], [[ᱜᱳᱱᱰ]] ᱮᱢᱟᱱ ᱟᱹᱫᱤᱵᱟᱹᱥᱤ ᱫᱚ ᱢᱤᱫ ᱫᱤᱱ ᱨᱮ ᱢᱤᱫᱴᱷᱮᱱ ᱨᱟᱡᱶᱟ ᱠᱟᱛᱮ ᱟᱠᱚᱣᱟᱜ ᱪᱟᱥ ᱟᱨᱡᱟᱣ ᱡᱤᱱᱤᱥ ᱠᱚᱠᱚ ᱵᱚᱫᱚᱞᱟ ᱾ ᱩᱱᱠᱩ ᱚᱠᱚᱣᱟᱜ ᱟᱛᱳ ᱨᱮᱱ ᱵᱚᱸᱜᱟ ᱵᱩᱨᱩ ᱴᱷᱮᱱ ᱟᱠᱚᱣᱟᱜ ᱯᱩᱭᱞᱩ ᱪᱟᱥ ᱟᱨᱡᱟᱣ ᱠᱚ ᱵᱚᱸᱜᱟ ᱠᱟᱛᱮ ᱚᱱᱟ ᱛᱟᱭᱚᱢ ᱚᱱᱟ ᱠᱚ [[ᱦᱳᱲᱳ]], [[ᱡᱚᱸᱰᱨᱟ]] ᱟᱨ ᱩᱛᱩ ᱛᱮᱱᱟᱜ ᱟᱹᱠᱷᱨᱤᱧ ᱠᱚ ᱥᱮᱱᱚᱜᱼᱟ ᱾ ᱱᱚᱣᱟ ᱨᱮ ᱥᱩᱨᱼᱥᱩᱯᱩᱨ ᱟᱛᱳ ᱠᱚᱨᱮᱱ ᱟᱭᱢᱟ ᱦᱚᱲ ᱠᱚᱠᱚ ᱥᱮᱞᱮᱫᱚᱜᱼᱟ ᱾ ᱥᱟᱥᱟᱯᱲᱟᱣ ᱠᱚ ᱦᱚᱛᱮᱛᱮ ᱮᱱᱮᱡ ᱥᱮᱨᱮᱧ ᱠᱚᱦᱚᱸ ᱥᱟᱯᱲᱟᱣ ᱦᱩᱭᱩᱜ ᱜᱮᱭᱟ ᱾
