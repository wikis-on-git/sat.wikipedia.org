ᱠᱚᱠᱷᱢᱤᱱᱟᱛᱷ ᱵᱮᱡᱽᱵᱚᱨᱩᱣᱟ (ᱤᱝᱨᱟ.ᱡᱤ: Lakshminath Bezbaroa; 1864-1938) ᱱᱟᱦᱟᱜ ᱟᱥᱟᱢᱤᱭᱟᱹ ᱥᱟᱶᱦᱮᱫ ᱨᱮᱱ ᱢᱤᱫ ᱫᱤᱥᱟᱹ ᱩᱫᱩᱜᱤᱡ ᱮ ᱛᱟᱦᱮᱸ ᱠᱟᱱᱟ । ᱚᱱᱚᱲᱦᱮ, ᱜᱟᱭᱟᱱ, ᱠᱥ.ᱦᱱᱤ, ᱜᱟᱢᱟᱢ, ᱚᱱᱚᱞ, ᱡᱤᱭᱚᱱᱤ, ᱜᱤᱫᱽᱨᱟᱹ ᱥᱟᱶᱦᱮᱫ, ᱱᱟᱜᱟᱢ ᱯᱚᱛᱚᱵ , ᱠᱷᱚᱵᱚᱨᱤᱭᱟ. ᱮᱢᱟᱱ ᱥᱟᱱᱟᱢ ᱯᱟᱦᱴᱟ ᱨᱮ ᱵᱮᱡᱽ ᱵᱚᱨᱩᱣᱟ ᱟᱜ ᱮᱱᱮᱢ ᱛᱮ ᱟᱥᱟᱢ ᱨᱮᱭᱟᱜ ᱱᱟᱜᱟᱢ ᱯᱮᱨᱮᱡ ᱜᱮᱭᱟ । ᱠᱨᱤᱯᱟᱵᱚᱨ ᱵᱚᱨᱩᱣᱟ ᱵᱟᱦᱱᱟ ᱧᱩᱛᱩᱢ ᱛᱮ ᱥᱟᱶᱦᱮᱫ ᱥᱟᱡᱟᱣ ᱠᱟᱛᱮ ᱢᱤᱫ ᱥᱟᱶᱛᱟ ᱥᱩᱥᱟ.ᱨᱤᱭᱟ. ᱞᱮᱠᱟ ᱛᱮ ᱩᱯᱨᱩᱢ ᱮ ᱥᱚᱫᱚᱨ ᱟᱠᱟᱫᱼᱟ ৷

==ᱡᱟᱱᱟᱢ==

ᱞᱚᱠᱷᱢᱤᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱨᱮᱱ ᱟᱯᱟᱛ ᱫᱤᱱᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱫᱚ ᱵᱨᱤᱴᱤᱥ ᱨᱮᱱ ᱟᱢᱞᱟᱭ ᱛᱟᱦᱮᱸ ᱠᱟᱱᱟ ৷ ᱢᱟᱱᱚᱛᱟᱱ ᱫᱤᱱᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱫᱚ ᱪᱟ.ᱠᱨᱤ ᱞᱟ.ᱜᱤᱫ ᱱᱚᱜᱟᱶ ᱠᱷᱚᱱ ᱱᱚᱨᱯᱮᱴᱟ ᱛᱮ ᱠᱚ ᱵᱚᱫᱤᱞᱤ ᱠᱮᱫᱮ ᱛᱮ ᱥᱮᱱᱚᱜ ᱦᱩᱭ ᱮᱱ ᱛᱟᱭᱟ ৷ ᱩᱱ ᱚᱠᱛᱮ ᱱᱟᱦᱟᱜ ᱞᱮᱠᱟ ᱥᱟᱜᱟᱲᱚᱢ ᱥᱟᱨᱵᱷᱟᱨ ᱵᱟᱝ ᱛᱟᱦᱮᱸ ᱠᱟᱱ ᱛᱮ ᱵᱨᱚᱦᱢᱚ ᱯᱩᱛᱨᱚ ᱜᱟᱰᱟ ᱞᱟ.ᱣᱠᱟ. ᱛᱮ ᱥᱟᱝᱜᱷᱟᱨ ᱠᱚ ᱮᱦᱚᱵ ᱠᱮᱫᱼᱟ ৷ ᱩᱱᱱ ᱦᱤᱞᱚᱜ ᱫᱚ ᱛᱟᱦᱮᱸ ᱠᱟᱱᱟ ᱠᱟᱨᱛᱤᱠ ᱪᱟᱱᱫᱚ ᱨᱮᱭᱟᱜ ᱞᱚᱠᱷᱢᱤ ᱯᱩᱨᱱᱤᱢᱟ ৷ ᱥᱤᱝᱜᱟ.ᱲ ᱵᱮᱲᱟ ᱟᱦᱚᱛ ᱜᱩᱲᱤ ᱧᱩᱛᱩᱢ ᱟᱱ ᱴᱷᱟᱶ ᱨᱮ ᱫᱤᱱᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱜᱷᱟᱨᱚᱸᱡᱽ ᱨᱮᱱ ᱞᱟ.ᱣᱠᱟ. ᱨᱮ ᱤᱥᱤᱱ ᱵᱟᱥᱟᱝ ᱠᱟᱛᱮ ᱫᱟᱠᱟ ᱡᱚᱡᱚᱢ ᱨᱮᱭᱟᱜ ᱠᱚ ᱵᱮᱵᱚᱥᱛᱟ ᱞᱮᱫᱼᱟ ৷ ᱫᱤᱱᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱨᱮᱱ ᱪᱷᱩᱴᱠᱤ ᱮᱨᱟ ᱴᱷᱚᱱᱮᱥᱚᱨᱤ ᱫᱟᱠᱟ ᱩᱛᱩ ᱪᱚᱸᱫᱟ ᱠᱟᱛᱮ ᱦᱚᱲᱢᱚ ᱢᱚᱡᱽ ᱵᱟᱭ ᱟ.ᱭᱠᱟ.ᱣ ᱞᱮᱫ ᱛᱮ ᱞᱟ.ᱣᱠᱟ. ᱵᱷᱤᱛᱨᱤ ᱨᱮ ᱵᱚᱞᱚᱭᱮᱱᱟ ᱟᱨ ᱚᱱᱰᱮ ᱜᱮ ᱢᱤᱫᱴᱟᱹᱝ ᱜᱤᱫᱽᱨᱟ.ᱭ ᱡᱟᱱᱟᱢ ᱠᱮᱫᱮᱭᱟ ৷ ᱩᱱᱤ ᱜᱤᱫᱽᱨᱟ. ᱜᱮ ᱞᱚᱠᱷᱢᱤᱱᱟᱛᱷ ᱵᱮᱡᱽ ᱵᱚᱨᱩᱣᱟᱭ ᱛᱟᱦᱮᱸ ᱠᱟᱱᱟ ৷ ᱟᱡᱟᱜ ᱡᱚᱱᱚᱢ ᱤᱫᱤ ᱠᱟᱛᱮ ᱟᱯᱟᱛᱮᱫ ᱫᱚ ᱚᱞ ᱫᱚᱦᱚ ᱞᱮᱫᱼᱟ, ᱢᱮᱱᱠᱷᱟᱱ ᱱᱚᱶᱟ ᱚᱞ ᱧᱮᱞ ᱞᱟᱦᱟ ᱨᱮ ᱥᱮᱝᱜᱮᱞ ᱛᱮ ᱞᱚ ᱛᱚᱨᱚᱡ ᱮᱱᱛᱮ ᱟᱡᱟᱜ " ᱢᱚᱨ ᱡᱤᱣᱚᱱᱚᱨ ᱦᱚᱶᱚᱨᱚᱱᱤ" ᱨᱮ ᱡᱚᱛᱚ ᱦᱚᱲ ᱵᱟᱰᱟᱭ ᱚᱪᱚ ᱠᱚ ᱞᱮᱠᱟ ᱢᱤᱫᱴᱟᱹᱝ ᱱᱤᱴ ᱥᱟᱞᱮ ᱥᱚᱫᱚᱨ ᱞᱮᱫᱼᱟ ৷ ᱚᱱᱟ ᱥᱚᱫᱚᱨ ᱥᱟᱞ ᱫᱚ ᱛᱟᱦᱮᱸ ᱠᱟᱱᱟ ᱑᱘᱖᱘ ᱥᱮᱨᱢᱟ ᱨᱮᱭᱟᱜ ᱱᱚᱵᱮᱢᱵᱚᱨ ᱪᱟᱸᱫᱚ ৷

==ᱥᱮᱪᱮᱫ==
᱑᱘᱘᱖ ᱥᱟᱞ ᱨᱮ ᱞᱚᱠᱷᱢᱤᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱮᱱᱴᱨᱮᱱᱥ ᱵᱤᱱᱤᱰ ᱮ ᱯᱟᱥ ᱠᱮᱫᱼᱟ ৷ ᱮᱱᱴᱨᱮᱱᱥ ᱵᱤᱱᱤᱰ ᱯᱟᱥ ᱠᱟᱛᱮ ᱵᱮᱡᱽ ᱵᱚᱨᱩᱣᱟ ᱞᱟᱯᱷᱟᱝ ᱥᱮᱪᱮᱫ ᱞᱟ.ᱜᱤᱫ ᱠᱚᱞᱠᱟᱛᱟ ᱛᱮ ᱥᱮᱱ ᱞᱮᱱᱟ ৷ ᱠᱚᱞᱠᱟᱛᱟ ᱠᱚᱞᱮᱡᱽ ᱨᱮᱭᱟᱜ ᱨᱤᱯᱚᱱ ᱠᱚᱞᱮᱡᱽ ᱨᱮ ᱵᱷᱩᱨᱛᱤ ᱞᱮᱱᱟ ᱢᱮᱱᱠᱷᱟᱱ ᱯᱟᱲᱷᱟᱣ ᱢᱚᱡᱽ ᱛᱮ ᱵᱟᱝ ᱦᱩᱭ ᱞᱮᱱ ᱛᱟᱭᱟ ৷ ᱯᱟ.ᱦᱤᱞ ᱨᱮ ᱠᱚᱞᱠᱟᱛᱟ ᱨᱮᱭᱟᱜ ᱱᱟᱶᱟ ᱦᱚᱭ ᱦᱤᱥᱤᱫ ᱟᱡᱟᱜ ᱦᱚᱲᱢᱚ ᱞᱟ.ᱜᱤᱫ ᱢᱚᱡᱽ ᱵᱟᱝ ᱛᱟᱦᱮᱸ ᱠᱟᱱᱟ ৷ ᱫᱚᱥᱟᱨ ᱠᱟᱛᱷᱟ ᱠᱚᱞᱠᱟᱛᱟ ᱨᱮ ᱯᱟᱲᱦᱟᱣᱜ ᱥᱮᱱᱚᱜ ᱞᱟ.ᱜᱤᱫ ᱯᱚᱞᱚᱢ ᱮᱱᱛᱮ ᱮᱴᱟᱜ ᱯᱟ.ᱴᱷᱣᱟ. ᱠᱷᱚᱱ ᱛᱟᱭᱱᱚᱢ ᱨᱮ ᱛᱟᱦᱮᱱ ᱦᱩᱭᱮᱱ ᱛᱟᱭᱟ ৷ ᱢᱟᱪᱮᱛ ᱟᱜ ᱞᱮᱠᱪᱟᱨ ᱪᱮᱫ ᱵᱟᱝ ᱵᱩᱡᱷᱟ.ᱣ ᱫᱟᱲᱮᱭᱟᱜ ᱛᱮ ᱢᱚᱱ ᱦᱟᱫᱚᱥ ᱞᱮᱱ ᱛᱟᱭᱟ ৷ ᱱᱚᱝᱠᱟ ᱞᱮᱠᱟ ᱠᱚᱞᱮᱡᱽ ᱨᱮᱭᱟᱜ ᱥᱤᱠᱷᱱᱟ.ᱛ ᱟᱛᱨᱟ ᱵᱟ.ᱜᱤ ᱠᱟᱛᱮ ᱚᱲᱟᱜ ᱛᱮ ᱨᱩᱣᱟ.ᱲ ᱦᱮᱡ ᱮᱱᱟ ৷ ᱢᱮᱱᱠᱷᱟᱱ ᱟᱨᱦᱚᱸ ᱥᱮᱱ ᱠᱟᱛᱮ ᱠᱚᱞᱮᱡᱽ ᱥᱴᱨᱤᱴ ᱨᱮᱭᱟᱜ ᱢᱤᱫ ᱦᱚᱥᱴᱮᱞ ᱨᱮ ᱛᱟᱦᱮᱸ ᱠᱟᱛᱮ ᱯᱟᱲᱦᱟᱣᱜ ᱮ ᱮᱦᱚᱵ ᱠᱮᱫᱼᱟ ৷ 1890 ᱥᱮᱛᱢᱟ ᱨᱮ ᱠᱚᱞᱠᱟᱛᱟ ᱛᱮᱭᱟᱜ ᱜᱮᱱᱮᱨᱟᱞ ᱮᱥᱮᱢᱵᱞᱤ ᱠᱚᱞᱮᱡᱽ ᱠᱷᱚᱱ ᱵᱤ. ᱮ. ᱯᱟᱥ ᱞᱮᱫᱼᱟ ৷ ᱢᱤᱫᱴᱟᱹᱝ ᱪᱮᱛᱟᱱ ᱫᱟᱨᱡᱟ ᱨᱮᱱ ᱩᱠᱤᱞ ᱦᱩᱭᱩᱜ ᱞᱟ.ᱜᱤᱫ ᱨᱤᱯᱚᱱ ᱠᱚᱞᱮᱡᱽ ᱨᱮ ᱟᱨ ᱯᱨᱮᱥᱤᱰᱮᱱᱥᱤ ᱠᱚᱞᱮᱡᱽ ᱨᱮ ᱢᱮ. ᱮ. ᱨᱮᱦᱚᱸᱭ ᱵᱷᱩᱨᱛᱤ ᱞᱮᱱᱟ৷ ᱢᱮᱱᱠᱷᱟᱱ ᱢᱩᱪᱟ.ᱫ ᱨᱮ ᱵᱟᱱᱟᱨ ᱵᱤ. ᱮᱞ. ᱟᱨ ᱮᱢ. ᱮ. ᱦᱚᱸ ᱵᱟᱭ ᱯᱟᱥ ᱞᱮᱫᱼᱟ ৷ ᱱᱚᱱᱰᱮ ᱜᱮ ᱵᱮᱡᱽ ᱵᱚᱨᱩᱣᱟ ᱟᱜ ᱥᱮᱪᱮᱫ ᱡᱤᱭᱚᱱ ᱢᱩᱪᱟ.ᱫ ᱮᱱ ᱛᱟᱭᱟ ᱟᱨ ᱩᱠᱤᱞ ᱵᱟᱝ ᱵᱮᱱᱟᱣᱜ ᱮ ᱜᱚᱴᱟ ᱠᱮᱫᱼᱟ ᱾

==ᱵᱟᱯᱞᱟ ᱡᱤᱭᱚᱱ==
ᱵᱤ. ᱮ. ᱯᱟᱥ ᱛᱟᱭᱚᱢ ᱜᱮ ᱵᱚᱝᱜᱚ ᱫᱤᱥᱚᱢ ᱨᱮ ᱱᱟᱢᱰᱟᱠ ᱴᱷᱟ.ᱠᱩᱨ ᱜᱷᱟᱨᱚᱧᱡᱽ ᱨᱮᱱ ᱫᱮᱵᱮᱱᱫᱨᱚᱱᱟᱛᱷ ᱴᱷᱟᱠᱩᱨ ᱦᱚᱯᱚᱱ ᱮᱨᱟ ᱥᱟᱶᱮ ᱵᱟᱯᱟ ᱮᱱᱟ৷ ᱱᱩᱝᱠᱤᱱ ᱨᱮᱱ ᱯᱚᱭᱟ ᱠᱩᱲᱤ ᱠᱚ ᱦᱩᱭ ᱞᱮᱱᱟ৷

==ᱠᱟ.ᱢᱤ ᱠᱟ.ᱥᱱᱤ==
ᱵᱮᱡᱽ ᱵᱚᱨᱩᱣᱟ ᱟᱭᱤᱱ ᱟᱨ ᱮᱢ. ᱮ. ᱯᱟᱲᱦᱟᱣ ᱠᱟᱱ ᱚᱠᱛᱮ ᱨᱮ ᱜᱩᱣᱟᱦᱟᱴᱤ ᱨᱮᱱ ᱢᱤᱫ ᱢᱟᱨᱟᱝ ᱵᱮᱯᱟᱨᱤᱭᱟ. "ᱵᱚᱨᱩᱣᱟ - ᱯᱷᱩᱠᱚᱱ ᱵᱨᱟᱫᱟᱨᱥ" ᱨᱮᱱ ᱢᱮᱱᱮᱡᱟᱨ ᱵᱷᱚᱞᱟᱱᱟᱛᱷ ᱵᱚᱨᱩᱣᱟ ᱥᱟᱶ ᱛᱮ ᱧᱟᱯᱟᱢ ᱞᱮᱱᱟ৷ ᱩᱱ ᱚᱠᱛᱮ ᱵᱷᱚᱞᱟᱱᱟᱛᱷ ᱫᱚ  ᱜᱩᱣᱟᱦᱟᱴᱤ ᱠᱷᱚᱱ ᱠᱚᱞᱠᱟᱛᱟᱭ ᱦᱮᱡ ᱮᱱᱟ  ᱵᱮᱵᱽᱥᱟᱭ ᱞᱟ.ᱜᱤᱫ৷ ᱞᱚᱠᱷᱢᱤᱱᱽᱛᱷ ᱟᱨ ᱵᱷᱚᱞᱟᱱᱟᱛᱷ ᱵᱟᱱᱟᱨ ᱜᱮ ᱠᱤᱱ ᱜᱟᱛᱮᱭᱮᱱᱟ ᱟᱨ  ᱢᱤᱞᱟ.ᱣ ᱠᱟᱛᱮ ᱠᱟᱴ ᱨᱮᱭᱟᱜ ᱵᱮᱵᱥᱟ ᱠᱤᱱ ᱮᱦᱚᱵ ᱠᱮᱫᱟ৷ ᱛᱟᱭᱚᱢ ᱛᱮ 1916 ᱥᱮᱨᱢᱟ ᱠᱷᱚᱱ 1917 ᱦᱟ.ᱵᱤᱡ ᱠᱚᱞᱠᱟᱛᱮᱛᱟ ᱨᱮᱭᱟᱜ ᱣᱟᱨᱰ ᱠᱚᱢᱯᱟᱱᱤ ᱚᱯᱷᱤᱥ ᱨᱮ  ᱠᱟ.ᱢᱤ ᱞᱮᱫᱟ ᱛᱟᱭᱚᱢ ᱛᱮ ᱠᱟ᱿ ᱨᱮᱭᱟᱜ ᱵᱤᱡᱽᱱᱮᱥ ᱞᱟ.ᱜᱤᱫ ᱚᱲᱤᱥᱟ ᱨᱮᱭᱟᱜ ᱥᱚᱢᱵᱚᱞ ᱯᱩᱨ ᱨᱮ ᱛᱟᱦᱮ ᱞᱮᱱᱟ৷
==ᱜᱚᱡ==
ᱵᱮᱡᱽ ᱵᱚᱨᱩᱣᱟ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱚᱠᱛᱮ ᱥᱚᱢᱵᱚᱞ ᱯᱩᱨ, ᱵᱟᱨᱚᱰᱟ, ᱵᱚᱢᱵᱟᱭ, ᱱᱟᱜᱯᱩᱨ ᱮᱱᱥᱢ ᱟᱭᱢᱟ ᱡᱟᱜᱟ ᱨᱮ ᱛᱟᱦᱮ ᱛᱟᱭᱚᱢ 1937 ᱥᱮᱨᱢᱟ ᱨᱮᱭᱟᱜ 18 ᱟᱜᱟᱥᱴ ᱟᱥᱟᱢ ᱛᱮ ᱨᱩᱣᱥ.ᱲ ᱦᱮᱡ ᱮᱱᱟ ৷ 1938 ᱥᱮᱨᱢᱟ ᱨᱮᱱᱟᱜ ᱢᱟᱨᱪ  ᱪᱟᱱᱫᱚ 26 ᱢᱟᱦᱤᱛ ᱰᱤᱵᱨᱩᱜᱚᱲ ᱜᱟᱶᱟᱭ ᱜᱚᱝᱠᱮᱛ ᱚᱲᱟᱜ ᱨᱮ ᱵᱮᱱᱰᱟᱣᱮᱱᱟ৷
==ᱥᱟᱶᱦᱮᱫ ᱡᱤᱭᱚᱱ==
ᱵᱮᱡᱽ ᱵᱚᱨᱩᱣᱟ ᱣᱟᱜ ᱥᱟᱶᱦᱟᱮᱫ ᱡᱤᱭᱚᱱ ᱠᱚᱞᱠᱟᱛᱟ ᱨᱮ ᱯᱟᱲᱦᱟᱣᱚᱜ ᱠᱷᱚᱱ ᱜᱮ ᱮᱦᱚᱵ ᱞᱮᱱ ᱛᱟᱭᱟ৷ ᱩᱱᱰᱮ ᱜᱮ ᱪᱚᱱᱫᱨᱟ ᱠᱩᱢᱟᱨ ᱟᱜᱚᱛᱣᱟᱞᱟ ᱟᱨ ᱦᱮᱢ ᱪᱚᱱᱫᱨᱚ ᱜᱚᱥᱣᱥᱢᱤ ᱛᱟᱠᱤᱱᱮ ᱧᱟᱢ ᱞᱮᱫ ᱠᱤᱱᱟ.৷ ᱩᱱ ᱚᱠᱛᱮ ᱟᱥᱟᱢ ᱨᱮ ᱟᱥᱟᱢᱤᱭᱟ ᱯᱟ.ᱨᱥᱤ ᱠᱮᱱᱮᱴᱮᱡ ᱞᱟ.ᱜᱤᱫ ᱯᱮ ᱦᱚᱲ ᱢᱤᱞᱟ.ᱣ ᱠᱟᱛᱮ ᱟᱨᱦᱚ ᱠᱚᱞᱠᱟᱛᱟ ᱨᱮ ᱯᱟᱲᱦᱟᱣᱜ ᱠᱟᱱ ᱯᱟ.ᱴᱷᱣᱟ. ᱠᱚ ᱥᱟᱶ " ᱚᱠᱷᱚᱢᱤᱭᱟ ᱵᱷᱟᱠᱟ ᱩᱱᱱᱚᱛᱤ ᱦᱟᱫᱷᱤᱱᱤ ᱦᱚᱵᱷᱟ" ᱧᱩᱛᱩᱢ ᱟᱱ ᱵᱟ.ᱭᱥᱤ ᱠᱚ ᱵᱮᱨᱮᱫ ᱠᱮᱫᱟ৷ ᱱᱚᱣᱟ ᱵᱟ.ᱭᱥᱤ ᱨᱮᱭᱟᱜ ᱵᱷᱟᱡᱟᱱ ᱢᱮᱱ ᱛᱮ 1889 ᱥᱮᱨᱢᱟ ᱨᱮ "ᱡᱩᱱᱟᱠᱤ" ᱧᱩᱛᱩᱢ ᱟᱱ ᱛᱟᱛᱷᱟᱢ ᱠᱚ ᱩᱪᱷᱟ.ᱱ ᱠᱮᱫᱟ৷ ᱱᱚᱣᱟ ᱯᱟᱛᱷᱟᱢ ᱫᱟᱨᱟᱭ ᱛᱮ ᱜᱮ ᱵᱮᱡᱽ ᱵᱚᱨᱩᱣᱟ ᱯᱟ.ᱦᱤᱞ ᱥᱟᱶᱦᱟᱫ ᱦᱟᱨᱟ ᱵᱩᱨᱩᱭ ᱞᱟ.ᱜᱤᱫ ᱢᱚᱱᱮ ᱢᱩᱨᱩᱠ ᱠᱮᱫᱟ৷ ᱡᱚᱱᱟᱠᱤ ᱨᱮᱭᱟᱜ ᱯᱟ.ᱦᱤᱞ ᱥᱮᱨᱢᱟ ᱯᱟ.ᱦᱤᱞ ᱞᱮᱠᱷᱟ ᱨᱮ "ᱞᱤᱛᱤᱠᱟ" ᱧᱩᱛᱩᱢ ᱟᱱ ᱚᱱᱚᱞ ᱪᱷᱟᱯᱟ ᱞᱮᱱ ᱛᱟᱭᱟ৷ ᱱᱤᱭᱟ. ᱛᱟᱭᱚᱢ ᱠᱷᱚᱱ ᱜᱮ ᱢᱤᱫ ᱞᱮᱛᱟᱲ ᱟᱥᱟᱢᱤᱭᱟ ᱥᱟᱶᱦᱮᱫ ᱪᱟᱨᱪᱟᱭ ᱮᱦᱚᱵ ᱮᱱᱟ৷   
==ᱡᱤᱭᱚᱱᱤ ᱠᱚ==
* ᱢᱚᱨ ᱡᱤᱣᱚᱱᱚᱨ ᱦᱳᱶᱚᱨᱚᱱ (ᱯᱟ.ᱦᱤᱞ ᱦᱟ.ᱴᱤᱧ,1945)
* ᱢᱚᱨ ᱡᱤᱣᱚᱱᱟᱨ ᱦᱳᱶᱚᱨᱚᱱ (ᱫᱚᱥᱟᱨ ᱦᱟ.ᱴᱤᱧ, 1961)
* ᱰᱟᱝᱚᱨᱤᱭ ᱫᱤᱱᱱᱟᱛᱷ ᱵᱮᱡᱽ ᱵᱚᱨᱩᱣᱟ ᱦᱚᱝᱠᱷᱤᱯᱛᱚ ᱡᱤᱣᱚᱱ ᱪᱚᱨᱤᱛ
* ᱥᱷᱨᱤ ᱥᱷᱨᱤ ᱥᱚᱝᱠᱚᱨ ᱫᱮᱣ
* ᱥᱷᱨᱤ ᱥᱷᱨᱤ ᱥᱚᱝᱠᱚᱨᱫᱮᱣ ᱟᱨ ᱢᱟᱫᱷᱚᱣᱫᱮᱣ
==ᱦᱩᱜ-ᱫᱤᱥᱟᱜ ᱚᱱᱚᱞ ᱠᱚ==
* ᱛᱚᱛᱛᱣᱚ ᱠᱚᱛᱷᱟ
* ᱥᱷᱨᱤ ᱠᱨᱤᱥᱱᱚ ᱠᱚᱛᱷᱟ
*ᱵᱷᱚᱜᱚᱣᱚᱛ ᱠᱚᱛᱷᱟ
==ᱜᱟᱢᱟᱢ==
*ᱯᱚᱫᱩᱢ ᱠᱩᱶᱚᱨᱤ
==ᱠᱟ.ᱦᱱᱤ ᱯᱚᱛᱚᱵ==
* ᱦᱩᱨᱚᱵᱷᱤ
* ᱦᱥᱫᱷᱩᱠᱚᱛᱷᱟᱨ ᱠᱩᱠᱤ
*ᱡᱳᱱ ᱵᱤᱨᱤ
*ᱠᱮᱦᱚᱠᱩᱞᱤ
==ᱜᱤᱫᱟ.ᱨ ᱥᱟᱶᱦᱮᱫ==
* ᱵᱩᱲᱤ ᱟᱭᱚᱨ ᱦᱟᱫᱷᱩ
* ᱠᱚᱠᱟᱫᱮᱣᱛᱟ ᱞᱚᱨᱟ ᱟᱨᱩ ᱱᱟᱛᱤᱞᱚᱨᱟ
* ᱡᱩᱱᱩᱠᱟ
