{{Speciesbox
|image = Asian palmyra (Borassus flabellifer).JPG
|genus = Borassus
|species = flabellifer
|authority = [[Carl Linnaeus|L.]]
|synonyms_ref = <ref>[http://www.theplantlist.org/tpl1.1/record/kew-23006 The Plant List, ''Borassus flabellifer'' Mart. ]</ref>
|synonyms =
*''Borassus flabelliformis'' <small>[[Carl Linnaeus|L.]]</small>
*''Borassus flabelliformis'' <small>[[William Roxburgh|Roxb.]]</small>
*''Borassus sundaicus'' <small>[[Odoardo Beccari|Becc.]]</small>
*''Borassus tunicatus'' <small>[[João de Loureiro|Lour.]]</small>
*''Lontarus domestica'' <small>[[Joseph Gaertner|Gaertn.]]</small> nom. illeg.
*''Pholidocarpus tunicatus'' <small>(Lour.) [[Hermann Wendland|H.Wendl.]]</small>
*''Thrinax tunicata'' <small>(Lour.) Rollisson</small>
}}
'''ᱛᱟᱞᱮ''' (ᱥᱟᱲᱮᱸᱥ ᱧᱩᱛᱩᱢ: Borassus flabellifer, en: Asian Palmyra Palm) ᱫᱚ ᱮᱥᱤᱭᱟ ᱟᱨ ᱟᱯᱷᱨᱤᱠᱟ ᱨᱮᱱᱟᱜ ᱥᱤᱭᱩᱜ ᱫᱤᱱ ᱟᱜ ᱢᱤᱫᱴᱟᱹᱝ ᱫᱟᱨᱮ ᱟᱨ ᱡᱚ ᱠᱟᱱᱟ ᱾ ᱥᱤᱧᱚᱛ, ᱱᱮᱯᱟᱞ, ᱵᱟᱝᱞᱟᱫᱮᱥ, ᱥᱨᱤᱞᱚᱝᱠᱟ, ᱠᱮᱢᱵᱳᱰᱤᱭᱟ, ᱞᱟᱣᱥ, ᱵᱟᱨᱢᱟ, ᱛᱷᱟᱭᱤᱞᱮᱱᱰ, ᱵᱷᱤᱭᱮᱛᱱᱟᱢ, ᱢᱟᱞᱚᱭᱥᱤᱭᱟ, ᱤᱱᱰᱳᱱᱮᱥᱤᱭᱟ, ᱯᱷᱤᱞᱤᱯᱤᱱᱥ ᱱᱚᱣᱟᱠᱩ ᱞᱮᱠᱟᱱ ᱫᱤᱥᱚᱢ ᱠᱚᱨᱮ ᱛᱟᱞᱮ ᱫᱟᱨᱮ ᱧᱮᱞᱚᱜᱼᱟ ᱾ ᱛᱟᱞᱮ ᱫᱟᱨᱮ ᱥᱮ ᱡᱚ ᱫᱚ ᱟᱭᱢᱟ ᱡᱟᱜᱟ ᱨᱮᱜᱮ ᱵᱚᱸᱜᱟ ᱠᱟᱹᱢᱤ ᱨᱮ ᱠᱚ ᱵᱮᱵᱷᱟᱨᱟ ᱾ ᱵᱤᱥᱮᱥ ᱠᱟᱛᱮ [[ᱦᱤᱱᱫᱩ ᱫᱷᱚᱨᱚᱢ]] ᱨᱮ ᱛᱟᱞᱮ ᱨᱮᱱᱟᱜ ᱟᱭᱢᱟ ᱞᱮᱠᱟᱱ ᱫᱷᱚᱨᱚᱢ ᱵᱮᱵᱷᱟᱨ ᱢᱮᱱᱟᱜᱼᱟ ᱾ ᱥᱤᱧᱚᱛ ᱨᱮᱱᱟᱜ ᱛᱟᱢᱤᱞᱱᱟᱰᱩ ᱯᱚᱱᱚᱛ ᱨᱮ ᱵᱚᱸᱜᱟ ᱵᱳᱨᱳ ᱨᱮ ᱛᱟᱞᱮ ᱨᱮᱱᱟᱜ ᱟᱹᱰᱤ ᱠᱟᱡᱟᱠ ᱵᱮᱵᱷᱟᱨ ᱧᱮᱞᱚᱜᱼᱟ ᱾  ᱥᱮᱫᱟᱭ ᱦᱚᱲ ᱦᱚᱯᱚᱱᱟᱜ ᱡᱟᱹᱲ ᱠᱚᱨᱮ ᱛᱟᱞᱮ ᱫᱟᱨᱮ ᱨᱮ ᱫᱚ ᱵᱷᱩᱛ ᱠᱚ ᱩᱠᱩ ᱛᱟᱸᱦᱮᱸᱱᱠᱟᱱ ᱛᱟᱸᱦᱮᱸᱱᱟ ᱾

== ᱵᱤᱵᱨᱚᱱ (Description) ==
ᱛᱟᱞᱮ ᱫᱟᱨᱮ ᱫᱚ ᱯᱟᱢ ᱡᱟᱹᱛ ᱨᱮᱱᱟᱜ ᱟᱹᱰᱤ ᱩᱥᱩᱞ ᱫᱟᱨᱮ ᱠᱟᱱᱟ ᱾ ᱢᱤᱫᱴᱟᱹᱝ ᱛᱟᱞᱮ ᱫᱟᱨᱮ ᱖᱐ ᱯᱷᱤᱴ ᱡᱤᱞᱤᱧ ᱦᱩᱭ ᱫᱟᱲᱮᱭᱟᱜᱼᱟ ᱾ ᱛᱟᱞᱮ ᱥᱟᱠᱟᱢ ᱫᱚ ᱯᱷᱮᱱ ᱨᱮᱱᱟᱜ ᱯᱟᱸᱠᱷᱟ ᱞᱮᱠᱟ, ᱚᱱᱟᱛᱮ ᱯᱟᱢ ᱡᱟᱹᱛ ᱨᱮᱱᱟᱜ ᱫᱟᱨᱮ ᱠᱚ ᱫᱚ ᱢᱤᱫ ᱥᱟᱶᱛᱮ ᱯᱷᱮᱱ ᱯᱟᱢ ᱦᱚᱸ ᱠᱚ ᱢᱮᱱᱟ ᱾ ᱫᱟᱨᱮ ᱧᱩᱛᱩᱢ ᱞᱮᱠᱟ ᱛᱮᱜᱮ ᱛᱟᱞᱮ ᱥᱟᱠᱟᱢ ᱨᱚᱦᱚᱲ ᱠᱟᱛᱮ ᱛᱤᱻᱛᱮᱭᱟᱜ ᱯᱷᱮᱱ ᱟᱨᱵᱟᱝ ᱯᱟᱸᱠᱷᱟ ᱠᱚ ᱵᱮᱱᱟᱣᱵᱼᱟ ᱾

ᱛᱟᱞᱮ ᱫᱚ ᱥᱤᱧᱚᱛ ᱩᱯᱚ ᱢᱚᱦᱟᱫᱮᱥ ᱨᱮᱱᱟᱜ ᱢᱤᱫᱴᱟᱹᱝ ᱧᱩᱛᱩᱢᱟᱱ ᱫᱟᱨᱮ ᱟᱨ ᱡᱚ ᱠᱟᱱᱟ ᱾ ᱪᱮᱫᱟᱜ ᱡᱮ ᱱᱤᱭᱟᱹ ᱨᱮᱱᱟᱜ ᱡᱚᱛᱚ ᱜᱮ ᱵᱮᱵᱷᱟᱨ ᱥᱮ ᱡᱚᱢ ᱜᱟᱱᱚᱜᱼᱟ ᱾

ᱛᱟᱞᱮ ᱥᱟᱠᱟᱢ ᱛᱮ ᱚᱲᱟᱜ ᱠᱚ ᱫᱟᱞᱚᱵᱟ, ᱵᱤᱱᱤ ᱠᱚ ᱛᱮᱭᱟᱨᱟ, ᱯᱟᱹᱴᱭᱟᱹ, ᱯᱩᱛᱩᱞ ᱟᱨᱦᱚᱸ ᱮᱢᱟᱱ ᱛᱮᱭᱟᱜ ᱡᱤᱱᱤᱥ ᱠᱚ ᱵᱮᱱᱟᱣᱟ ᱾

ᱛᱟᱞᱮ ᱠᱟᱴᱷ ᱛᱮ ᱚᱲᱟᱜ ᱨᱮᱱᱟᱜ ᱟᱹᱰᱤ ᱵᱷᱟᱜᱮ ᱵᱚᱨᱜᱟ ᱦᱩᱭᱩᱜᱼᱟ ᱾ ᱟᱫᱚ ᱛᱟᱞᱮ ᱫᱟᱨᱮ ᱫᱚ ᱟᱹᱰᱤ ᱟᱥᱛᱮ ᱟᱥᱛᱮ ᱦᱟᱨᱟᱜᱼᱟ ᱾  [[ᱦᱤᱥᱤ]] ᱪᱮᱬᱮ ᱫᱚ ᱛᱟᱞᱮ ᱫᱟᱨᱮ ᱨᱮ ᱜᱮ ᱡᱟᱹᱥᱛᱤ ᱠᱚ ᱛᱩᱠᱟᱹᱭᱟ ᱾ ᱛᱟᱞᱮ ᱫᱟᱨᱮ ᱫᱚ ᱟᱹᱰᱤᱜᱮ ᱠᱮᱴᱮᱡᱼᱟ ᱾ ᱚᱱᱟᱛᱮ ᱟᱹᱰᱤ ᱠᱟᱡᱟᱠ ᱦᱚᱭ ᱫᱟᱜ ᱨᱮ ᱦᱚᱸ ᱵᱟᱝ ᱵᱷᱤᱸᱫᱟᱹᱲᱚᱜᱼᱟ ᱾  

ᱟᱭᱢᱟ ᱡᱟᱜᱟ ᱨᱮᱜᱮ ᱛᱟᱞᱮ ᱫᱟᱨᱮ ᱪᱮᱛᱟᱱ ᱨᱮᱜᱮ ᱢᱟᱹᱱᱢᱤᱭᱟᱜ ᱜᱷᱟᱸᱨᱚᱡᱽ ᱦᱚᱸ ᱪᱟᱞᱟᱜ ᱠᱟᱱᱟ ᱾ ᱛᱟᱞᱮ ᱠᱟᱴᱷ ᱥᱮ ᱡᱚ ᱥᱮ ᱛᱟᱹᱲᱤ ᱟᱹᱠᱷᱨᱤᱧ ᱠᱟᱛᱮ ᱢᱟᱹᱱᱢᱤ ᱟᱠᱚᱣᱟᱜ ᱜᱷᱟᱸᱨᱚᱡᱽ ᱠᱚ ᱪᱟᱞᱟᱣ ᱮᱫᱼᱟ ᱾

== ᱡᱚᱢ ᱜᱩᱱ ==
ᱛᱟᱞᱮ ᱡᱚ ᱟᱹᱰᱤ ᱥᱤᱵᱤᱞ ᱟᱱ ᱡᱚᱢᱟᱜ ᱠᱟᱱᱟ ᱾ ᱡᱚ ᱵᱷᱤᱛᱨᱤ ᱨᱮᱱᱟᱜ ᱡᱟᱝ ᱫᱚ ᱠᱟᱹᱴᱤᱡ ᱨᱮ ᱵᱟᱫᱟᱲ ᱟᱨ ᱛᱟᱞᱮ ᱵᱤᱞᱤ ᱯᱩᱨᱟᱹᱴ ᱛᱟᱭᱚᱢ ᱜᱤᱰᱤ ᱠᱟᱜ ᱡᱟᱝ ᱠᱷᱚᱱ ᱛᱟᱞᱮ ᱵᱷᱟᱹᱛᱤ ᱦᱚᱸ ᱠᱚ ᱡᱚᱢᱟ ᱾ ᱵᱤᱞᱤ ᱛᱟᱞᱮ ᱜᱟᱥᱟᱣ ᱠᱟᱛᱮ ᱡᱟᱸᱦᱟᱸ ᱜᱟᱲᱦᱟ ᱨᱟᱥᱟ ᱚᱰᱚᱠᱚᱜᱼᱟ ᱚᱱᱟ ᱥᱟᱶᱛᱮ [[ᱦᱚᱞᱚᱝ]] ᱢᱮᱥᱟ ᱠᱟᱛᱮ [[ᱯᱤᱴᱷᱟᱹ]], ᱵᱚᱲᱟ, ᱛᱟᱞᱮ ᱯᱤᱴᱷᱟᱹ ᱵᱮᱱᱟᱣ ᱠᱟᱛᱮ ᱠᱚ ᱡᱚᱢᱟ ᱾ ᱚᱱᱟ ᱛᱟᱞᱮ ᱵᱤᱞᱤ ᱨᱟᱥᱟ ᱨᱮ ᱫᱚ ᱯᱷᱳᱞᱤᱠ ᱮᱥᱤᱰ ᱧᱩᱛᱩᱢ ᱵᱷᱤᱴᱟᱢᱤᱱ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱡᱚᱢ ᱞᱮᱠᱷᱟᱱ ᱦᱚᱲᱢᱚ ᱨᱮ ᱟᱹᱰᱤ ᱜᱮ ᱫᱟᱲᱮ ᱦᱤᱡᱩᱜᱼᱟ ᱾

ᱛᱟᱞᱮ ᱫᱟᱨᱮ ᱪᱚᱴ ᱨᱮᱱᱟᱜ ᱵᱟᱞᱮ ᱥᱟᱠᱟᱢ ᱯᱷᱮᱰᱟᱛ ᱠᱷᱚᱱ ᱩᱰᱩᱜᱚᱜ ᱨᱟᱥᱟ ᱦᱚᱸ ᱟᱹᱰᱤᱜᱮ ᱥᱤᱵᱤᱞᱟ ᱾  ᱚᱱᱟ ᱨᱟᱥᱟᱛᱮ [[ᱜᱩᱲ]], [[ᱛᱟᱹᱲᱤ]] ᱦᱚᱸ ᱠᱚ ᱵᱮᱱᱟᱣᱟ ᱾ 

ᱛᱟᱞᱮ ᱵᱤᱞᱤ ᱨᱮ ᱫᱚ ᱵᱷᱤᱴᱟᱢᱤᱱ ᱮᱹ, ᱵᱤ, ᱥᱤ, ᱡᱤᱝᱠ, ᱯᱚᱴᱟᱥᱤᱭᱟᱢ, ᱟᱭᱨᱚᱱ, ᱠᱮᱞᱥᱤᱭᱟᱢ ᱢᱮᱱᱟᱜᱼᱟ ᱾

== ᱛᱟᱞᱮ ᱡᱚᱻ ᱪᱤᱛᱟᱹᱨ ==
<gallery>
File:Borassus ake-assii MS 1315.JPG|ᱵᱤᱞᱤ ᱛᱟᱞᱮ
File:Chestnut in Guntur.jpg|ᱛᱟᱞᱮ ᱵᱟᱫᱟᱲ
File:Borassus flabellifer fruit on tree.jpg|ᱡᱟᱞᱟ ᱛᱟᱞᱮ, ᱵᱟᱝᱞᱟᱫᱮᱥ
</gallery>

== ᱵᱟᱨᱦᱮ ᱡᱚᱱᱚᱲ ==
* [http://www.bijlmakers.com/fruits/asian_palmyra_palm.htm Tropical fruits: Asian Palmyra Palm]
* [http://www.hindu.com/thehindu/yw/2002/06/01/stories/2002060100040200.htm The Hindu: Delicious Summer Fruit]
* [http://www.hindu.com/mp/2004/03/29/stories/2004032901310300.htm The Hindu: Slurp! It's Nungu season]
* [https://flickr.com/photos/balu/8118586/ Nungu for sale]
* [https://web.archive.org/web/20070817011938/http://www.tn.gov.in/policynotes/archives/policy2002-03/hhtk2002-03-f.htm Tamil Nadu Palm Products Development Board]

== ᱯᱷᱮᱰᱟᱛ ==
[[ᱛᱷᱚᱠ:ᱫᱟᱨᱮ]]
[[ᱛᱷᱚᱠ:ᱡᱚ]]
