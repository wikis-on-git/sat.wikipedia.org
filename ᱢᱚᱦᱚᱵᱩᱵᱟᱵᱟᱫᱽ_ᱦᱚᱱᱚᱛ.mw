[[File:Mahabubabad district map.png|thumb|280px|ᱢᱚᱦᱚᱵᱩᱵᱟᱵᱟᱫᱽ ᱦᱚᱱᱚᱛ ᱱᱚᱠᱥᱟ]]
'''ᱢᱚᱦᱚᱵᱩᱵᱟᱵᱟᱫᱽ ᱦᱚᱱᱚᱛ''' ᱫᱚ ᱥᱧᱚᱛ ᱫᱤᱥᱚᱢ ᱛᱮᱞᱮᱝᱜᱟᱱᱟ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾<ref name="district">{{cite web|url=http://newdistrictsformation.telangana.gov.in/uploads/gos-circulars/1471857232817Final%20Warangal.pdf|title=Mahabubabad district|last=|first=|date=|website=Chief Commissioner of Land Administration|publisher=|access-date=|accessdate=22 August 2016}}</ref><ref>{{cite web|title=New districts map|url=http://newdistrictsformation.telangana.gov.in/template1-assets/downloads/map.jpg|website=newdistrictsformation.telangana.gov.in|accessdate=22 August 2016}}{{dead link|date=January 2018 |bot=InternetArchiveBot |fix-attempted=yes }}</ref> ᱱᱚᱶᱟ ᱯᱚᱱᱚᱛ ᱵᱮᱱᱟᱣᱮᱱ ᱞᱟᱦᱟ ᱨᱮ ᱱᱚᱶᱟ ᱦᱚᱱᱚᱛ ᱫᱚ [[ᱣᱟᱨᱟᱝᱜᱟᱞ ᱦᱚᱱᱚᱛ]] ᱨᱮ ᱢᱮᱥᱟ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱥᱩᱨᱯᱮᱴ, ᱠᱦᱚᱢᱢᱟᱢ, ᱵᱷᱚᱫᱽᱨᱚᱫᱽᱨᱤ ᱠᱚᱴᱦᱟᱜᱩᱰᱮᱢ, ᱣᱟᱨᱟᱝᱜᱟᱞ ᱨᱩᱨᱟᱞ, ᱡᱚᱭᱚᱥᱚᱝᱠᱚᱨ ᱵᱷᱩᱯᱟᱞᱯᱟᱞᱞᱤ ᱟᱨ ᱡᱚᱱᱜᱟᱶ ᱦᱚᱱᱚᱛ ᱥᱟᱶ ᱵᱷᱤᱲᱟᱹᱣ ᱟᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮ ᱫᱚᱨᱱᱟᱠᱟᱞ, ᱢᱚᱦᱚᱵᱩᱵᱟᱵᱟᱫᱽ, ᱢᱟᱨᱤᱯᱮᱰᱟ, ᱛᱷᱚᱨᱩᱨ ᱢᱩᱱᱤᱥᱤᱯᱟᱞᱤᱴᱤ (Municipalities) ᱢᱮᱱᱟᱜᱼᱟ ᱾


== ᱚᱛᱱᱚ ==
ᱱᱚᱶᱟ ᱦᱚᱱᱚᱛ ᱫᱚ ᱒,᱘᱗᱖ᱹ᱗᱐ ᱜᱟᱺᱴ ᱠᱤᱞᱚᱢᱤᱴᱚᱨ ᱮᱨᱤᱭᱟ ᱛᱮ ᱟᱴᱮᱫ ᱟᱠᱟᱱᱟ ᱾<ref name="newdist">{{cite news|title=New districts|url=http://www.andhrajyothy.com/artical?SID=320397|accessdate=8 March 2017|work=Andhra Jyothy.com|date=March 2017}}</ref> ᱱᱚᱶᱟ ᱮᱞᱟᱠᱟ ᱫᱚ ᱵᱟᱹᱲᱛᱤ ᱠᱟᱛᱮ ᱥᱚᱢᱟᱱ ᱜᱮᱭᱟ, ᱢᱤᱫ ᱵᱟᱨ ᱴᱷᱟᱶ ᱨᱮ ᱜᱮ ᱰᱩᱝᱜᱽᱨᱤ ᱵᱩᱨᱩ ᱫᱷᱤᱨᱤ ᱢᱮᱱᱟᱜᱼᱟ ᱾ ᱟᱹᱰᱤ ᱵᱟᱹᱲᱛᱤ ᱴᱷᱟᱶ ᱨᱮ ᱜᱮ ᱪᱟᱥᱵᱟᱥ ᱦᱩᱭᱩᱜᱼᱟ ᱾ ᱵᱟᱭᱟᱨᱟᱢ ᱟᱨ ᱜᱟᱨᱞᱟ ᱢᱚᱱᱰᱚᱞ (mandals) ᱨᱮ ᱫᱚ ᱢᱮᱬᱦᱮᱫ ᱫᱷᱤᱨᱤ ᱟᱨ ᱠᱚᱭᱞᱟ ᱟᱹᱰᱤ ᱥᱟᱥᱛᱟ ᱢᱮᱱᱟᱜᱼᱟ ᱾ ᱱᱚᱸᱰᱮ ᱵᱷᱮᱢᱩᱱᱤᱯᱟᱫᱟᱢ ᱡᱷᱚᱨᱚᱱ (waterfall) ᱟᱨ ᱮᱫᱩᱵᱟᱵᱷᱩᱞᱟ ᱡᱷᱚᱨᱚᱱ ᱢᱮᱱᱟᱜᱼᱟ ᱾ ᱵᱟᱭᱟᱨᱟᱢ ᱢᱚᱱᱰᱚᱞ ᱨᱮ ᱯᱟᱱᱰᱟᱵᱷᱩᱞᱟ ᱜᱩᱴᱟᱞᱩ ᱮᱢᱟᱱ ᱵᱩᱨᱩ ᱦᱚᱸ ᱢᱮᱱᱟᱜᱼᱟ ᱾ 
[[File:Pandavula Gutta 1.jpg|thumb|280px|ᱯᱟᱱᱟᱰᱟᱵᱷᱩᱞᱟ ᱜᱩᱴᱟᱞᱩ]]
[[File:Pandavula Gutta 2.jpg|thumb|280px|ᱯᱟᱱᱟᱰᱟᱵᱷᱩᱞᱟ ᱜᱩᱴᱟᱞᱩ]]
[[File:Bheemuni Padam Waterfalls.jpg|thumb|280px|ᱵᱷᱮᱢᱩᱱᱤᱯᱟᱫᱟᱢ ᱡᱷᱚᱨᱚᱱ]]


ᱱᱚᱶᱟ ᱦᱚᱱᱚᱛ ᱫᱚ ᱠᱩᱨᱟᱵᱷᱤ ᱵᱤᱨᱵᱷᱚᱫᱽᱨᱟ ᱥᱣᱟᱢᱤ ᱢᱩᱸᱫᱽᱨᱤ ᱞᱟᱹᱜᱤᱫ ᱛᱮ ᱦᱚᱸ ᱯᱷᱮᱢᱚᱥ (famous) ᱜᱮᱭᱟ ᱾ 


== ᱰᱮᱢᱚᱜᱨᱟᱯᱷᱤᱠᱥ ==
᱒᱐᱑᱑ ᱥᱟᱹᱦᱤᱛ ᱥᱤᱧᱚᱛ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱶᱟ ᱦᱚᱱᱚᱛ ᱨᱮ ᱗᱗᱔,᱕᱔᱙ ᱦᱚᱲ ᱠᱚ ᱛᱟᱦᱮᱸ ᱞᱮᱱᱟ ᱾<ref name="newdist" /> ᱚᱱᱟ ᱢᱩᱸᱫᱽ ᱠᱷᱚᱱ ᱕᱐ᱹ᱑᱐% ᱠᱚᱲᱟ ᱟᱨ ᱑᱙ᱹ᱙% ᱫᱚ ᱠᱩᱲᱤ ᱠᱟᱱᱟ ᱠᱚ ᱾ ᱱᱚᱶᱟ ᱦᱚᱱᱚᱛ ᱨᱤᱱ ᱵᱟᱹᱲᱛᱤᱜᱟᱱ ᱦᱚᱲ ᱜᱮ ᱟᱹᱛᱩ ᱫᱤᱥᱚᱢ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ, ᱚᱱᱠᱟᱛᱮ ᱟᱹᱛᱩ ᱫᱤᱥᱚᱢ ᱨᱮ ᱙᱐ᱹ᱑᱔% ᱦᱚᱲ ᱟᱨ ᱥᱚᱦᱚᱨ ᱱᱟᱜᱽᱨᱟᱦᱟ ᱨᱮ ᱙ᱹ᱘᱖% ᱦᱚᱲ ᱠᱚ ᱛᱟᱦᱮᱸᱱ ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮ ᱥᱤᱠᱷᱱᱟᱹᱛ ᱥᱟᱭᱠᱚᱨᱟ ᱫᱚ ᱕᱗ᱹ᱑% ᱢᱮᱱᱟᱜᱼᱟ , ᱡᱟᱦᱟᱸ ᱫᱚ ᱯᱚᱱᱚᱛ ᱨᱮᱱᱟᱜ ᱫᱚ ᱖᱖ᱹ᱖᱕% ᱠᱷᱚᱱ ᱫᱚ ᱠᱚᱢ ᱜᱮᱭᱟ ᱾ ᱱᱚᱶᱟ ᱨᱮ ᱟᱹᱫᱤᱵᱟᱹᱥᱤ ᱦᱚᱲ ᱜᱮ ᱰᱮᱦᱮᱨ ᱢᱮᱱᱟᱜ ᱠᱚᱣᱟ, ᱚᱱᱟ ᱢᱩᱸᱫᱽ ᱠᱷᱚᱱ ᱞᱟᱢᱵᱟᱰᱟ ᱟᱹᱫᱤᱢ ᱡᱟᱹᱛ ᱓᱗ᱹ᱘% ᱢᱮᱱᱟᱜ ᱠᱚᱣᱟ ᱾

== ᱪᱟᱪᱞᱟᱣ ᱠᱷᱚᱸᱰ ==
ᱱᱚᱶᱟ ᱦᱚᱱᱚᱛ ᱨᱮ ᱵᱟᱨᱭᱟ ᱠᱷᱟᱡᱽᱱᱟ ᱠᱷᱚᱸᱰ ᱢᱮᱱᱟᱜᱼᱟ, ᱢᱚᱦᱚᱱᱩᱵᱟᱵᱟᱫᱽ ᱟᱨ ᱛᱷᱚᱨᱩᱨ ᱾ ᱱᱚᱶᱟ ᱟᱨᱦᱚᱸ ᱑᱖ ᱜᱚᱴᱟᱝ ᱦᱩᱰᱤᱧ-ᱠᱷᱚᱸᱰ (mandal) ᱨᱮ ᱦᱟᱹᱛᱤᱧ ᱟᱠᱟᱱᱟ ᱾ 

{{^|
== ᱦᱩᱰᱤᱧ ᱠᱷᱚᱸᱰ ==
ᱱᱚᱶᱟ ᱦᱚᱱᱚᱛ ᱨᱮ ᱑᱖ ᱜᱚᱴᱟᱝ ᱦᱩᱰᱤᱧ-ᱠᱷᱳᱸᱰ ᱢᱮᱱᱟᱜᱼᱟ, ᱚᱱᱟ ᱨᱮᱱᱟᱜ ᱞᱤᱥᱴᱤ ᱞᱟᱛᱟᱨ ᱨᱮ ᱮᱢ ᱮᱱᱟ ᱾

* ᱢᱚᱦᱚᱵᱩᱵᱟᱵᱟᱫᱽ
* ᱠᱩᱨᱟᱵᱷᱤ
* ᱠᱮᱥᱟᱢᱩᱫᱽᱨᱟᱢ
* ᱫᱚᱨᱱᱟᱠᱟᱞ
* ᱜᱩᱫᱩᱨ
* ᱠᱚᱴᱷᱟᱜᱩᱫᱟ
* ᱜᱚᱝᱜᱟᱨᱟᱢ
* ᱵᱟᱭᱭᱟᱨᱟᱢ
* ᱜᱟᱨᱞᱟ
* ᱪᱤᱱᱱᱟᱜᱩᱫᱩᱨ
* ᱫᱟᱱᱛᱷᱟᱞᱟᱯᱟᱞᱮ
* ᱛᱷᱚᱨᱩᱨ
* ᱱᱮᱞᱤᱠᱩᱫᱩᱨ
* ᱢᱟᱨᱤᱯᱮᱫᱟ
* ᱱᱟᱨᱥᱤᱢᱦᱩᱞᱟᱯᱮᱴ
* ᱯᱮᱫᱽᱫᱟᱵᱷᱟᱝᱜᱟᱨᱟ


== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱨᱦᱮ ᱡᱚᱱᱚᱲ ==
*[http://mahabubabad.telangana.gov.in/ ᱚᱯᱷᱤᱥᱤᱭᱟᱞ ᱣᱮᱵᱽᱥᱟᱭᱤᱴ]
