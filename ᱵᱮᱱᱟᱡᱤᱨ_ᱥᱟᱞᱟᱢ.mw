{{Infobox person
| name = ᱵᱮᱱᱟᱡᱤᱨ ᱥᱟᱞᱟᱢ<br>
Benazir Salam
| image = Benazir Salam.JPG
| birth_date = {{birth date and age|df=yes|1979|1|17}}
| birth_place = [[Rajshahi]], [[Bangladesh]]
| occupation = [[Dancer]], dance teacher
| yearsactive = 1983 – present
| spouse = {{marriage|[[Dewan Abdullah Zaman]]|1996}}
| parents = [[Md. Abdus Salam]] <br /> [[Kohinoor Salam]]
| othername = ᱥᱩᱢᱤ
}}
'''ᱵᱮᱱᱟᱡᱤᱨ ᱥᱟᱞᱟᱢ''' ᱫᱚ ᱵᱟᱝᱞᱟᱫᱮᱥ ᱠᱷᱚᱱ ᱥᱤᱧᱚᱛ ᱨᱮᱱ ᱢᱤᱫ ᱮᱱᱮᱡ ᱵᱟᱰᱚᱦᱤ ᱠᱟᱱᱟᱭ᱾
== ᱠᱟᱹᱢᱤ ᱡᱤᱭᱚᱱ ==
ᱵᱮᱱᱟᱡᱤᱨ ᱫᱚ ᱟᱵᱫᱩᱥ ᱥᱟᱞᱟᱢ ᱟᱨ ᱠᱳᱦᱤᱱᱩᱨ ᱥᱟᱞᱟᱢ ᱨᱮᱱ ᱠᱩᱲᱤ ᱜᱤᱫᱨᱟᱹ ᱠᱟᱱᱟᱭ᱾ ᱩᱱᱤᱫᱚ ᱑᱙᱘᱓ ᱥᱮᱨᱢᱟ ᱨᱮ ᱨᱟᱡᱽᱥᱟᱦᱤ ᱦᱚᱱᱚᱛ ᱨᱮᱱᱟᱜ ᱱᱤᱠᱠᱚᱱ ᱥᱤᱞᱯᱤ ᱜᱳᱥᱴᱷᱤ ᱧᱩᱛᱩᱢᱟᱱ ᱢᱤᱫᱴᱮᱱ ᱮᱱᱮᱡ ᱫᱚᱞ ᱠᱷᱚᱱ ᱮᱱᱮᱡ ᱠᱟᱹᱢᱤᱭ ᱮᱛᱦᱚᱵ ᱞᱮᱫᱟ᱾ ᱵᱮᱱᱟᱡᱤᱨ ᱫᱚ ᱑᱙᱘᱖, ᱑᱙᱘᱘ ᱟᱨ ᱑᱙᱘᱙ ᱥᱮᱨᱢᱟ ᱨᱮ ᱡᱟᱛᱤᱭᱟᱹᱨᱤ ᱜᱤᱫᱨᱟᱹ ᱦᱤᱥᱟᱵᱛᱮᱭ ᱵᱟᱪᱷᱟᱣ ᱞᱮᱱᱟ ᱡᱟᱸᱦᱟᱸ ᱫᱚ ᱵᱟᱝᱞᱟᱫᱮᱥ ᱨᱮᱱᱟᱜ ᱜᱤᱫᱨᱟᱹ ᱮᱠᱟᱰᱮᱢᱤ ᱠᱷᱚᱱ ᱠᱩ ᱮᱢᱟ ᱞᱤᱫᱤᱭᱟ ᱢᱤᱫᱴᱮᱱ ᱮᱱᱮᱡ ᱦᱮᱯᱨᱟᱣ ᱫᱟᱨᱟᱭᱛᱮ᱾  ᱱᱚᱣᱟ ᱦᱮᱯᱨᱟᱣ ᱨᱮ ᱵᱮᱱᱟᱡᱤᱨ ᱫᱚ ᱠᱚᱛᱷᱚᱠ, ᱵᱷᱚᱨᱚᱛᱱᱟᱴᱴᱚᱢ, ᱟᱫᱷᱩᱱᱤᱠ ᱮᱱᱮᱡ ᱟᱨ Folk ᱮᱱᱮᱡ ᱮ ᱮᱱᱮᱡ ᱞᱮᱱᱟ᱾ ᱵᱨᱤᱴᱤᱥ ᱠᱟᱣᱱᱥᱤᱞ ᱟᱨ ᱮᱹ ᱮᱹᱱ ᱡᱮᱹᱰ ᱜᱨᱤᱱᱰᱚᱞᱥ ᱵᱮᱹᱝᱠ ᱨᱮᱱᱟᱜ ᱟᱹᱭᱩᱨ ᱛᱮ ᱑᱙᱘᱘ ᱥᱮᱨᱢᱟ ᱨᱮ ᱰᱷᱟᱠᱟ ᱡᱩᱱᱤᱭᱚᱨ ᱟᱨᱴ ᱮᱱᱰ ᱥᱮᱨᱮᱧ ᱯᱚᱨᱚᱵᱽ ᱨᱮ ᱢᱚᱱᱤᱯᱩᱨᱤ ᱮᱱᱮᱡ, ᱟᱫᱷᱩᱱᱤᱠ ᱮᱱᱮᱡ ᱟᱨ ᱠᱚᱛᱷᱚᱠ ᱮᱱᱮᱡ ᱪᱮᱛᱟᱱ ᱨᱮ ᱥᱳᱱᱟ ᱨᱮᱱᱟᱜ ᱥᱤᱨᱯᱟᱹ ᱦᱚᱸᱭ ᱧᱟᱢ ᱞᱮᱫᱟ᱾ ᱑᱙᱙᱐ ᱥᱮᱨᱢᱟ ᱨᱮ ᱵᱟᱝᱞᱟᱫᱮᱥ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱥᱤᱠᱷᱱᱟᱹᱛᱷ ᱦᱟᱯᱛᱟ ᱨᱮ ᱠᱚᱛᱷᱚᱠ ᱮᱱᱮᱡ ᱠᱟᱛᱮ ᱯᱟᱹᱦᱤᱞ ᱥᱤᱨᱯᱟᱹᱭ ᱧᱟᱢ ᱞᱮᱫᱟ᱾ ᱚᱱᱟ ᱥᱮᱨᱢᱟ ᱜᱮ ᱩᱱᱤ ᱤᱣᱱᱮᱥᱠᱳ ᱠᱞᱟᱵ ᱨᱮᱱᱟᱜ Cultural ᱥᱤᱨᱯᱟᱹ ᱦᱚᱸᱭ ᱧᱟᱢ ᱞᱮᱫᱟ᱾ 

ᱵᱮᱱᱟᱡᱤᱨ ᱫᱚ ᱑᱙᱙᱖ ᱥᱮᱨᱢᱟ ᱠᱷᱚᱱ ᱑᱙᱙᱙ ᱥᱮᱨᱢᱟ ᱫᱷᱟᱹᱵᱤᱡ ᱨᱚᱵᱤᱱᱫᱨᱚ ᱵᱷᱟᱨᱚᱛᱤ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱳᱲᱤᱥᱤᱛᱮ ᱚᱱᱟᱨᱥ ᱮ ᱯᱟᱥ ᱞᱮᱫᱟ᱾ ᱚᱱᱟᱨᱮ ᱩᱱᱤ ᱯᱟᱹᱦᱤᱞ  ᱴᱷᱟᱶᱮ ᱧᱟᱢ ᱞᱮᱫᱟ ᱟᱨ ᱵᱤᱨᱫᱟᱹᱜᱟᱲ ᱠᱷᱚᱱ ᱥᱳᱱᱟ ᱨᱮᱱᱟᱜ ᱥᱤᱨᱯᱟᱹ ᱠᱩ ᱮᱢᱟᱣᱫᱤ ᱛᱟᱸᱦᱮᱸᱱᱟ᱾ ᱤᱱᱟᱹ ᱛᱟᱭᱚᱢ ᱚᱸᱰᱮ ᱠᱷᱚᱱ ᱜᱮ ᱢᱟᱥᱴᱟᱨᱥ ᱦᱚᱸ ᱯᱟᱹᱦᱤᱞ ᱴᱷᱟᱶᱛᱮᱭ ᱯᱟᱥ ᱠᱮᱫᱟ ᱟᱨ ᱥᱳᱱᱟ ᱨᱮᱱᱟᱜ ᱥᱤᱨᱯᱟᱹᱭ ᱧᱟᱢ ᱠᱮᱫᱟ᱾ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱛᱟᱸᱦᱮ ᱡᱚᱠᱷᱚᱡ ᱩᱱᱤ ᱫᱚ ᱟᱹᱰᱤ ᱢᱟᱨᱟᱝ ᱮᱱᱮᱡ ᱵᱟᱰᱚᱦᱤ ᱢᱩᱨᱟᱞᱤᱫᱷᱟᱨ ᱢᱟᱡᱷᱤ ᱟᱨ ᱯᱩᱥᱞᱤ ᱢᱩᱠᱷᱟᱨᱡᱤ ᱛᱟᱹᱠᱤᱱᱟᱜ ᱟᱹᱭᱩᱨ ᱨᱮᱭ ᱛᱟᱸᱦᱮᱸᱠᱟᱱᱟ᱾ 

ᱱᱮᱛᱟᱨ ᱫᱚ ᱩᱱᱤ ᱳᱰᱤᱥᱤ ᱮᱱᱮᱡ ᱮ ᱪᱤᱛ ᱟᱹᱠᱩᱣᱟ<ref>Deepita, Novera. "Benazir: a Promising Odissi Dancer." The Daily Star 30 January 2005. Accessed 10 September 2008</ref> ᱟᱨ ᱵᱟᱝᱞᱟᱫᱮᱥ ᱜᱤᱫᱽᱨᱟᱹ ᱮᱠᱟᱰᱮᱢᱤ ᱨᱮᱱ ᱮᱱᱮᱡ ᱢᱟᱪᱮᱛ ᱠᱟᱱᱟᱭ᱾<ref>"Alumni/Data Bank of ICCR Scholarship holders from Bangladesh." Accessed 10 September 2008</ref>

== ᱯᱷᱮᱰᱟᱛ ==
