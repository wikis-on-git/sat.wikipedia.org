{{Infobox person
| name                   = ᱢᱟᱫᱷᱩᱨᱤ ᱫᱤᱠᱷᱤᱛ 
| image                  = Madhuri Dixit in R City Mall.jpg
| caption                = Dixit at an event for [[Olay]] in 2013
| birth_date             = {{Birth date and age|1967|5|15|df=y}}
| birth_place            = [[ᱵᱚᱢᱵᱮ]], [[ᱢᱚᱦᱟᱨᱟᱥᱴᱨᱚ]], ᱥᱤᱧᱚᱛ
| spouse                 = ᱥᱨᱤᱨᱟᱢ ᱢᱟᱫᱷᱚᱵᱽ ᱱᱮᱱᱮ<ref>{{cite web|last=ᱱᱮᱱᱮ|first=ᱥᱨᱤᱨᱟᱢ|title=Madhuri Dixit|url=https://en.wikipedia.org/wiki/Madhuri_Dixit|accessdate=9 March 2017}}</ref>
| children               = ᱒
| nationality            = [[ᱥᱤᱧᱚᱛᱤᱭᱟ.]]n
| years_active           = ᱑᱙᱘᱔-ᱱᱤᱛᱚᱜ 
| occupation             = ᱮᱠᱴᱨᱮᱥ
| website                = {{URL|http://www.madhuridixit-nene.com/}}
| awards                 = [[ᱯᱚᱫᱽᱢᱚᱥᱨᱤ]]
}}

'''ᱢᱟᱫᱷᱩᱨᱤ ᱫᱤᱠᱷᱤᱛ''' (ᱡᱟᱱᱟᱢ ᱺ ᱑᱕ ᱢᱮ ᱑᱙᱖᱗) ᱦᱤᱱᱫᱤ ᱥᱤᱱᱮᱢᱟ ᱨᱤᱱᱤᱡ ᱠᱷᱮᱞᱚᱸᱰᱟ.ᱱᱤ ᱟᱨ ᱮᱱᱮᱡ ᱵᱟᱰᱚᱦᱤᱭᱟ. ᱠᱟᱱᱟᱭ ᱾ 

==ᱡᱤᱭᱚᱱ==

ᱢᱟᱫᱷᱩᱨᱤ ᱫᱤᱠᱷᱤᱛ ᱦᱤᱱᱫᱤ ᱯᱷᱤᱞᱤᱢ ᱫᱚ ᱱᱚᱝᱠᱟᱱ ᱢᱤᱫ ᱢᱳᱰ ᱮ ᱮᱢᱟ ᱟᱠᱟᱣᱟᱫᱼᱟ, ᱡᱟᱦᱟᱸ ᱠᱷᱟ.ᱛᱤᱨ ᱦᱟ.ᱞᱤ ᱠᱷᱮᱞᱚᱸᱰᱟ.ᱱᱤ (actress) ᱠᱚᱫᱚ ᱟᱡ ᱫᱚ ᱟᱠᱚᱭᱤᱡ ᱟᱫᱚᱨᱥ ᱢᱮᱱᱛᱮ ᱠᱚ ᱢᱟᱱᱟᱣᱮᱭᱟ ᱾ ᱤᱜᱮ ᱟᱜᱮ ᱜᱮᱞᱟᱝ ᱚᱠᱛᱚ ᱨᱮᱫᱚ ᱱᱩᱭ ᱠᱷᱮᱞᱚᱸᱰᱟ.ᱱᱤ ᱜᱮ ᱢᱤᱫ ᱦᱚᱲ ᱟᱡ ᱛᱮ ᱦᱤᱱᱫᱤ ᱯᱷᱤᱞᱤᱢ ᱡᱮᱜᱮᱛ ᱨᱤᱱᱤᱡ ᱢᱤᱫ ᱡᱚᱛᱚ ᱠᱷᱚᱱ ᱥᱚᱨᱮᱥ ᱟᱨ ᱧᱩᱛᱩᱢᱟᱱ ᱮᱱᱮᱡ ᱵᱟᱰᱚᱦᱤᱭᱟ. ᱞᱮᱠᱟᱛᱮᱭ ᱛᱷᱟᱯᱚᱱ ᱮᱱᱟ ᱾ ᱩᱱᱤᱭᱟᱜ ᱢᱩᱦᱤᱛ ᱜᱚᱫᱚᱜ ᱮᱱᱮᱡ ᱟᱨ ᱥᱟ.ᱨᱤᱭᱟ.ᱛ ᱮᱠᱴᱤᱝ ᱨᱮ ᱚᱱᱠᱟ ᱡᱟ.ᱫᱩ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱠᱷᱟᱹᱛᱤᱨ ᱢᱟᱫᱷᱩᱨᱤ ᱫᱚ ᱯᱩᱨᱟ. ᱫᱤᱥᱚᱢ ᱨᱤᱱᱤᱡ ᱫᱷᱚᱰᱠᱚᱱ ᱮ ᱵᱮᱱᱟᱣ ᱞᱮᱱᱟ ᱾ ᱑᱕ ᱢᱮ ᱑᱙᱖᱗ ᱵᱚᱢᱵᱮ ᱨᱮ ᱢᱚᱨᱟᱴᱷᱤ ᱜᱷᱟᱨᱚᱸᱡᱽ ᱨᱮ ᱢᱟᱫᱷᱩᱨᱤ ᱫᱤᱠᱷᱤᱛ ᱟᱜ ᱫᱚ ᱡᱟᱱᱟᱢ ᱦᱩᱭ ᱞᱮᱱᱟ ᱾ ᱵᱟᱵᱟ ᱫᱚ ᱥᱚᱝᱠᱚᱨ ᱫᱤᱠᱷᱤᱛ ᱟᱨ ᱟᱭᱳ ᱫᱚ ᱥᱱᱮᱦ ᱞᱚᱛᱟ ᱫᱤᱠᱷᱤᱛ ᱛᱟᱦᱮᱸ ᱠᱟᱱᱟ ᱾ ᱟᱡ ᱫᱚ ᱟ.ᱠᱤᱱᱤᱡ ᱡᱚᱛᱚ ᱠᱷᱚᱱ ᱥᱟᱫᱮᱨ ᱵᱤᱴᱤᱭ ᱛᱟᱦᱮᱸ ᱠᱟᱱᱟ ᱾ ᱢᱟᱫᱷᱩᱨᱤ ᱫᱚ ᱜᱤᱫᱽᱨᱟ. ᱠᱷᱚᱱ ᱜᱮ ᱰᱟᱠᱛᱚᱨ ᱵᱮᱱᱟᱣᱜ ᱨᱮᱭᱟᱜ ᱟᱹᱰᱤ ᱟᱸᱥ ᱛᱟᱭ ᱛᱟᱦᱮᱸ ᱠᱟᱱᱟ ᱾ ᱟᱨ ᱱᱚᱣᱟ ᱦᱚᱸ ᱢᱤᱫ ᱮᱛᱮᱫ ᱛᱟᱦᱮᱸ ᱠᱚᱜᱼᱟ ᱫᱚ ᱢᱟᱫᱷᱩᱨᱤ ᱫᱚ ᱟᱡᱤᱡ ᱡᱤᱣᱤ ᱡᱩᱨᱤ ᱥᱨᱤᱨᱟᱢ ᱱᱮᱱᱮᱭ ᱵᱟᱪᱷᱚᱱ ᱞᱮᱫᱮᱭᱟ ᱡᱟᱦᱟᱸᱭ ᱫᱚ ᱯᱨᱚᱯᱷᱮᱥᱳᱱ ᱜᱮ ᱛᱤᱠᱪᱷᱟ.ᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱰᱤᱵᱷᱟᱭᱤᱱ ᱪᱟᱭᱤᱞᱰ ᱩᱱᱩᱥᱩᱞ ᱟᱥᱲᱟ ᱠᱷᱚᱱ ᱥᱮᱪᱮᱫ ᱟᱢᱮᱴ ᱠᱮᱫ ᱛᱟᱭᱚᱢ ᱢᱟᱫᱷᱩᱨᱤ ᱫᱤᱠᱷᱤᱛ ᱫᱚ ᱵᱚᱢᱵᱮ ᱡᱮᱜᱮᱛ ᱵᱤᱨᱫᱟ.ᱜᱟᱲ ᱠᱷᱚᱱ ᱥᱚᱱᱮᱨ ᱫᱷᱟ.ᱵᱤᱡ ᱮ ᱥᱟ.ᱛ ᱞᱮᱫ ᱛᱟᱦᱮᱸᱫ ᱾ ᱜᱤᱫᱽᱨᱟ. ᱠᱷᱚᱱ ᱜᱮ ᱟᱡᱟᱜ ᱫᱚ ᱮᱱᱮᱡ ᱨᱮ ᱟ.ᱰᱤ ᱨᱳᱪ ᱛᱟᱦᱮᱸ ᱠᱟᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱢᱟᱫᱷᱩᱨᱤ ᱫᱚ ᱮᱱᱮᱡ ᱞᱟ.ᱜᱤᱫ ᱜᱮ ᱘ ᱥᱮᱨᱢᱟ ᱥᱮᱱᱮᱪᱮᱫ ᱮ ᱦᱟᱛᱟᱣ ᱠᱮᱫᱼᱟ ᱾ ᱒᱐᱐᱘ ᱥᱟᱞᱮ ᱨᱮ ᱟᱡ ᱫᱚ ᱵᱷᱟᱨᱚᱛ ᱥᱚᱨᱠᱟᱨᱟᱜ ᱯᱩᱱᱟᱜ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱱᱟᱜᱟᱨᱤᱭᱟ. ᱥᱚᱱᱢᱟᱱ "'''ᱯᱚᱫᱽᱢᱚᱥᱨᱤ'''" ᱛᱮᱠᱚ ᱢᱟ.ᱱ ᱦᱟᱞᱟᱝ ᱠᱮᱫᱮᱭᱟ ᱾

==ᱠᱮᱨᱤᱭᱚᱨ==

ᱢᱟᱫᱷᱩᱨᱤ ᱫᱤᱠᱷᱤᱛ ᱫᱚ ᱦᱤᱱᱫᱤ ᱯᱷᱤᱞᱤᱢ ᱡᱮᱜᱮᱛ ᱨᱤᱱᱤᱡ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱡᱤᱛᱠᱟ.ᱨ ᱟᱠᱟᱱ ᱠᱷᱮᱞᱚᱸᱰᱟ.ᱱᱤ ᱠᱟᱱᱟᱭ ᱾ ᱱᱩᱭ ᱫᱚ ᱟᱡᱟᱜ ᱮᱠᱴᱤᱝ ᱡᱤᱭᱚᱱ ᱨᱮᱭᱟᱜ ᱮᱛᱚᱦᱚᱵ ᱫᱚ ᱑᱙᱘᱔ ᱥᱟᱞᱮ ᱨᱮ "ᱚᱵᱳᱫᱷ" ᱯᱷᱤᱞᱤᱢ ᱠᱷᱚᱱ ᱮ ᱮᱛᱚᱦᱚᱵ ᱞᱮᱜᱼᱟ ᱾ ᱤᱠᱷᱟ.ᱱ ᱟᱡᱟᱜ ᱩᱯᱨᱩᱢ ᱫᱚ ᱑᱙᱘᱘ ᱥᱟᱞᱮ ᱨᱮ ᱦᱮᱡ ᱮᱱ "ᱛᱮᱡᱟᱵᱽ" ᱠᱷᱚᱱ ᱮ ᱧᱟᱢ ᱠᱮᱫᱼᱟ ᱾ ᱱᱤᱭᱟ. ᱛᱟᱭᱚᱢ ᱫᱚ ᱟᱡ ᱟᱨ ᱛᱤᱥ ᱦᱚᱸ ᱯᱟ.ᱪᱷᱞᱟ. ᱥᱮᱫ ᱫᱚ ᱵᱟᱭ ᱠᱚᱭᱚᱜ ᱨᱩᱣᱟ.ᱲ ᱞᱮᱜᱼᱟ ᱾ ᱢᱤᱫᱴᱟ.ᱝ ᱛᱟᱭᱚᱢ ᱢᱤᱫᱴᱟ.ᱝ ᱥᱩᱯᱚᱨᱦᱤᱴ ᱯᱷᱤᱞᱤᱢ ᱨᱮ ᱠᱟ.ᱢᱤ ᱠᱟᱛᱮ ᱟᱡ ᱫᱚ ᱥᱤᱧᱚᱛᱤᱭᱟ. ᱯᱷᱤᱞᱤᱢ ᱨᱮ ᱡᱚᱛᱚ ᱠᱷᱚᱱ ᱞᱟᱯᱷᱟᱝ ᱴᱷᱟᱶ ᱟᱢᱮᱴ ᱟᱠᱟᱫ ᱠᱷᱮᱞᱚᱸᱰᱟ.ᱱᱤᱭ ᱵᱮᱱᱟᱣ ᱠᱮᱫᱮᱭᱟ ᱾ ᱨᱟᱢ ᱞᱚᱠᱷᱚᱱ(᱑᱙᱘᱙), ᱯᱚᱨᱤᱱᱫᱟ (᱑᱙᱘᱙), ᱛᱨᱤᱫᱮᱵᱽ (᱑᱙᱘᱙), ᱠᱤᱥᱚᱱᱼᱠᱟᱱᱦᱟᱭᱭᱟ (᱑᱙᱙᱐), ᱟᱨ ᱯᱨᱚᱦᱟᱨ (᱑᱙᱙᱑) ᱾

==ᱥᱟ.ᱠᱷᱭᱟ.ᱛ==
{{Reflist}}

[[ᱛᱷᱚᱠ:ᱣᱤᱠᱤ ᱞᱚᱵᱽᱥ ᱳᱢᱮᱱ ᱒᱐᱑᱙]]
