'''ᱱᱮᱞᱳᱨ ᱦᱚᱱᱚᱛ''' (ᱚᱯᱷᱤᱥᱤᱭᱟᱞᱤ: Sri Potti Sriramulu Nellore district) ᱫᱚ ᱟᱱᱫᱷᱨᱚ ᱯᱨᱚᱫᱮᱥ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ, ᱡᱟᱦᱟᱸ ᱫᱚ ᱟᱱᱫᱷᱨᱚ ᱟᱲᱮ ᱮᱞᱮᱠᱟ ᱨᱮ ᱢᱮᱱᱟᱜᱼᱟ ᱾ ᱒᱐᱑᱑ ᱥᱟᱞᱮ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱒,᱙᱖᱖,᱐᱘᱒ ᱦᱚᱲ ᱢᱮᱱᱟᱜ ᱠᱚᱣᱟ, ᱯᱱᱟ ᱢᱩᱸᱫᱽ ᱠᱷᱚᱱ ᱒᱙ᱹ᱐᱗% ᱦᱚᱲ ᱫᱚ ᱥᱚᱦᱚᱨ ᱱᱟᱜᱟᱨ ᱨᱮ ᱠᱚ ᱛᱟᱦᱮᱸᱱ ᱠᱟᱱᱟ ᱾ [[ᱱᱮᱞᱳᱨ]] ᱱᱟᱜᱟᱨ ᱫᱚ ᱱᱚᱸᱰᱮᱱᱟᱜ ᱦᱮᱰᱠᱩᱣᱟᱴᱚᱨ  ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱦᱮᱰ ᱨᱮ [[ᱵᱚᱝᱜᱚ ᱫᱚᱨᱭᱟ]], ᱮᱛᱚᱢ ᱥᱮᱦᱮᱫ ᱨᱮ ᱯᱨᱚᱠᱟᱥᱚᱢ ᱦᱚᱱᱚᱛ, ᱠᱚᱧᱮ ᱥᱮᱦᱮᱫ ᱨᱮ ᱪᱤᱛᱛᱩᱨ ᱦᱚᱱᱚᱛ ᱢᱮᱱᱟᱜᱼᱟ ᱾

==ᱪᱷᱟᱹᱴᱭᱟᱹᱨ==

ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱫᱚ ᱦᱚᱱᱚᱛ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ [[ᱱᱮᱞᱳᱨ]] ᱠᱷᱚᱱ ᱦᱮᱡ ᱟᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱫᱚ ᱞᱟᱦᱟ ᱛᱮ ''ᱵᱤᱠᱨᱚᱢ ᱥᱤᱢᱦᱟᱯᱩᱨᱤ'' ᱢᱮᱱᱛᱮ ᱠᱚ ᱵᱟᱰᱟᱭᱮᱫ ᱛᱟᱦᱮᱸᱫ ᱑᱓ ᱥᱟᱭᱟᱫ ᱦᱟᱹᱵᱤᱡ ᱫᱚ, ᱛᱟᱭᱚᱢ ᱛᱮ ᱱᱚᱶᱟ ᱫᱚ ''ᱱᱮᱞᱳᱨ'' ᱠᱚ ᱧᱩᱢ ᱞᱮᱫ ᱛᱟᱦᱮᱸᱫ ᱾ ᱥᱛᱷᱚᱲᱚ ᱯᱩᱨᱟᱬ ᱢᱤᱫ ᱠᱟᱛᱷᱟ ᱞᱮᱠᱟᱛᱮ ᱢᱤᱫ ᱞᱤᱝᱜᱚᱢ (ᱥᱤᱵᱽ ᱫᱷᱤᱨᱤ) ᱛᱟᱦᱮᱸ ᱠᱟᱱᱟ ᱢᱤᱫ ᱢᱮᱨᱟᱞ (ᱛᱮᱞᱩᱜᱩ ᱺ ᱱᱮᱞᱞᱤ) ᱫᱟᱨᱮ ᱞᱟᱛᱟᱨ ᱨᱮ ᱾ ᱚᱱᱟ ᱴᱷᱟᱶ ᱫᱚ ᱛᱟᱭᱚᱢ ᱛᱮ '''ᱱᱮᱞᱞᱤ-ᱳᱨᱩ''' (''ᱱᱮᱞᱞᱤ= ᱫᱟᱨᱮ ᱧᱩᱛᱩᱢ'' ᱟᱨ ''ᱳᱨᱩ=ᱴᱷᱟᱶ'') ᱟᱨ ᱚᱱᱟ ᱛᱟᱭᱚᱢ ᱱᱚᱛᱚᱜ ᱫᱚ '''ᱱᱮᱞᱳᱨ''' ᱟᱠᱟᱱᱟ ᱾ <ref>{{Cite book|url=https://books.google.com/books?id=2qx-smrZLyUC&printsec=frontcover&dq=subject:%2522Nellore+(India+:+District)%2522&hl=en&sa=X&ved=0ahUKEwiswsKT9KvMAhWNCY4KHX6yDpEQ6AEIHDAA#v=onepage&q&f=false|title=Gazetteer of the Nellore District: Brought Up to 1938|last=Staff|first=Government Of Madras|last2=Madras|first2=Government of|date=1 January 1942|publisher=Asian Educational Services|isbn=9788120618510|language=en}}</ref> ᱟᱱᱰᱷᱨᱚ ᱯᱨᱚᱫᱮᱥ ᱨᱤᱱᱤᱡ ᱥᱚᱨᱠᱟᱨ ᱛᱟᱭᱚᱢ ᱛᱮ ᱱᱚᱶᱟ ᱫᱚ ''ᱥᱨᱤ ᱯᱚᱴᱴᱤ ᱥᱨᱤ ᱨᱟᱢᱩᱞᱩ ᱵᱮᱞᱳᱨ ᱦᱚᱱᱚᱛ'' ᱧᱩᱛᱩᱢ ᱛᱮᱭ ᱪᱷᱟᱹᱴᱭᱟᱹᱨ ᱟᱹᱨᱩ ᱞᱮᱫ ᱛᱟᱦᱮᱸᱫ, ᱡᱟᱦᱟᱸ ᱫᱚ ᱢᱤᱫ ᱯᱷᱩᱨᱜᱟᱹᱨ ᱵᱤᱨ ᱛᱟᱦᱮᱸ ᱠᱟᱱᱟᱭ ᱾ ᱩᱱᱤᱫ ᱩᱱᱤ ᱫᱚ ᱛᱮᱞᱩᱜᱩ ᱦᱚᱲ ᱠᱚ ᱞᱟᱹᱜᱤᱫ ᱢᱤᱫ ᱮᱴᱟᱜ ᱯᱚᱱᱚᱛ ᱵᱮᱱᱟᱣ ᱚᱪᱚ ᱠᱚ ᱠᱷᱟᱹᱛᱤᱨ ᱨᱮᱸᱜᱮᱡ ᱨᱮᱦᱬᱟ ᱨᱮ ᱫᱩᱲᱩᱵ ᱠᱟᱛᱮ ᱜᱚᱡ ᱞᱮᱱ ᱛᱟᱦᱮᱸᱫ ᱾<ref>{{cite news| url=http://www.hindu.com/thehindu/mp/2002/11/11/stories/2002111101540200.htm | location=Chennai, India | work=The Hindu | title=The martyr of Telugu statehood | date=11 November 2002}}</ref>
