ᱥᱳᱱ ᱜᱟᱰᱟ -: ᱢᱚᱭᱩᱨ ᱵᱷᱚᱸᱡᱽ ᱡᱚᱞᱞᱟ ᱮᱛᱚᱢ ᱥᱮᱦᱮᱫ ᱥᱮᱫᱛᱮ ᱞᱤᱸᱜᱤᱱ ᱠᱟᱱ ᱥᱳᱱ ᱜᱟᱰᱟ ᱫᱚ ᱟᱵᱚ ᱵᱷᱚᱸᱡᱽ ᱨᱮᱭᱟᱜ ᱫᱚᱥᱟᱨ ᱢᱟᱨᱟᱝ ᱜᱟᱰᱟ ᱠᱟᱱᱟ᱾ ᱱᱚᱶᱟ ᱥᱳᱱ ᱜᱟᱰᱟ ᱦᱚᱸ ᱥᱤᱢᱲᱤᱯᱟᱲ ᱠᱷᱚᱱ ᱚᱰᱚᱠ ᱠᱟᱛᱮ ᱮᱛᱚᱢ ᱥᱮᱦᱮᱫ ᱢᱚᱦᱚᱸᱰᱟ ᱮᱱᱛᱮ ᱡᱚᱭᱢᱟᱲᱤ ᱵᱩᱨᱩ ᱥᱩᱨ ᱛᱮ ᱞᱤᱸᱡᱤ ᱯᱟᱨᱚᱢ ᱠᱟᱛᱮ ᱥᱟᱢᱟᱝ ᱥᱮᱫᱛᱮ ᱵᱟᱞᱮᱥᱭᱚᱨ ᱡᱤᱞᱞᱟ ᱯᱷᱩᱞᱟᱰᱤ ᱨᱮ ᱟᱨ ᱦᱚᱸ ᱵᱚᱲᱚᱝ [[ᱜᱟᱰᱟ]] ᱨᱮ ᱢᱮᱥᱟ ᱮᱱᱛᱮ ᱵᱚᱝᱜᱚᱯ ᱥᱟᱜᱚᱨ ᱨᱮ ᱫᱩᱞ ᱢᱮᱥᱟ ᱟᱠᱟᱱᱟ᱾ ᱥᱤᱢᱲᱤᱯᱟᱲ ᱠᱷᱚᱱ ᱞᱤᱸᱡᱤ ᱚᱰᱚᱠ ᱟᱠᱟᱱ ᱮᱴᱟᱜ ᱦᱩᱰᱤᱧ ᱜᱟᱰᱟ ᱠᱟᱲᱚ, ᱫᱮᱣ ᱟᱨ ᱥᱚᱸᱡᱚ ᱜᱟᱰᱟ ᱠᱚᱫᱚ ᱥᱳᱱ ᱜᱟᱰᱟ ᱨᱮ ᱞᱤᱸᱡᱤ ᱢᱮᱥᱟ ᱟᱠᱟᱱᱟ᱾ ᱠᱟᱲᱚ ᱜᱟᱰᱟ ᱫᱚ ᱯᱟᱴᱯᱩᱨ,  ᱥᱳᱱ ᱜᱟᱰᱟ ᱨᱮ ᱞᱤᱸᱡᱤ ᱧᱟᱯᱟᱢ ᱠᱟᱛᱮ ᱫᱮᱣ ᱟᱨ ᱥᱚᱸᱡᱚ ᱜᱟᱰᱟ  ᱦᱟᱹᱛᱤᱥᱟᱦᱤ ᱨᱮ ᱢᱮᱥᱟ ᱮᱱᱛᱮ ᱠᱚᱶᱤᱥᱟᱨᱤ ᱨᱮ  ᱥᱳᱱ ᱜᱟᱰᱟ ᱨᱮ ᱫᱩᱞ ᱢᱤᱫ ᱟᱠᱟᱱᱟ᱾ ᱰᱮᱢ ᱵᱮᱱᱟᱶ ᱥᱟᱶᱛᱮ ᱥᱳᱱ ᱜᱟᱰᱟ ᱨᱮᱭᱟᱜ ᱵᱟᱱ ᱫᱟᱜ ᱮᱥᱮᱫ ᱫᱟᱨᱟᱢ ᱞᱟᱹᱜᱤᱫ ᱥᱳᱱ ᱜᱟᱰᱟ ᱨᱮ ᱥᱟᱲᱚᱪᱩᱣᱟ ᱟᱨ ᱠᱟᱲᱚ ᱜᱟᱰᱟ ᱨᱮᱭᱟᱜ ᱪᱷᱚᱱᱩᱣᱟ ᱟᱨᱵᱟᱝ ᱪᱩᱶᱤᱯᱚᱥᱤ ᱨᱮ ᱦᱩᱰᱤᱧ ᱰᱮᱢ ᱠᱚ ᱛᱚᱞ ᱟᱠᱟᱫᱼᱟ᱾ ᱥᱳᱱ ᱜᱟᱰᱟ ᱟᱲᱮᱛᱮ ᱢᱮᱱᱟᱜ ᱟᱹᱛᱩ ᱟᱨᱵᱟᱝ ᱵᱟᱡᱟᱨ ᱠᱚᱫᱚ ᱦᱩᱭᱩᱜ ᱠᱟᱱᱟ, ᱥᱚᱨᱚᱛ, ᱠᱚᱯᱛᱤᱯᱚᱫᱟ, ᱠᱚᱶᱤᱥᱟᱨᱤ, ᱡᱚᱭᱯᱩᱨ, ᱞᱟᱸᱭᱤᱠᱩᱲᱟ, ᱠᱟᱝᱥᱚ ᱟᱨ ᱠᱟᱴᱷᱚᱯᱟᱲ ᱟᱨᱦᱚᱸ ᱮᱢᱟᱱ ᱟᱹᱛᱩᱠᱚ ᱢᱮᱱᱟᱜᱼᱟ᱾ ᱥᱳᱱ ᱜᱟᱰᱟ ᱫᱟᱜ ᱛᱮ ᱚᱱᱟ ᱫᱷᱟᱨᱟᱯᱟᱹᱥᱤ ᱦᱚᱲ ᱪᱟᱥ ᱵᱟᱥ ᱫᱟᱜ ᱯᱟᱴᱟᱱ ᱠᱟᱹᱢᱤ ᱥᱟᱶᱛᱮ ᱡᱚᱛᱚ ᱞᱮᱠᱟᱱᱟᱜ ᱠᱚ ᱩᱯᱠᱟᱹᱨᱚᱜ ᱠᱟᱱᱟ᱾

[[ᱛᱷᱚᱠ:ᱱᱟᱶᱟ ᱵᱮᱵᱷᱟᱨᱤᱭᱟᱹ ᱥᱟᱯᱲᱟᱣ]]
