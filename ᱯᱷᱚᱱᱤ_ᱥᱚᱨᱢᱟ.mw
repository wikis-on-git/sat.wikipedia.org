'''ᱯᱷᱚᱱᱤ ᱥᱚᱨᱢᱟ''' (ᱤᱝᱨᱟ.ᱡᱤ: Phani Sharma) (᱑᱙᱐᱙-᱑᱙᱗᱐) ᱫᱚᱭ ᱛᱟᱦᱮ ᱠᱟᱱᱟ [[ᱟᱥᱟᱢ]] ᱨᱮᱱ ᱱᱟᱴ ᱛᱟᱦᱟ ᱥᱤᱱᱮᱢᱟ ᱨᱮᱱ ᱚᱵᱷᱤᱱᱮᱛᱟ, ᱱᱟᱴᱚᱠᱤᱭᱟ. ᱟᱨ ᱫᱤᱥᱟ. ᱩᱫᱩᱜᱤᱡ। ᱥᱴᱮᱦᱽ ᱚᱵᱷᱤᱱᱮᱛᱟ ᱞᱮᱡᱟ ᱛᱮ ᱡᱟᱝᱜᱟᱭ ᱞᱟᱦᱟ ᱞᱮᱫ, ᱛᱟᱭᱚᱢ ᱛᱮ ᱩᱱᱤ ᱫᱚ ᱯᱟ.ᱦᱤᱞ ᱟᱥᱟᱢᱤᱥ ᱥᱤᱱᱮᱢᱟ '''ᱡᱚᱭᱢᱚᱛᱤ''' (᱑᱙᱓᱕) ᱨᱮ ᱚᱵᱷᱤᱱᱚᱭ ᱞᱮᱫᱟ। ᱩᱱᱤ ᱫᱚ ᱑᱙᱔᱘ ᱥᱮᱨᱢᱟ ᱨᱮ '''ᱥᱤᱨᱟᱡᱽ''' ᱟᱨ ᱑᱙᱕᱕ ᱥᱮᱨᱢᱟ ᱨᱮ ᱯᱤᱭᱚᱞᱤ ᱯᱷᱩᱠᱚᱱ ᱥᱤᱱᱮᱢᱟ ᱨᱮ ᱫᱤᱥᱟ. ᱩᱫᱩᱜ ᱥᱟᱶ ᱛᱮ ᱚᱵᱷᱤᱱᱚᱭ ᱞᱮᱫᱟᱭ᱾

ᱟᱥᱟᱢᱤᱥ ᱱᱟᱴᱚᱠ ᱫᱩᱱᱤᱭᱟ. ᱨᱮ ᱯᱷᱚᱱᱤ ᱥᱚᱨᱢᱟ ᱣᱟᱜ ᱮᱱᱮᱢ ᱵᱟᱵᱚᱛ  '''ᱱᱟᱴᱥᱩᱨᱡᱚ''' ᱥᱤᱨᱯᱟ. ᱛᱮ ᱠᱚ ᱢᱟᱱᱚᱛ ᱞᱮᱫᱮᱭᱟ।

(ᱵᱟᱱ ᱛᱷᱤᱭᱚᱴᱟᱨ, ᱛᱮᱡᱽᱯᱩᱨ ᱨᱮᱭᱟᱜ ᱛᱚᱛᱛᱷᱚ ᱞᱮᱠᱟ ᱛᱮ ᱯᱷᱚᱱᱤ ᱥᱚᱨᱢᱟ ᱣᱟᱜ ᱡᱟᱱᱟᱢ ᱑᱙᱑᱐ ᱥᱮᱨᱢᱟ ᱨᱮ ᱦᱩᱭ ᱞᱮᱱᱟ᱾)
==ᱮᱛᱚᱦᱚᱵ ᱡᱤᱭᱚᱱ==
ᱛᱮᱡᱽᱯᱩᱨ ᱨᱮᱭᱟᱜ ᱱᱟᱜᱟᱢᱤᱭᱟ. ᱵᱟᱱ ᱛᱷᱤᱭᱮᱴᱟᱨ ᱨᱮ ᱯᱟᱦᱨᱟ ᱞᱮᱠᱟ ᱛᱮ ᱱᱟᱴᱚᱠ ᱨᱮᱭᱟᱜ ᱡᱤᱵᱚᱱᱮ ᱮᱦᱚᱵ ᱞᱮᱫᱟ। ᱩᱱᱤ ᱨᱮᱱ ᱟᱯᱟᱛᱮᱫ ᱢᱚᱞᱟᱱ ᱥᱚᱨᱢᱟ ᱫᱚ ᱢᱤᱫᱴᱮᱱ ᱱᱟᱴᱚᱠ ᱜᱟ.ᱠᱷᱩᱲᱤᱭᱟ. ᱟᱨ ᱵᱟᱱ ᱛᱷᱤᱭᱮᱴᱟᱨ ᱨᱮᱱ ᱵᱷᱟᱜᱮ ᱚᱵᱷᱤᱱᱮᱛᱟᱭ ᱛᱟᱦᱮ ᱠᱟᱱᱟ। ᱟᱯᱟᱛ ᱥᱟᱶᱛᱮ ᱫᱤᱱᱟ.ᱢ ᱛᱷᱤᱭᱮᱴᱟᱨ ᱛᱮ ᱥᱮᱱ ᱠᱟᱛᱮ ᱯᱷᱚᱱᱤ ᱥᱚᱨᱢᱟ ᱫᱚ ᱤᱱᱫᱨᱮᱥᱚᱨ ᱵᱚᱨ ᱴᱷᱟᱠᱩᱨ, ᱰᱨ. ᱞᱚᱞᱤᱛ ᱢᱚᱦᱚᱱ ᱪᱳᱣᱫᱷᱟᱨᱤ, ᱯᱨᱚᱯᱷᱩᱞᱞᱚ ᱵᱚᱨᱩᱣᱟ ᱮᱢᱟᱱ ᱱᱟᱣᱟ ᱚᱵᱷᱤᱱᱮᱛᱟ ᱠᱚ ᱣᱟᱜ ᱱᱟᱴᱚᱠᱮ ᱧᱮᱞᱮᱫ ᱛᱟᱦᱮᱱᱟ। ᱰᱮᱠᱟ ᱵᱚᱞᱤᱱ  (ᱯᱷᱚᱱᱤ ᱥᱚᱨᱢᱟ ᱣᱟᱜ ᱦᱚᱦᱚ ᱧᱩᱛᱩᱢ) ᱵᱟ.ᱭ ᱵᱟ.ᱭ ᱛᱮ ᱱᱟᱴᱚᱠ ᱫᱩᱱᱤᱭᱟ. ᱨᱮ ᱢᱯᱱ ᱞᱟᱜᱟᱣ ᱞᱮᱱ ᱛᱟᱭᱟ। ᱑᱙᱒᱘ ᱥᱮᱨᱢᱟ ᱨᱮ ᱩᱱᱤ ᱫᱚ ᱵᱟᱱ ᱛᱷᱤᱭᱮᱴᱟᱨ "ᱨᱟᱱᱟ ᱯᱨᱚᱛᱟᱯ" ᱱᱟᱴᱚᱠ ᱨᱮ ᱟᱠᱵᱚᱨ ᱟᱜ ᱪᱚᱨᱤᱛᱮ ᱦᱟᱛᱟᱣ ᱞᱮᱫᱟ।
