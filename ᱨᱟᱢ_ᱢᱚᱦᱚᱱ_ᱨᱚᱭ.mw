{{Infobox person
| name          = ᱨᱟᱡᱟ ᱨᱟᱢ ᱢᱚᱦᱚᱱ ᱨᱚᱭ 
| image         =
| image_size    = 140px 
| caption       = 
| birth_name    = 
| birth_date    = {{#invoke:ConvertDigit|main|᱒᱒ ᱢᱮ ᱑᱗᱗᱒}}
| birth_place   = [[ᱵᱚᱨᱫᱷᱚᱢᱟᱱ]],[[ᱯᱩᱪᱷᱤᱢ ᱵᱟᱝᱞᱟ]], [[ᱥᱤᱧᱚᱛ]] 
| death_date    = {{#invoke:ConvertDigit|main|᱒᱗ ᱥᱮᱯᱴᱮᱢᱵᱚᱨ ᱑᱘᱓᱓}}
| death_place   = [[ᱥᱤᱧᱚᱛ ]]
| occupation    = 
| spouse        = 
| alma_mater  = 
}}


'''ᱨᱟᱡᱟ ᱨᱢ ᱢᱚᱚᱱ ᱨᱚᱭ''' (᱒᱒ ᱢᱮ ᱑᱗᱗᱒ - ᱒᱗ ᱥᱮᱯᱴᱮᱢᱵᱚᱨ ᱑᱘᱓᱓) ᱫᱚ ᱯᱩᱪᱷᱤᱢ ᱵᱟᱝᱞᱟ ᱯᱚᱱᱚᱛ ᱨᱮᱱᱟᱜ ᱵᱚᱨᱫᱷᱚᱢᱟᱱ ᱦᱚᱱᱚᱛ ᱨᱮᱱᱟᱜ ᱨᱟᱫᱷᱟᱠᱟᱸᱛᱯᱩᱨ ᱟᱹᱛᱩ ᱨᱮ ᱢᱤᱫ ᱵᱨᱟᱢᱦᱚᱬ ᱜᱷᱟᱨᱚᱡᱽ ᱨᱮᱭ ᱡᱟᱱᱟᱢ ᱞᱮᱸ ᱛᱟᱦᱮᱸᱫ ᱾ <ref>Is Roy the founder of Brahmo Samaj [[:en:Brahmo Samaj#Is not Raja Ram Mohan Roy the Brahmo Samaj founder .3F|Brahmo Samaj and Raja Ram Mohan Roy]]</ref>  ᱟᱡ ᱵᱟᱵᱟ ᱦᱟᱜ ᱧᱩᱛᱩᱢᱫᱚ ᱨᱚᱢᱟᱠᱟᱸᱛ ᱨᱚᱭ ᱟᱨ ᱮᱸᱜᱟᱛ ᱫᱚ ᱛᱟᱨᱤᱬᱤ ᱫᱮᱵᱤ ᱾ <ref>Cite journal| last2 = Harrison | first2 = B. | first1 = H. C. G.| title = The Oxford Dictionary of National Biography| last1 = Matthew| year = 2004| doi = 10.1093/ref:odnb/47673 </ref>

== ᱡᱤᱭᱚᱱ ==
ᱨᱟᱢᱢᱚᱦᱚᱱ ᱨᱚᱭ ᱫᱚ ᱯᱟᱨᱥᱤ, ᱟᱨᱚᱵᱤᱠ ᱟᱹᱨᱥᱤ ᱨᱮ ᱟᱰᱤ ᱜᱮ ᱜᱮᱭᱟᱱ ᱛᱟᱦᱮᱸ ᱠᱟᱱ ᱛᱟᱭᱟ ᱾ ᱵᱮᱫᱚ, ᱩᱯᱚᱱᱤᱥᱚᱫᱽ, ᱠᱚᱨᱟᱱ, ᱵᱟᱭᱵᱮᱞ, ᱡᱮᱫᱽᱫᱟᱭᱚᱵᱷᱮᱥᱛᱟ, ᱵᱚᱣᱫᱷᱚ ᱜᱨᱚᱱᱛᱷᱚ ᱮᱢᱟᱱ ᱠᱚᱭ ᱯᱟᱲᱦᱟᱣ ᱞᱮᱫ ᱛᱟᱦᱮᱸᱫ ᱾ <ref name="Sharma">page 8, Raja Ram Mohan Roy — The Renaissance Man, H.D.Sharma, 2002</ref> ᱑᱘᱒᱘ ᱥᱟᱞᱮ ᱚᱜᱚᱥᱴ ᱒᱐ ᱢᱟᱹᱦᱤᱛ ᱨᱮ ᱵᱨᱟᱢᱦᱚ ᱥᱚᱵᱷᱟᱭ ᱵᱮᱨᱮᱫ ᱞᱮᱫ ᱛᱟᱦᱮᱸᱫ ᱾ ᱑᱘᱓᱐ ᱥᱟᱞᱮ ᱨᱮ ᱱᱚᱶᱟ ᱫᱚ ᱵᱨᱟᱢᱦᱚ ᱥᱚᱢᱟᱡᱽ ᱢᱮᱱᱛᱮ ᱩᱯᱨᱩᱢ ᱮ ᱧᱟᱢ ᱞᱮᱫᱼᱟ ᱾ ᱟᱡᱟᱜ ᱠᱩᱨᱩᱢᱩᱴᱩ ᱛᱮ ᱵᱮᱱᱴᱤᱝ ᱥᱤᱧᱚᱛ ᱠᱷᱚᱱ ᱨᱟᱺᱰᱤ ᱟᱛᱟᱨ (ᱥᱚᱛᱤᱫᱟᱦᱚ ᱯᱨᱚᱛᱷᱟ) ᱪᱚᱞᱚᱱ ᱮ ᱚᱪᱚᱜ ᱞᱮᱫ ᱛᱟᱦᱮᱸᱫ ᱾ ᱤᱝᱞᱤᱥ ᱯᱟᱹᱨᱥᱤ ᱯᱟᱥᱱᱟᱶ ᱞᱟᱹᱜᱤᱫ ᱦᱚᱸ ᱟᱡᱟᱜ ᱟᱹᱰᱤ ᱢᱟᱨᱟᱝ ᱮᱱᱮᱢ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱠᱩᱨᱩᱢᱩᱴᱩ ᱛᱮ ᱠᱚᱞᱠᱟᱛᱟ ᱨᱮ ᱤᱝᱞᱤᱥ ᱟᱥᱲᱟ ᱵᱮᱫᱟᱱᱛᱚ ᱵᱤᱨᱫᱟᱹᱜᱟᱲ ᱟᱨ ᱥᱤᱴᱤ ᱵᱤᱨᱫᱟᱹᱜᱟᱲ ᱠᱚ ᱵᱮᱨᱮᱫ ᱞᱮᱱ ᱛᱟᱦᱮᱸᱫ ᱾ ᱩᱱᱤ ᱵᱟᱝᱞᱟ ᱛᱮ ᱠᱚᱭᱢᱩᱫᱤ ᱧᱩᱛᱩᱢᱟᱱᱟᱜ ᱯᱟᱛᱷᱟᱢ ᱮ ᱯᱟᱨᱥᱟᱞ ᱞᱮᱫ ᱛᱟᱦᱮᱸᱫ ᱾ 'ᱢᱤᱨᱚᱴ-ᱩᱞ-ᱟᱠᱷᱵᱟᱨ' ᱧᱩᱛᱩᱢᱟᱱᱟᱜ ᱵᱮᱣᱨᱟ ᱥᱟᱠᱟᱢ  ᱨᱤᱱᱤᱡ ᱥᱟᱯᱲᱮᱛ ᱠᱟᱹᱢᱤᱭ ᱛᱩᱞᱟᱹᱣ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱛᱮ ᱩᱱᱤ ᱫᱚ ᱥᱤᱧᱚᱛᱤᱭᱟᱹ ᱵᱮᱣᱨᱥᱟᱠᱟᱢ ᱨᱤᱱᱤᱡ ᱟᱯᱟᱛ ᱢᱮᱱᱛᱮ ᱠᱚ ᱢᱮᱛᱟᱭ ᱠᱟᱱ ᱛᱟᱦᱮᱸᱫ ᱾

== ᱥᱚᱸᱥᱠᱟᱨ ==
ᱨᱟᱡᱽᱟᱹᱨᱤ, ᱥᱟᱶᱛᱟ ᱟᱹᱨᱤ ᱟᱨ ᱫᱷᱚᱨᱚᱢ ᱛᱷᱚᱠ ᱨᱮ ᱨᱟᱢ ᱢᱚᱦᱚᱱ ᱫᱚ ᱟᱹᱰᱤ ᱜᱟᱱ ᱟᱹᱨᱩᱯᱷᱮᱨᱟᱣᱻᱮ ᱟᱹᱜᱩ ᱞᱮᱫ ᱛᱟᱦᱮᱸᱫ <ref>http://brahmo.org/brahmo-samaj.html</ref>।᱾ ᱨᱟᱡᱽᱨᱟᱹᱨᱤ ᱢᱮᱫ ᱛᱮ ᱟᱡᱟᱜ ᱯᱟᱹᱛᱭᱟᱹᱣ ᱛᱟᱦᱮᱸ ᱠᱟᱱᱟ ᱪᱤ ᱵᱨᱤᱴᱤᱥ ᱥᱟᱥᱮᱛ ᱨᱮᱱᱟᱜ ᱢᱤᱫ ᱴᱷᱟᱹᱣᱠᱟᱹ ᱡᱚᱥ ᱢᱮᱱᱟᱜᱼᱟ ᱢᱮᱱᱛᱮ ᱾ ᱟᱡᱟᱜ  ᱢᱚᱱᱚᱛ ᱞᱮᱠᱟᱛᱮ ᱚᱱᱟ ᱡᱚᱥ ᱯᱩᱨᱟᱹᱣᱜ ᱦᱟᱹᱵᱤᱡ ᱩᱱᱠᱩ ᱫᱚ ᱥᱤᱧᱚᱛ ᱨᱮᱜᱮ ᱠᱚ ᱛᱟᱦᱮᱸᱱ ᱢᱟ ᱢᱮᱱᱛᱮ ᱾ ᱯᱷᱩᱨᱜᱟᱹᱞ ᱢᱚᱱᱮ ᱫᱚᱦᱚᱭ ᱞᱟᱹᱜᱤᱛ ᱥᱤᱧᱚᱛ ᱨᱤᱱ ᱦᱚᱲ ᱠᱚ ᱩᱯᱚᱰᱮᱥᱻᱮ ᱮᱢᱟᱫ ᱠᱚ ᱛᱟᱦᱮᱸᱫ ᱾ ᱵᱤᱯᱤᱱ ᱪᱚᱸᱫᱨᱚ ᱯᱟᱞ ᱢᱮᱱ ᱞᱮᱫᱼᱟᱭ : ᱯᱩᱭᱞᱩ ᱥᱤᱧᱚᱛᱤᱭᱟᱹ ᱞᱮᱠᱟᱛᱮ ᱨᱟᱡᱟ ᱨᱟᱢᱢᱚᱦᱚᱱ ᱥᱤᱧᱚᱛᱤᱭᱟᱹ ᱠᱚ ᱨᱟᱡᱽᱟᱹᱨᱤ ᱯᱷᱩᱨᱜᱟᱹᱞ ᱨᱮᱱᱟᱜ ᱥᱟᱸᱫᱮᱥᱻᱮ ᱮᱢᱟᱫ ᱠᱚ ᱛᱟᱦᱮᱸᱫ ᱾ 

ᱢᱤᱫ ᱥᱟᱶᱛᱟ ᱟᱹᱨᱩᱯᱷᱮᱨᱟᱣᱤᱭᱟᱹ ᱞᱮᱠᱟ ᱛᱮ ᱨᱟᱢᱢᱚᱦᱚᱱᱟᱜ ᱮᱱᱮᱢ ᱫᱚ ᱟᱹᱰᱤ ᱜᱟᱱᱟ ᱢᱮᱱᱟᱜᱼᱟ ᱾ ᱥᱤᱧᱚᱛ ᱨᱮ ᱵᱟᱹᱲᱤᱡ ᱪᱚᱞᱚᱛ ᱠᱚ ᱥᱟᱦᱟᱭ ᱞᱟᱹᱜᱤᱫ ᱩᱱᱤ ᱵᱨᱤᱴᱤᱥ ᱥᱚᱨᱠᱟᱨᱟᱜ ᱜᱚᱲᱚᱭ ᱦᱟᱛᱟᱣ ᱞᱮᱫ ᱛᱟᱦᱮᱸᱫ ᱾ ᱟᱡᱟᱜ ᱠᱩᱨᱩᱢᱩᱴᱩ ᱛᱮ ᱑᱘᱒᱙ ᱥᱟᱞᱮ ᱨᱮ ᱨᱟᱺᱰᱤ ᱟᱛᱟᱨ ᱵᱮᱵᱚᱥᱛᱟᱻᱭ ᱚᱪᱚᱜ ᱚᱪᱚ ᱞᱮᱫ ᱛᱟᱦᱮᱸᱫ ᱾ ᱟᱡᱟᱜ ᱢᱚᱱᱚᱛ ᱞᱮᱠᱟᱛᱮ ᱟᱵᱚ ᱡᱚᱛᱚ ᱤᱥᱣᱚᱨ ᱨᱤᱱ ᱦᱚᱯᱚᱱ ᱠᱟᱱᱟ ᱵᱚᱱ ᱾ ᱩᱱᱤ ᱛᱤᱨᱞᱟᱹ ᱯᱷᱩᱨᱜᱟᱹᱞ ᱟᱨ ᱛᱤᱨᱞᱟᱹ ᱥᱮᱪᱮᱫ ᱪᱮᱛᱟᱱ ᱨᱮ ᱱᱚᱡᱨᱻᱮ ᱮᱢ ᱞᱮᱫ ᱛᱟᱦᱮᱸᱫ ᱾ ᱵᱟᱞᱮᱶ ᱵᱟᱯᱞᱟ ᱟᱨ ᱟᱹᱰᱤᱫᱷᱟᱣ ᱞᱮᱠᱟᱱ ᱵᱟᱯᱞᱟ ᱞᱮᱠᱟᱱ ᱵᱮᱵᱚᱥᱛᱟ ᱠᱚᱭ ᱚᱪᱚᱜ ᱚᱪᱚ ᱞᱮᱫ ᱠᱚ ᱛᱟᱦᱮᱸᱫ ᱾
==ᱵᱨᱚᱢᱦᱚ ᱥᱚᱢᱟᱡᱽ==
᱑᱘᱒᱘ ᱚᱜᱚᱥᱴ ᱒᱐ ᱢᱟᱹᱦᱤᱛ ᱨᱮ  ᱛᱮᱭᱟᱨ ᱞᱮᱱ ᱵᱨᱚᱢᱦᱚᱥᱚᱵᱷᱟ ᱑᱘᱓᱐ ᱥᱟᱞᱮ ᱨᱮ ᱵᱨᱚᱢᱦᱚ ᱥᱚᱢᱟᱡᱽ ᱨᱮ ᱧᱩᱢ ᱟᱹᱨᱩ ᱞᱮᱱ ᱛᱟᱦᱮᱸᱫ ᱾ ᱵᱨᱚᱢᱦᱚ ᱥᱚᱢᱟᱡᱽ ᱨᱮᱱᱟᱜ ᱩᱱᱩᱭᱦᱟᱹᱨ ᱛᱟᱦᱮᱸᱠᱟᱱᱟ ᱪᱤ- "ᱫᱷᱚᱨᱚᱢ ᱨᱮᱱᱟᱜ ᱢᱚᱱᱚᱛ ᱨᱮ ᱜᱩᱱᱢᱟᱱ ᱥᱟᱶᱛᱮ ᱡᱚᱛᱚ ᱦᱚᱲ ᱠᱚ ᱛᱟᱞᱟᱨᱮ ᱥᱩᱞᱩᱠ ᱥᱟᱹᱜᱟᱹᱭ ᱛᱮᱭᱟᱨ ᱞᱟᱹᱜᱤᱫ ᱾ 
== ᱤᱝᱞᱚᱸᱰ ᱨᱮ ᱡᱤᱭᱚᱱ (᱑᱘᱓᱑-᱑᱘᱓᱓) ==
[[File:Ram Mohan Roy.JPG|thumb|Statue in [[:en:College Green, Bristol|College Green, Bristol]], England]]
[[File:Ram Mohan Roy 49 Bedford Square blue plaque.jpg|thumb|Blue plaque, 49 Bedford Square, London]]

᱑᱘᱓᱐ ᱥᱟᱞᱮ ᱨᱮ ᱨᱟᱢᱢᱚᱦᱚᱱ ᱤᱝᱞᱚᱸᱰᱻᱮ ᱥᱟᱝᱜᱷᱟᱨ ᱞᱮᱫ ᱛᱟᱦᱮᱸᱫ ᱾ ᱚᱸᱰᱮ ᱞᱚᱨᱰ ᱵᱮᱱᱴᱤ ᱥᱟᱶ ᱧᱟᱯᱟᱢ ᱠᱟᱛᱮ ᱨᱟᱺᱰᱤ ᱟᱛᱟᱨ ᱵᱮᱵᱚᱥᱛᱟ ᱚᱪᱚᱜ ᱟᱨ ᱢᱚᱜᱚᱞ ᱵᱟᱫᱽᱥᱟ ᱫᱚᱥᱟᱨ ᱟᱠᱵᱚᱨ ᱫᱚ ᱢᱟᱹᱱ ᱥᱟᱨᱦᱟᱶ ᱮᱢ ᱞᱟᱹᱜᱤᱫ ᱮ ᱱᱮᱦᱚᱨ ᱞᱮᱫᱮ  ᱛᱟᱦᱮᱸᱫ ᱾  

== ᱵᱟᱨᱦᱮ ᱡᱚᱱᱚᱲ ==
*[http://www.calcuttaweb.com/people/rammohan.shtml Biography (Calcuttaweb.com)]
*[https://books.google.com/books?id=48I5zYEGSXUC&pg=PA86&lpg=PA86&dq=rammohun+roy+sanskrit+education+darkness&source=bl&ots=WHzVfG0gG5&sig=-GICawlawYerBSUvQP40qAF_gdI&hl=en&sa=X&ei=DxSsVKqzPMmvogT9iIKQCg&ved=0CCAQ6AEwAQ#v=onepage&q=rammohun%20roy%20sanskrit%20education%20darkness&f=false Social, Political, Economic, and Educational Ideas of Raja Rammohun Roy]
*[http://www.thebrahmosamaj.net/founders/rammohun.html Biography (Brahmo Samaj)]
==ᱥᱟᱹᱠᱷᱭᱟᱹᱛ==


[[Category:!Main category]]
