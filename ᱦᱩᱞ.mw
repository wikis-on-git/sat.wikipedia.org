[[File:Attack by 600 Santhals upon a party of 50 sepoys, 40th regiment native infantry.jpg|thumb|350px|Attack by 600 Santhals upon a party of 50 sepoys, 40th regiment native infantry]]

'''ᱦᱩᱞ''' ᱮᱦᱚᱵᱞᱮᱱᱟ ᱑᱘᱕᱕ ᱥᱟᱞᱨᱮ᱾ ᱤᱧᱨᱮᱡ ᱟᱢᱚᱞᱨᱮ ᱡᱚᱢᱤᱫᱟᱨ, ᱢᱚᱦᱟᱡᱚᱱ ᱣ ᱤᱧᱨᱮᱡ ᱠᱚᱨᱢᱚᱪᱟᱹᱨᱤᱠᱩ ᱦᱚᱲ ᱪᱮᱛᱟᱱ ᱡᱩᱞᱩᱢᱠᱩ ᱮᱦᱚᱵᱞᱮᱛᱛᱮ ᱩᱝᱸᱠᱩ ᱵᱤᱨᱩᱫᱷ ᱦᱚᱲᱠᱩ ᱦᱩᱞ ᱞᱮᱫᱟ᱾ ᱤᱧᱨᱮᱡ ᱵᱤᱨᱩᱫᱷ ᱱᱤᱭᱟᱹᱜᱤ ᱯᱟᱹᱦᱤᱞ ᱞᱟᱹᱲᱦᱟᱹᱤ ᱠᱟᱱᱟ ᱜᱚᱴᱟ ᱵᱷᱟᱨᱚᱛ ᱫᱤᱥᱟᱹᱢᱨᱮ᱾ ᱱᱤᱭᱟᱹ ᱞᱟᱹᱲᱦᱟᱹᱤᱨᱮ ᱥᱤᱫᱷᱩ, ᱠᱟᱹᱱᱦᱩ, ᱪᱟᱸᱫ, ᱵᱷᱚᱭᱨᱚᱵ ᱱᱩᱠᱩ ᱯᱩᱱ ᱵᱚᱭᱦᱟ ᱟᱨ ᱵᱟᱨ ᱠᱩᱲᱤ ᱵᱚᱭᱦᱟ ᱯᱷᱩᱞᱳ, ᱡᱷᱟᱱᱚ ᱢᱩᱨᱢᱩ ᱛᱟᱹᱠᱩᱠᱚ ᱥᱸᱮᱲᱟᱨᱮᱠᱩ ᱛᱟᱦᱮᱠᱟᱱᱟᱹ ᱥᱤᱯᱟᱹᱦᱤ ᱦᱩᱞᱨᱮᱱᱟ ᱮᱦᱚᱯᱦᱚ ᱥᱟᱱᱛᱟᱞ ᱦᱩᱞ ᱠᱷᱚᱡᱜᱮᱠᱚ ᱧᱟᱢᱞᱮᱫᱟᱹ

[[File:20131221221339!সাঁওতাল_বিদ্রোহ.jpg|thumb|ᱥᱟᱱᱛᱟᱲ ᱦᱩᱞ]]

==ᱱᱟᱜᱟᱢ==

᱑᱘᱕᱕-᱕᱖ ᱥᱟᱞᱨᱮ ᱥᱟᱱᱛᱟᱞᱠᱩ ᱤᱝᱨᱮᱡ ᱥᱚᱨᱠᱟᱨᱟ ᱜᱸᱟᱡᱚᱱ ᱠᱷᱚᱡ ᱵᱟᱱᱪᱟᱣ ᱞᱟᱹᱜᱤᱛᱠᱚ ᱞᱟᱲᱦᱟᱤᱞᱮᱱᱟ᱾ ᱚᱱᱟ ᱥᱟᱣᱛᱮ ᱥᱩᱫᱠᱷᱚᱨ, ᱢᱚᱦᱟᱡᱚᱱ ᱟᱨ ᱵᱮᱵᱥᱟᱭᱤᱠ ᱵᱤᱨᱩᱫᱷᱨᱮᱦᱚᱠᱩ ᱞᱟᱲᱦᱟᱤᱞᱮᱱᱟ᱾ ᱟᱞᱟᱫᱟ ᱥᱟᱱᱛᱟᱞ ᱫᱤᱥᱚᱢ ᱵᱮᱱᱟᱣ ᱞᱟᱹᱜᱤᱛ ᱱᱤᱭᱟᱹ ᱦᱩᱞᱫᱚ ᱦᱩᱤᱞᱮᱱᱟ᱾ ᱵᱷᱟᱨᱚᱛ ᱫᱤᱥᱚᱢᱨᱮᱱᱟᱹ ᱫᱟᱹᱢᱤᱱ-ᱤ-ᱠᱚᱦᱚ ᱨᱮ ᱥᱟᱱᱛᱟᱞ ᱦᱚᱲᱠᱩ ᱡᱟᱹᱥᱛᱤᱜᱮᱠᱚ ᱛᱟᱸᱦᱮᱞᱮᱱᱟ ᱟᱨ ᱱᱮᱛᱚᱜ-ᱟ ᱵᱤᱨᱵᱷᱩᱢ ᱡᱮᱞᱟᱨᱮᱱᱟᱜ ᱵᱷᱚᱜᱱᱟᱰᱤᱦᱤ ᱟᱛᱚᱠᱷᱚᱡᱜᱮ ᱦᱩᱞᱫᱚ ᱮᱦᱚᱵᱞᱮᱱᱟ᱾

==ᱚᱠᱛᱚ==

᱑᱘᱕᱕-᱕᱖ ᱥᱟᱞᱨᱮ ᱦᱩᱤᱟᱠᱟᱱ ᱦᱩᱞᱨᱮ ᱤᱝᱨᱮᱡ ᱥᱚᱨᱠᱟᱨ ᱦᱟᱹᱛᱤ, ᱥᱟᱫᱚᱢ ᱟᱨ ᱵᱟᱹᱱᱫᱩᱠᱠᱚ ᱵᱮᱣᱦᱟᱨᱞᱮᱫᱟ᱾ ᱦᱚᱲ ᱦᱚᱯᱚᱱᱠᱩᱫᱚ ᱟᱜ ᱥᱟᱨ ᱱᱤᱭᱟᱹ ᱜᱮᱠᱚ ᱞᱟᱹᱲᱦᱟᱹᱤ ᱞᱮᱱᱟ᱾ᱦᱩᱞ ᱚᱠᱛᱮ ᱜᱮᱞᱥᱟᱭ ᱜᱮᱞ ᱤᱝᱨᱮᱡ ᱟᱨ ᱦᱚᱲᱠᱩ ᱵᱚᱸᱜᱟ ᱛᱟᱞᱟᱞᱮᱱᱟ᱾ ᱦᱚᱲ ᱦᱚᱯᱚᱱᱟᱜ ᱦᱩᱞ ᱧᱮᱞᱛᱮ ᱤᱝᱨᱮᱡ ᱥᱚᱨᱠᱟᱨᱮ ᱵᱚᱛᱚᱨ ᱩᱛᱟᱹᱨᱞᱮᱱᱟ᱾ᱞᱟᱹᱲᱦᱟᱹᱤᱨᱮ ᱥᱤᱫᱷᱩ, ᱠᱟᱹᱱᱦᱩ, ᱪᱟᱸᱫ, ᱵᱷᱚᱭᱨᱚᱵ ᱠᱩ ᱵᱚᱸᱜᱟ ᱛᱟᱞᱟᱞᱮᱱᱠᱷᱟᱡ ᱑᱘᱕᱖ ᱥᱟᱞᱨᱮᱱᱟ ᱤᱝᱨᱮᱡᱤ ᱱᱚᱵᱷᱮᱢᱵᱚᱨ ᱪᱟᱸᱫᱚ ᱦᱩᱞ ᱢᱩᱪᱟᱹᱫᱞᱮᱱᱟ᱾

== <big>ᱦᱩᱞᱨᱮᱱᱟᱹ ᱡᱟᱹᱨᱩᱲ ᱠᱟᱛᱷᱟᱠᱩ</big> ==
᱑ᱹ ᱑᱘᱕᱕ ᱥᱟᱞᱨᱮᱱᱟᱜ ᱓᱐ ᱡᱩᱱ ᱵᱤᱨᱵᱷᱩᱢ ᱡᱮᱞᱟᱨᱮᱸᱟᱜ ᱵᱷᱚᱜᱱᱟᱰᱤᱦᱤ ᱟᱛᱚᱨᱮ ᱜᱮᱞᱥᱟᱭ ᱯᱮᱜᱮᱞ ᱦᱚᱲᱠᱩ ᱡᱟᱣᱨᱟᱞᱮᱱᱟ᱾ ᱚᱱᱟ ᱡᱟᱣᱨᱟ ᱠᱷᱚᱡᱜᱮ ᱥᱤᱫᱟᱹ - ᱠᱟᱹᱱᱦᱩ ᱦᱩᱞᱠᱤᱱ ᱦᱚᱦᱚᱞᱮᱫᱟ᱾ ᱚᱱᱰᱮ ᱠᱷᱚᱡᱜᱮ ᱦᱚᱲ ᱦᱚᱯᱚᱱᱠᱩ ᱠᱳᱞᱠᱟᱛᱟᱨᱮ ᱵᱚᱲᱳ ᱞᱟᱴᱷ ᱴᱷᱮᱱ ᱟᱹᱤᱫᱟᱹᱨᱤ ᱵᱟᱰᱟᱭ ᱩᱪᱩ ᱞᱟᱹᱜᱤᱛᱽᱛᱮ ᱛᱟᱲᱟᱢᱠᱩ ᱮᱦᱚᱵᱞᱮᱫᱟ (The first Long March has organised during the Santal rebellion in the history of Indian sub-continent)᱾

᱒ᱹ ᱥᱤᱫᱟᱹ ᱠᱟᱹᱱᱩ-ᱟ ᱦᱩᱞ ᱰᱟᱦᱟᱨ ᱯᱟᱸᱡᱟ ᱠᱟᱛᱮᱛ ᱡᱩᱞᱟᱹᱤ ᱪᱟᱸᱫᱚ ᱨᱮᱱᱟᱜ ᱗ ᱛᱟᱹᱨᱤᱠᱷ ᱫᱤᱜᱷᱤ ᱛᱷᱟᱱᱟᱨᱮᱱ ᱫᱟᱨᱳᱜᱟ ᱢᱚᱦᱮᱥᱞᱟᱞ ᱥᱟᱣᱛᱮ ᱜᱮᱞ ᱟᱨᱮ ᱦᱚᱲᱠᱩ ᱜᱚᱪᱽ ᱠᱮᱛ ᱠᱩᱭᱟ᱾

᱓ᱹ ᱤᱝᱨᱮᱡᱠᱩ ᱵᱤᱨᱩᱫᱷ ᱱᱤᱭᱟᱹ ᱦᱩᱞᱨᱮ ᱦᱚᱲ ᱦᱚᱯᱚᱱ ᱥᱟᱶᱛᱮ ᱠᱩᱢᱟᱨ, ᱛᱮᱞᱤ, ᱠᱚᱨᱢᱚᱠᱟᱨ, ᱪᱟᱢᱟᱨ, ᱫᱳᱢ ᱟᱨ ᱨᱮᱸᱜᱮᱪᱽ ᱦᱤᱱᱫᱩ, ᱢᱩᱥᱞᱟᱹᱦᱩᱠᱩ ᱛᱟᱦᱮᱠᱟᱱᱟ᱾

᱔ᱹ ᱥᱟᱱᱛᱟᱞ ᱦᱩᱞ ᱵᱷᱟᱨᱚᱛ ᱫᱤᱥᱚᱢ ᱯᱷᱩᱨᱜᱟᱹᱞ ᱨᱮᱱᱟᱜ ᱠᱷᱟᱞᱤ ᱯᱟᱹᱦᱤᱞ ᱞᱟᱹᱲᱦᱟᱹᱤ ᱜᱮ ᱵᱟᱝ ᱛᱟᱦᱮᱠᱟᱱᱟ, ᱱᱤᱭᱟᱹᱫᱚ ᱨᱮᱸᱜᱮᱪ ᱟᱨ ᱠᱤᱥᱟᱹᱱ ᱦᱚᱲᱟᱜ ᱯᱟᱹᱦᱤᱞ ᱞᱟᱹᱲᱦᱟᱹᱤᱦᱚ ᱛᱟᱦᱮᱠᱟᱱᱟ᱾
==ᱵᱟᱨᱦᱮ ᱡᱚᱱᱚᱲ==
*http://www.thehindu.com/todays-paper/tp-national/Tribals-celebrate-Hool-Maha-festival/article16544527.ece

*https://www.telegraphindia.com/1140707/jsp/odisha/story_18588718.jsp|

[[Category:!Main category]]
[[Category:ᱱᱟᱜᱟᱢ]]
