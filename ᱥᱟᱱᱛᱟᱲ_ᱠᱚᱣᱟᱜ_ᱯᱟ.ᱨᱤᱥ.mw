ᱥᱟᱱᱛᱟᱲ ᱠᱚᱣᱟᱜ ᱯᱟᱹᱨᱤᱥ-:ᱠᱷᱮᱨᱣᱟᱲ ᱵᱚᱝᱥᱚ [[ᱥᱟᱱᱛᱟᱲ]] ᱠᱚᱣᱟᱜ ᱯᱟᱹᱨᱤᱥ ᱫᱚ ᱜᱮᱞᱵᱟᱨ ᱨᱮ ᱦᱟᱹᱴᱤᱧ ᱟᱠᱟᱱᱟ ᱾ ᱚᱱᱟ ᱠᱚᱫᱚ ᱦᱩᱭᱩᱜ ᱠᱟᱱᱟ, -:᱑-ᱦᱟᱸᱥᱫᱟᱜ ᱒-ᱢᱩᱨᱢᱩ ᱓-ᱠᱤᱥᱠᱩ ᱔-ᱦᱮᱢᱵᱽᱨᱚᱢ ᱕-ᱢᱟᱺᱨᱰᱤ ᱖-ᱥᱚᱨᱮᱱ ᱗-ᱴᱩᱰᱩ ᱘-ᱵᱟᱥᱠᱮ ᱙-ᱵᱮᱥᱨᱟ ᱑᱐-ᱪᱚᱸᱬᱮ ᱑᱑-ᱵᱚᱸᱰᱨᱟ ᱑᱒-ᱯᱟᱺᱣᱨᱤᱭᱟᱹ ᱾ ᱯᱤᱞᱪᱩ ᱦᱟᱲᱟᱢ ᱟᱨ ᱯᱤᱞᱪᱩ ᱵᱩᱰᱷᱤ ᱛᱤᱠᱤᱱ ᱮᱭᱟᱭ ᱜᱚᱴᱮᱡ ᱯᱟᱹᱨᱤᱥ  ᱨᱮᱠᱤᱱ ᱦᱟᱹᱴᱤᱧ ᱟᱫ ᱠᱚ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱡᱟᱹᱨᱯᱤ ᱫᱤᱥᱚᱢ ᱠᱷᱚᱡ ᱠᱟᱢᱟᱱ ᱨᱮ ᱥᱮᱸᱜᱮᱞ ᱫᱟᱜ ᱮ ᱡᱟᱹᱲᱤ ᱛᱟᱭᱚᱢ ᱛᱤᱱᱟᱹᱜ ᱦᱚᱲ ᱫᱚᱠᱚ ᱜᱚᱡ ᱟᱹᱫᱷᱤ ᱮᱱᱟ ᱾ ᱡᱟᱦᱟᱸ ᱠᱚ ᱥᱟᱨᱮᱡ ᱮᱱᱟ ᱩᱱᱠᱩ ᱫᱚ ᱥᱟᱥᱟᱝ ᱵᱮᱰᱟ ᱠᱚ ᱢᱮᱛᱟᱜ ᱢᱤᱫ ᱢᱟᱨᱟᱝ ᱚᱠᱚᱡ ᱴᱟᱺᱰᱤ ᱛᱮᱠᱚ ᱚᱰᱚᱠ ᱪᱟᱞᱟᱣ ᱮᱱᱛᱮ ᱚᱸᱰᱮ ᱫᱚᱠᱚ ᱡᱟᱹᱤᱛᱤ ᱟᱹᱨᱩ ᱞᱮᱱᱟ ᱾ ᱩᱱᱨᱮ ᱟᱨᱦᱚᱸ ᱢᱚᱬᱮ ᱜᱚᱴᱮᱡ ᱯᱟᱹᱨᱤᱥ ᱠᱚ ᱦᱟᱹᱴᱤᱧ ᱡᱩᱴᱤᱡ ᱟᱱᱟ ᱾ ᱚᱱᱟ ᱡᱩᱴᱤᱡ ᱯᱟᱹᱨᱤᱥ ᱠᱚᱫᱚ ᱦᱩᱭᱩᱜ ᱠᱟᱱᱟ, -:ᱵᱟᱥᱠᱮ, ᱵᱮᱥᱨᱟ, ᱪᱚᱸᱬᱮ, ᱰᱚᱸᱰᱠᱟ ᱯᱟᱹᱣᱨᱤᱭᱟᱹ ᱾ ᱢᱮᱱᱮᱠ ᱱᱤᱛᱚᱝ ᱪᱚᱸᱬᱮ, ᱰᱚᱸᱰᱠᱟ ᱟᱨ ᱯᱟᱹᱣᱨᱤᱭᱟᱹ ᱠᱚᱫᱚ ᱵᱟᱝᱠᱚ ᱧᱮᱞᱚᱜ ᱠᱟᱱᱟ ᱾ ᱩᱱᱠᱩ ᱫᱚ ᱦᱟᱱᱠᱩ ᱱᱷᱟᱹᱠᱤ ᱯᱟᱹᱨᱤᱥ ᱨᱮᱠᱚ ᱢᱮᱥᱟ ᱛᱟᱞᱟ ᱮᱱᱟ ᱾ ᱚᱱᱠᱟᱛᱮ ᱱᱚᱛᱚᱜ ᱫᱚ ᱮᱠᱷᱮᱱ ᱙ (ᱟᱨᱮ) ᱜᱚᱴᱮᱡ ᱯᱟᱹᱨᱤᱥ ᱜᱮᱠᱚ ᱥᱟᱨᱮᱡ ᱟᱠᱟᱱ ᱞᱮᱠᱟ ᱧᱮᱞᱧᱟᱢᱚᱜ ᱠᱟᱱᱟ ᱾ ᱟᱨ ᱚᱠᱟ ᱠᱚᱨᱮ ᱢᱮᱱᱟᱜ ᱠᱚᱠᱷᱟᱱ ᱚᱱᱟ ᱫᱚ ᱵᱟᱝ ᱵᱟᱰᱟᱭᱚᱜ ᱠᱟᱱᱟ ᱾
