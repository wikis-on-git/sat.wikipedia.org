ᱜᱩᱢᱞᱟ ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱡᱷᱟᱨᱠᱷᱚᱸᱰ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱚᱱᱚᱛ (ᱡᱤᱞᱞᱟᱹ) ᱠᱟᱱᱟ ᱾ ᱱᱚᱶᱟ ᱦᱚᱱᱚᱛ ᱨᱮᱢᱟᱜ ᱢᱩᱬᱩᱛ ᱟᱹᱯᱤᱥ (ᱦᱮᱰᱠᱩᱣᱟᱴᱟᱨ) ᱫᱚ ᱜᱩᱢᱞᱟ ᱨᱮ ᱢᱮᱱᱟᱜᱼᱟ ᱾ 

==ᱧᱩᱢ==
ᱥᱮᱫᱟᱭ ᱢᱤᱫ ᱚᱠᱛᱮ ᱱᱚᱶᱟ ᱴᱷᱟᱶ ᱨᱮ ᱚᱱᱟ ᱥᱩᱨ ᱥᱩᱯᱩᱨ ᱦᱚᱲ ᱠᱚᱣᱟᱜ ᱢᱤᱫ ᱛᱟᱞᱢᱟ ᱛᱟᱦᱮᱸ ᱠᱟᱱᱟ , ᱱᱚᱸᱰᱮ ᱦᱚᱲ ᱠᱚ ᱡᱟᱣᱨᱟᱜ ᱠᱟᱱ ᱛᱟᱦᱮᱸᱫ ᱟᱨ ᱢᱤᱫ ᱡᱤᱱᱤᱥ ᱛᱮ ᱟᱨ ᱢᱤᱫ ᱡᱤᱱᱤᱥ ᱠᱚ ᱵᱚᱫᱚᱞᱮᱫ ᱛᱟᱦᱮᱸᱫ ᱾ ᱚᱱᱟ ᱴᱷᱟᱶ ᱫᱚ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱜᱚᱣ-ᱢᱮᱞᱟ ᱾ ᱜᱩᱢᱞᱟ ᱟᱹᱲᱟᱹ ᱫᱚ ᱜᱚᱣ-ᱢᱮᱞᱟ ᱟᱹᱲᱟᱹ ᱠᱷᱚᱱ ᱜᱮ ᱥᱤᱨᱤᱡ ᱟᱠᱟᱱᱟ ᱢᱮᱱᱛᱮ ᱦᱚᱲ ᱠᱚ ᱯᱟᱹᱛᱭᱟᱹᱣᱟ, ᱡᱟᱦᱟᱸ ᱫᱚ ᱦᱤᱱᱫᱤ ᱟᱹᱲᱟᱹ ᱜᱚᱣ (ᱜᱟᱹᱭ/ᱢᱤᱦᱩ) ᱟᱨ ᱢᱮᱞᱟ (ᱦᱟᱴ ᱯᱟᱛᱟ) ᱨᱮᱱᱟᱜ ᱢᱮᱥᱟ ᱠᱟᱛᱮ ᱵᱮᱱᱟᱣ ᱠᱟᱱᱟ ᱾ ᱡᱟᱦᱟᱸ ᱫᱚ ᱚᱠᱛᱚᱡᱟᱹᱱᱤ ᱜᱟᱥᱣ ᱠᱟᱛᱮ "ᱜᱩᱢᱞᱟ" ᱦᱟᱠᱟᱱᱟ ᱾

==ᱱᱟᱜᱟᱢ==
ᱵᱨᱤᱴᱤᱥ ᱥᱟᱥᱚᱱ ᱚᱠᱛᱚ ᱨᱮ ᱜᱩᱢᱞᱟ ᱫᱚ ᱞᱚᱦᱟᱨᱫᱟᱜᱟ ᱦᱚᱱᱚᱛ ᱛᱟᱹᱨᱤ ᱨᱮ ᱛᱟᱦᱮᱸ ᱠᱟᱱᱟ ᱾ ᱑᱘᱔᱓ ᱥᱟᱞᱮ ᱨᱮ ᱱᱚᱶᱟ ᱫᱚ ᱵᱤᱥᱱᱩᱯᱩᱨ ᱛᱟᱹᱨᱤ ᱛᱮ ᱠᱚ ᱟᱹᱜᱩ ᱞᱮᱫ ᱛᱟᱦᱮᱸᱫ ᱟᱨ ᱨᱟᱧᱪᱤ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ [[ᱨᱟᱧᱪᱤ ᱦᱚᱱᱚᱛ]] ᱵᱮᱱᱟᱣᱮᱱᱟ ᱑᱘᱙᱙ ᱥᱟᱞᱮ ᱨᱮ ᱾ ᱑᱙᱐᱒ ᱥᱟᱞᱮ ᱨᱮ ᱜᱩᱢᱞᱟ ᱫᱚ ᱨᱟᱧᱪᱤ ᱦᱚᱱᱚᱛ ᱛᱟᱹᱨᱤ ᱨᱮ ᱡᱚᱜᱚ-ᱯᱤᱲ (Sub-division) ᱞᱮᱠᱟᱛᱮ ᱛᱟᱦᱮᱸ ᱭᱮᱱᱟ ᱾ ᱚᱱᱟ ᱛᱟᱭᱚᱢ ᱑᱘ ᱢᱮ ᱑᱙᱘᱓ ᱨᱮ ᱱᱚᱶᱟ ᱜᱩ,ᱞᱟ ᱦᱚᱱᱚᱛ ᱫᱚ ᱵᱮᱱᱟᱣᱮᱱᱟ ᱾ 

ᱥᱨᱤ ᱡᱚᱜᱚᱱᱱᱟᱛᱷ ᱢᱤᱥᱨᱚ ᱩᱱ ᱚᱠᱛᱚ ᱵᱤᱦᱟᱨ ᱨᱤᱱᱤᱡ ᱥᱤᱨᱟᱹ ᱢᱚᱱᱛᱨᱤ ᱩᱰᱷᱟᱹᱣ ᱞᱮᱫ ᱛᱟᱦᱮᱸᱫ ᱟᱨ ᱥᱨᱤ ᱫᱣᱟᱨᱤᱠᱟ ᱱᱟᱛᱷ ᱥᱤᱱᱦᱟ ᱫᱚ ᱱᱚᱶᱟ ᱦᱚᱱᱚᱛ ᱨᱤᱱᱤᱡ ᱯᱩᱭᱞᱩ ᱰᱮᱯᱩᱴᱤ ᱠᱚᱢᱤᱥᱱᱚᱨ (deputy commissioner) ᱞᱮᱠᱟᱛᱮ ᱛᱟᱦᱮᱸ ᱭᱮᱱᱟᱭ ᱾

ᱜᱩᱢᱞᱟ ᱫᱚ ᱦᱤᱱᱫᱩ ᱫᱷᱚᱨᱚᱢ ᱨᱤᱱᱤᱡ ᱵᱳᱸᱜᱟ "ᱦᱟᱱᱩᱢᱟᱱ" ᱟᱜ ᱡᱟᱱᱟᱢ ᱴᱷᱟᱶ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱟᱜᱟᱨ ᱠᱷᱚᱱ ᱱᱟᱥᱮ ᱥᱟᱺᱜᱤᱡ ᱨᱮ ᱟᱡ ᱟᱨ ᱟᱡ ᱜᱳᱜᱳ ᱧᱩᱛᱩᱢ ᱛᱮ ᱢᱤᱫ ᱢᱩᱱᱫᱤᱨ ᱢᱮᱱᱟᱜᱼᱟ ᱾ ᱱᱚᱶᱟ ᱦᱚᱱᱚᱛ ᱨᱮ "ᱨᱤᱥᱭᱟᱢᱳᱠ" ᱧᱩᱛᱩᱢᱟᱱ ᱢᱤᱫ ᱵᱩᱨᱩ ᱢᱮᱱᱟᱜᱼᱟᱹ ᱡᱟᱦᱟᱸ ᱫᱚ "ᱨᱟᱢᱟᱭᱚᱬ" ᱨᱮ ᱠᱚ ᱚᱞ ᱟᱠᱟᱫᱼᱟ ᱾

ᱱᱚᱶᱟ ᱦᱚᱱᱚᱛ ᱫᱚ ᱱᱤᱛᱚᱜ ᱨᱮᱰ ᱠᱚᱨᱤᱰᱚᱨ (Red Corridor) ᱛᱷᱚᱠ ᱨᱮ ᱢᱮᱱᱟᱜᱼᱟ ᱾<ref>{{cite web|url=http://intellibriefs.blogspot.com/2009/12/naxal-menace-83-districts-under.html |title=83 districts under the Security Related Expenditure Scheme |publisher=IntelliBriefs |date= 2009-12-11 |accessdate=2011-09-17}}</ref>

==ᱯᱟᱹᱨᱥᱤ==
ᱵᱤᱥᱛᱤ ᱠᱟᱛᱮ ᱱᱚᱶᱟ ᱮᱞᱟᱠᱟ ᱨᱮ ᱦᱤᱱᱫᱤ ᱟᱨ ᱱᱟᱜᱽᱯᱩᱨᱤ ᱯᱟᱹᱨᱥᱤ ᱠᱚ ᱨᱚᱲ ᱮᱫᱟ ᱾ ᱚᱱᱟ ᱥᱟᱶᱛᱮ ᱟᱥᱩᱨᱤ, ᱚᱥᱴᱨᱚᱮᱥᱤᱭᱟᱴᱤᱠ ᱯᱟᱹᱨᱥᱤ  ᱮᱢᱟᱱ ᱠᱚ ᱨᱚᱲ ᱠᱟᱱᱟ ᱑᱗,᱐᱐᱐ ᱜᱟᱱ ᱦᱚᱲ ᱾<ref name='ethnoaranadan'>{{cite encyclopedia | editor = M. Paul Lewis | encyclopedia = Ethnologue: Languages of the World | title = Asuri: A language of India | url = http://www.ethnologue.com/show_language.asp?code=asr | accessdate = 2011-09-28 | edition = 16th | year = 2009 | publisher = SIL International | location = Dallas, Texas}}</ref>

ᱠᱩᱲᱩᱠᱷ ᱟᱨ ᱢᱩᱱᱰᱟᱨᱤ ᱯᱟᱹᱨᱥᱤ ᱦᱚᱸ ᱜᱩᱢᱞᱟ ᱦᱚᱱᱚᱛ ᱨᱮᱱᱟᱜ ᱟᱹᱫᱤᱵᱟᱹᱥᱤ ᱮᱞᱟᱠᱟ ᱠᱚᱨᱮ ᱠᱚ ᱨᱚᱲ ᱵᱟᱲᱟᱭ ᱜᱮᱭᱟ ᱾
