'''ᱚᱱᱚᱱᱛᱚᱱᱟᱜᱽ''' 
ᱟᱸᱡᱚᱢᱼᱢᱟ (ᱵᱟᱰᱟᱭ ᱞᱟᱹᱜᱤᱫ) (ᱚᱱᱟ ᱠᱚᱨᱤᱱ ᱦᱚᱲ '''ᱤᱥᱞᱟᱢᱟᱵᱟᱫᱽ''' ᱦᱚᱸ ᱠᱚ ᱞᱟᱹᱭ ᱵᱟᱲᱟᱭᱟ, ᱤᱥᱞᱟᱢᱟᱵᱟᱫᱽ ᱫᱚ ᱯᱟᱠᱤᱥᱛᱟᱱᱟᱜ ᱠᱟᱱᱟ ᱢᱮᱱᱛᱮ ᱟᱞᱚ ᱵᱚᱱ ᱢᱚᱱᱮ ᱢᱟ) ᱢᱤᱫ ᱵᱟᱡᱟᱨ ᱟᱨ '''ᱱᱟᱜᱟᱨ ᱯᱟᱞᱳᱠᱟᱜ''' ᱨᱮᱭᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱚᱱᱚᱱᱛᱚᱱᱟᱜᱽ ᱦᱚᱱᱚᱛ ᱨᱮᱭᱟᱜ ᱥᱤᱧᱚᱛᱮᱛ ᱥᱚᱝᱜᱷᱚ ᱦᱚᱱᱚᱛ ᱫᱚ ᱡᱟᱢᱩᱠᱟᱥᱢᱤᱨ ᱚᱱᱚᱱᱛᱚᱱᱟᱜᱽ ᱦᱚᱱᱚᱛ ᱨᱮᱭᱟᱜ ᱨᱟᱡᱽᱜᱟᱲ ᱠᱷᱚᱱ ᱕᱓ ᱠᱤ.ᱢᱤ. (᱓᱓ ᱢᱟᱭᱤᱞ) ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱥᱨᱤᱱᱚᱜᱚᱨ ᱾ ᱱᱚᱶᱟ ᱫᱚ '''ᱡᱟᱢᱩ ᱟᱨ ᱠᱟᱥᱢᱤᱨ''' ᱛᱟᱭᱚᱢ ᱛᱮᱥᱟᱨ ᱛᱷᱟᱨᱟᱱᱟᱜ ᱢᱟᱨᱟᱝ ᱵᱟᱡᱟᱨ ᱠᱟᱱᱟ ᱟᱨ ᱡᱟᱢᱩ ᱨᱮᱭᱟᱜ ᱢᱟᱱᱶᱟ ᱮᱻᱞᱮᱞ ᱒᱐᱐,᱐᱐᱐ ᱠᱷᱚᱱ ᱡᱟᱹᱥᱛᱤᱜᱼᱟ,ᱟᱨ ᱱᱟᱜᱟᱨ ᱯᱟᱞᱳᱠᱟᱜ ᱥᱤᱢᱟᱹ ᱟᱹᱨᱤ ᱢᱟ ᱑᱐᱐᱐,᱐᱐᱐ ᱠᱷᱚᱱ ᱵᱟᱹᱲᱛᱤ ᱜᱮᱭᱟ ᱾

== '''ᱟᱹᱲᱟᱹ ᱜᱚᱲᱦᱚᱱ''' ==
"ᱚᱱᱚᱱᱛᱚᱱᱟᱜᱽ" ᱧᱩᱛᱩᱢ ᱫᱚ "ᱥᱚᱸᱥᱠᱨᱩᱛ" ᱟᱹᱲᱟᱹ ᱚᱱᱚᱱᱛᱚ ᱠᱷᱚᱱ ᱦᱮᱡ ᱟᱠᱟᱱᱟ ᱡᱟᱦᱟᱸ ᱨᱮᱭᱟᱜ ᱢᱮᱱᱮᱛ ᱫᱚ"ᱵᱮᱥᱤᱢᱟᱹ", ᱟᱨ ᱱᱟᱜᱟ ᱟᱹᱲᱟᱹ ᱫᱚ "ᱠᱟᱥᱢᱤᱨᱤ" ᱯᱟᱹᱨᱥᱤ ᱠᱷᱚᱱ ᱦᱮᱡ ᱟᱠᱟᱱᱟ, ᱡᱟᱦᱟᱸ ᱨᱮᱭᱟᱜ ᱢᱮᱱᱮᱛ ᱫᱚ"ᱡᱤᱭᱟᱹᱲ ᱡᱷᱟᱨᱱᱟ ᱠᱚ" ᱾ᱱᱚᱝᱠᱟᱛᱮ ᱧᱮᱞ ᱞᱮᱠᱷᱟᱱ ᱚᱱᱚᱱᱛᱚᱱᱟᱜᱽ ᱨᱮᱭᱟᱜ ᱢᱮᱱᱮᱛ ᱫᱚ"ᱵᱮᱥᱤᱢᱟᱹ ᱡᱤᱭᱟᱹᱲ ᱡᱷᱟᱨᱱᱟ ᱠᱚ"ᱪᱮᱫᱟᱜ ᱵᱟᱝ ᱢᱟ ᱥᱟᱹᱨᱤ ᱛᱮ ᱦᱚᱸ ᱱᱚᱶᱟ ᱵᱟᱡᱟᱨ ᱨᱮ ᱟᱭᱢᱟ ᱡᱷᱟᱨᱱᱟ ᱠᱚ ᱞᱤᱸᱡᱤᱱ ᱠᱟᱱᱟ᱾
ᱢᱟᱨᱠ ᱚᱣᱨᱮᱞ ᱥᱴᱤᱱ ᱞᱟᱹᱭ ᱞᱮᱠᱟᱛᱮ ᱡᱟᱦᱟᱸ ᱜᱮ ᱵᱟᱡᱟᱨ ᱧᱩᱛᱩᱢ ᱟᱠᱟᱱᱟ"ᱥᱮᱥᱼᱱᱟᱜᱽ",("ᱱᱟᱜᱽ ᱮᱨᱟ" ᱦᱤᱱᱫᱩ ᱠᱚᱭᱤᱡ, ᱡᱟᱦᱟᱸᱭᱟᱜ ᱧᱩᱛᱩᱢ ᱫᱚ ᱚᱱᱚᱱᱛᱚᱱᱟᱜᱽ)ᱡᱷᱟᱨᱱᱟ ᱧᱩᱛᱩᱢ ᱛᱮ ᱚᱱᱟ ᱵᱟᱡᱟᱨ ᱠᱚᱨᱮ ᱫᱚ ᱡᱷᱟᱨᱱᱟ ᱢᱮᱱᱟᱜ ᱨᱮᱭᱟᱜ ᱧᱮᱞᱚᱜᱼᱟ᱾<ref></ref>ᱱᱚᱶᱟ ᱠᱟᱛᱷᱟ ᱫᱚ ᱠᱚᱞᱦᱚᱸᱬ ᱥᱟᱶᱛᱮ ᱡᱚᱛᱚ ᱡᱟᱭᱜᱟᱨᱤᱱ ᱱᱟᱜᱟᱢ ᱠᱷᱚᱸᱫᱽᱨᱚᱫᱤᱭᱟᱹ ᱠᱚᱠᱚ ᱦᱮᱸᱥᱤᱠᱟᱹᱨᱟ, ᱡᱟᱦᱟᱸ ᱵᱟᱡᱟᱨ ᱠᱚ ᱥᱮᱥᱱᱟᱜᱽ ᱡᱷᱟᱨᱱᱟ ᱧᱩᱛᱩᱢ ᱛᱮ ᱠᱚ ᱵᱤᱠᱟᱹᱣ ᱟᱠᱟᱱᱟ ᱚᱱᱟ ᱵᱟᱡᱟᱨ ᱠᱚᱫᱚ '''ᱚᱱᱚᱱᱛᱚᱼᱱᱟᱜᱽ''' ᱧᱩᱛᱩᱢ ᱛᱮ ᱦᱚᱸ ᱠᱚ ᱵᱟᱰᱟᱭᱚᱜᱼᱟ᱾

"ᱤᱥᱞᱟᱢᱟᱵᱟᱫᱽ" ᱧᱩᱛᱩᱢ ᱫᱚ ᱢᱤᱫ ᱢᱩᱥᱞᱟᱹ ᱯᱚᱱᱚᱛ ᱜᱚᱢᱠᱮ ᱤᱥᱞᱟᱢ ᱠᱷᱟᱱ, ᱡᱟᱦᱟᱸᱭ ᱱᱚᱸᱰᱮ ᱢᱤᱫ ᱵᱟᱦᱟ ᱵᱟᱜᱟᱱᱼᱮ ᱵᱮᱱᱟᱶ ᱞᱮᱫᱟ᱾

ᱵᱟᱡᱟᱨ ᱨᱮᱭᱟᱜ ᱵᱟᱱᱟᱨ ᱧᱩᱛᱩᱢ ᱜᱮ ᱦᱚᱲ ᱠᱚ ᱧᱩᱢ ᱦᱟᱞᱟᱝᱼᱟ,ᱚᱱᱚᱱᱛᱚᱱᱟᱜᱽ ᱧᱩᱛᱩᱢ ᱫᱚ ᱵᱟᱱᱟᱨ ᱦᱤᱱᱫᱩ ᱟᱨ ᱥᱤᱠᱷ ᱫᱷᱚᱨᱚᱢ ᱦᱚᱲ ᱠᱚ ᱠᱩᱥᱤᱭᱟᱜᱼᱟ,ᱟᱨ ᱤᱥᱞᱟᱢᱟᱵᱟᱫᱽ ᱧᱩᱛᱩᱢ ᱫᱚ ᱠᱷᱟᱥ ᱢᱩᱥᱞᱟᱹ ᱦᱚᱲ ᱠᱚ ᱜᱮ ᱠᱚ ᱠᱩᱥᱤᱭᱟᱜᱼᱟ, ᱵᱟᱡᱟᱨ ᱨᱮᱭᱟᱜ ᱥᱩᱨᱥᱩᱯᱩᱨ ᱦᱚᱱᱚᱛ ᱠᱚᱫᱚ ᱑᱙᱕᱐ ᱥᱟᱹᱦᱤᱛ ᱦᱟᱹᱵᱤᱡ ᱫᱚ ᱤᱥᱞᱟᱢᱟᱵᱟᱫᱽ ᱦᱚᱱᱚᱛ ᱜᱮ ᱠᱚ ᱢᱮᱛᱟᱜ ᱠᱟᱱᱟ ᱛᱟᱦᱮᱱ᱾ᱛᱟᱭᱚᱢ '''ᱵᱚᱠᱥᱤ ᱜᱩᱞᱟᱢ ᱢᱚᱷᱢᱚᱫᱽ''' ᱣᱟᱜ ᱥᱟᱥᱚᱱ ᱛᱮ ᱱᱚᱶᱟ ᱫᱚ '''ᱚᱱᱚᱱᱛᱚᱼᱱᱟᱜᱽ'''ᱦᱚᱱᱚᱛ ᱧᱩᱛᱩᱢ ᱛᱮ ᱵᱤᱠᱟᱹᱣ ᱟᱠᱟᱱᱟ᱾ᱥᱩᱨᱼᱥᱩᱯᱩᱨ ᱦᱚᱲ ᱠᱚᱫᱚ ᱱᱤᱛ ᱦᱚᱸ'''ᱤᱥᱞᱟᱢᱟᱵᱟᱫᱽ''' ᱜᱮ ᱠᱚ ᱢᱮᱛᱟᱜ ᱠᱟᱱᱟ᱾ᱡᱩᱫᱤᱪᱚ '''ᱠᱟᱥᱢᱤᱨ ᱩᱜᱨᱚᱵᱟᱫ'''ᱵᱟᱹᱭᱨᱤ‌ ᱠᱚ ᱮᱛᱚᱦᱚᱵ ᱮᱱᱟ ᱚᱱᱟ ᱥᱟᱶᱛᱮ ᱥᱤᱧᱚᱛ ᱨᱤᱱ ᱥᱤᱢᱟᱹ ᱨᱩᱠᱷᱭᱟᱹ ᱠᱚ ᱫᱤᱥᱚᱢ ᱫᱩᱜ ᱫᱚᱦᱚᱭ ᱞᱟᱜᱟᱱ ᱛᱮᱠᱚ 
ᱫᱟᱬᱟ ᱵᱟᱲᱟᱭ ᱠᱟᱱᱟ᱾<ref></ref>

== '''ᱚᱛᱱᱚᱜ''' ==
ᱚᱱᱚᱱᱛᱚᱱᱟᱜᱽ ᱫᱚᱨᱮᱭᱟ ᱠᱷᱚᱱᱟᱜ ᱕᱓,᱐᱐ ᱯᱷᱩᱴ(᱑᱖,᱐᱐ ᱢᱤᱴᱟᱨ) ᱪᱮᱛᱟᱱᱨᱮ ᱓᱓ᱹ᱗᱓° ᱠᱚᱧᱮ ᱗᱕ᱹ᱑᱕°ᱥᱟᱢᱟᱝ ᱨᱮ ᱢᱮᱱᱟᱜ ᱟᱠᱟᱫᱼᱟ,ᱮᱱᱹᱮᱪᱼ᱔᱔ ᱨᱮ ᱥᱨᱤᱱᱚᱜᱚᱨ ᱠᱷᱚᱱᱟᱜ ᱕᱓ ᱠᱤᱞᱚᱢᱤᱴᱟᱨ (᱓᱓ ᱢᱟᱭᱤᱞ) ᱥᱟᱺᱜᱤᱧ ᱨᱮ (ᱥᱟᱢᱟᱝ ᱮᱱᱹᱮᱪᱼ᱑ ᱮ)ᱨᱳᱯᱱᱤ ᱠᱷᱚᱱᱟᱜ ᱢᱟᱲᱟᱝ ᱫᱤᱥᱚᱢ ᱡᱟᱠᱟᱛ ᱨᱟᱡᱽ ᱰᱟᱦᱟᱨ ᱪᱮᱛᱟᱱᱨᱮ᱾

== '''ᱢᱟᱱᱶᱟ ᱛᱷᱤᱛᱤ''' ==
᱒᱐᱐᱑ ᱥᱟᱹᱦᱤᱛ ᱠᱷᱚᱱ ᱒᱐᱑᱑ ᱥᱟᱹᱦᱤᱛ ᱵᱷᱤᱛᱤᱨᱮ ᱵᱟᱡᱟᱨ ᱨᱮ ᱢᱟᱱᱶᱟ ᱜᱷᱩᱲ ᱖᱓,᱔᱓᱗ ᱠᱷᱚᱱ ᱑᱐᱙,᱔᱓᱓ ᱰᱷᱮᱨ ᱟᱠᱟᱱᱟ, ᱡᱟᱦᱟᱸ ᱫᱚ ᱢᱚᱦᱟᱱᱟᱜᱟᱨ ᱫᱷᱟᱯ ᱨᱮ (ᱚᱱᱚᱱᱛᱚᱱᱟᱜᱽ ᱵᱟᱡᱟᱨ ᱜᱚᱴᱟ)᱒᱐᱑᱑ ᱥᱟᱹᱦᱤᱛ ᱛᱮ ᱑᱕᱙,᱘᱓᱘ ᱰᱷᱮᱨ ᱟᱠᱟᱱᱟ᱾<ref></ref>ᱚᱱᱚᱱᱛᱚᱱᱟᱜᱽ ᱵᱟᱡᱟᱨ ᱨᱮ ᱜᱩᱸᱴ ᱢᱟᱱᱶᱟ ᱜᱷᱩᱲ ᱠᱷᱚᱱᱟᱜ ᱠᱚᱲᱟ ᱠᱚᱣᱟᱜ ᱮᱞ ᱕᱑ᱹ᱖% ᱟᱨ ᱠᱩᱲᱤ ᱠᱚᱣᱟᱜ ᱮᱞ ᱔᱘ᱹ᱔%᱾ᱫᱤᱥᱚᱢ ᱡᱟᱠᱟᱛ ᱨᱮᱭᱟᱜ ᱵᱟᱨᱟᱵᱟᱹᱨᱤ ᱙᱔᱐ ᱦᱤᱥᱟᱹᱵᱽ ᱛᱮ ᱵᱟᱡᱟᱨ ᱨᱮ ᱡᱟᱱᱟᱝ ᱦᱟᱲᱟᱝᱜᱚᱥ ᱫᱚ ᱑,᱐᱐᱐ ᱠᱚᱲᱟ ᱨᱮ ᱙᱕᱐ ᱛᱟᱦᱮᱸ ᱠᱟᱱᱟ᱾ᱫᱤᱥᱚᱢᱡᱟᱠ ᱵᱟᱨᱟᱵᱟᱹᱨᱤ ᱙᱑᱘ ᱦᱤᱥᱟᱹᱵᱽ ᱛᱮ ᱐ ᱠᱷᱚᱱ ᱖ ᱵᱚᱪᱷᱚᱨ ᱩᱢᱮᱨ ᱦᱚᱲ ᱠᱚ ᱞᱟᱹᱜᱤᱫ ᱡᱟᱱᱟᱝ ᱦᱟᱲᱟᱝᱜᱚᱥ ᱦᱚᱸ ᱘᱗᱔ ᱠᱷᱚᱱ ᱵᱟᱹᱲᱤᱡ ᱜᱮ ᱛᱟᱦᱮᱱ᱾ ᱚᱱᱚᱱᱛᱚᱱᱟᱜᱽ ᱨᱮ ᱵᱟᱨᱟᱵᱟᱹᱨᱤ ᱥᱮᱪᱮᱫᱦᱚᱨᱟ ᱫᱚ ᱖᱒ᱹ᱒% ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱫᱚ ᱫᱤᱥᱚᱢ ᱡᱟᱠᱟᱛ ᱥᱮᱪᱮᱫᱦᱚᱨᱟ ᱖᱔ᱹ᱓% ᱠᱷᱟᱱ ᱦᱚᱸ ᱠᱚᱢ ᱜᱮ ᱛᱟᱦᱮᱱ᱾ ᱠᱚᱲᱟ ᱠᱚᱣᱟᱜ ᱥᱮᱪᱮᱫ ᱦᱚᱨᱟ ᱗᱑%,ᱟᱨ ᱠᱩᱲᱤ ᱠᱚᱣᱟᱜ ᱥᱮᱪᱮᱫ ᱦᱚᱨᱟ ᱖᱑% ᱛᱟᱦᱮᱸᱭᱟ᱾ ᱖ ᱵᱚᱪᱷᱚᱨ ᱩᱢᱮᱨ ᱠᱷᱚᱱ ᱠᱚᱢ ᱞᱮᱴᱠᱟ ᱑᱘,᱐᱕᱖ ᱠᱚ ᱛᱟᱦᱮᱸᱭᱟ,ᱟᱨ ᱒᱐᱑᱑ ᱥᱟᱹᱦᱤᱛ ᱛᱮ ᱑᱖ᱹ᱖% ᱠᱚ ᱛᱟᱦᱮᱸᱭᱟ᱾<ref></ref>

== '''ᱥᱟᱭᱤᱴᱥ ᱪᱮ ᱵᱮᱱᱟᱶ ᱴᱷᱟᱶ''' ==
ᱞᱟᱞ ᱪᱷᱚᱠ ᱫᱚ ᱵᱟᱡᱟᱨ ᱨᱮᱭᱟᱜ ᱪᱷᱚᱠ ᱠᱟᱱᱟ, ᱱᱚᱸᱰᱮ ᱜᱮ ᱡᱚᱣᱟᱦᱚᱨᱞᱟᱞ ᱱᱮᱷᱨᱩ ᱑᱙᱔᱘ ᱥᱟᱹᱦᱤᱛ ᱨᱮ ᱥᱤᱧᱚᱛ ᱨᱮᱭᱟᱜ ᱡᱟᱛᱟᱱ ᱪᱤᱨ ᱮ ᱦᱤᱯᱤᱲ ᱞᱮᱫᱟ, ᱡᱟᱦᱟᱸ ᱫᱚ ᱡᱟᱢᱼᱢᱩ ᱟᱨ ᱠᱟᱥᱢᱤᱨ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜᱼᱟ᱾ᱢᱚᱥᱡᱤᱫᱽ ᱵᱟᱵᱟ ᱫᱟᱣᱩᱫᱽ,ᱠᱷᱟᱠᱤ ᱵᱟᱡᱟᱨ ᱨᱮᱭᱟᱜ ᱡᱚᱛᱚᱠᱷᱚᱱ ᱢᱟᱨᱮ ᱢᱚᱥᱡᱤᱫ ᱠᱟᱱᱟ, ᱡᱟᱦᱟᱸ ᱫᱚ ᱑᱔᱐᱐ ᱥᱟᱹᱦᱤᱛ ᱠᱚᱨᱮ ᱵᱮᱱᱟᱶ ᱞᱮᱱᱟ᱾ᱠᱟᱥᱢᱤᱨ ᱨᱮᱭᱟᱜ ᱢᱟᱨᱛᱚᱸᱰ ᱢᱚᱱᱫᱤᱨ ᱫᱚ ᱢᱟᱨᱮ ᱥᱟᱷᱬᱟᱥᱮᱞᱮᱫ ᱴᱷᱟᱶ ᱠᱚᱨᱮ ᱠᱷᱚᱱᱟᱜ ᱢᱤᱫᱴᱟᱝ ᱴᱷᱟᱶᱠᱟᱱᱟ᱾ᱱᱚᱶᱟ ᱫᱚ ᱯᱟᱨᱚᱢᱟᱠᱟᱱ ᱔᱐᱐ ᱥᱟᱹᱦᱤᱛ ᱠᱚᱨᱮ ᱵᱮᱱᱟᱶ ᱟᱠᱟᱱᱟ ᱢᱮᱱᱛᱮ ᱵᱟᱰᱟᱭᱚᱜᱼᱟ᱾ᱱᱚᱶᱟ ᱢᱚᱱᱫᱤᱨ ᱨᱮ ᱟᱨᱡᱭᱚ ᱠᱚᱣᱟᱜ ᱫᱷᱟᱪᱟ ᱧᱮᱞᱚᱜᱼᱟ, ᱡᱟᱦᱟᱸ ᱫᱚ ᱟᱨᱡᱭᱚ ᱠᱚᱫᱚ ᱠᱟᱥᱢᱤᱨᱤ ᱨᱮᱠᱚ ᱛᱟᱦᱸᱭᱟ ᱢᱮᱱᱛᱮ ᱢᱚᱱᱮᱜᱼᱟ᱾ᱢᱟᱨᱛᱚᱸᱰ ᱢᱚᱱᱫᱤᱨ ᱫᱚ '''ᱠᱮᱷᱨᱤᱵᱟᱞ''' ᱨᱮ ᱢᱮᱱᱟᱜᱼᱟ, ᱡᱟᱦᱟᱸ ᱚᱱᱚᱱᱛᱚᱱᱟᱜᱽ ᱠᱷᱚᱱ ᱙ ᱠᱤᱺᱢᱤᱺ ᱥᱟᱺᱜᱤᱧ ᱥᱟᱢᱟᱝᱼᱠᱚᱧᱮᱼᱥᱟᱢᱟᱝ ᱟᱨ ᱢᱚᱴᱴᱚᱱ ᱠᱷᱚᱱ ᱮᱛᱚᱢ ᱯᱟᱷᱴᱟ ᱨᱮ ᱢᱮᱱᱟᱜᱼᱟ᱾


== '''ᱠᱟᱹᱣᱰᱤᱟᱹᱨᱤ''' ==
᱒᱐᱑᱐ ᱥᱟᱹᱦᱤᱛ ᱨᱮ ᱚᱱᱚᱱᱛᱚᱱᱟᱜᱽ ᱫᱚ ᱓ᱹ᱗ᱵᱤᱞᱤᱭᱚᱱ ᱰᱚᱞᱟᱨ ᱨᱮᱭᱟᱜ ᱡᱚᱛᱚ ᱡᱤ.ᱰᱤ.ᱯᱤ ᱥᱟᱶ ᱱᱟᱯᱟᱭ ᱚᱰᱚᱠᱚᱜ ᱡᱚᱛᱚ ᱵᱟᱡᱟᱨ ᱠᱚᱨᱮ ᱠᱷᱚᱱ ᱧᱩᱛᱩᱢᱟᱱ ᱵᱟᱡᱟᱨ ᱞᱮᱠᱟᱛᱮ ᱵᱤᱠᱟᱹᱣ ᱞᱮᱱᱟ᱾ᱚᱱᱚᱱᱛᱚᱱᱟᱜᱽ ᱡᱟᱹᱥᱛᱤ ᱡᱤ.ᱰᱤ.ᱯᱤ.ᱧᱮᱞᱡᱚᱝᱟᱱ ᱛᱷᱤᱛᱤ  ᱨᱮᱭᱟᱜ ᱚᱡᱮ ᱫᱚ,"ᱱᱚᱶᱟ ᱨᱮ ᱥᱚᱭᱱᱤᱠ ᱠᱚ ᱟᱨ ᱛᱷᱟᱹᱭᱛᱷᱟᱱ ᱠᱟᱹᱢᱤᱭᱟᱹ ᱠᱚᱣᱟᱜ ᱜᱚᱲᱚ ᱠᱚ ᱢᱮᱱᱟᱜᱼᱟ"᱾ᱚᱱᱚᱱᱛᱚᱱᱟᱜᱽ  ᱨᱮ ᱮᱛᱚᱢ ᱠᱚᱧᱮ ᱨᱮ ᱠᱳᱨᱤᱰᱚᱨ ᱦᱚᱨ ᱨᱮ ᱢᱮᱱᱟᱜ ᱢᱤᱫ ᱢᱚᱱᱞᱚᱵᱷᱟᱣ ᱧᱮᱞᱡᱚᱝ ᱴᱷᱟᱶ ᱟᱨ ᱠᱟᱥᱢᱤᱨ ᱜᱷᱟᱹᱴᱤ ᱨᱮ ᱡᱟᱹᱥᱛᱤ ᱧᱮᱞ ᱡᱚᱝ ᱦᱚᱲ ᱠᱚᱴᱷᱮᱱ ᱠᱷᱚᱱ ᱠᱟᱹᱣᱰᱤ ᱟᱨᱡᱟᱣ ᱨᱮᱭᱟᱜ ᱢᱩᱛᱩᱞ ᱠᱟᱱᱟ᱾᱑᱙᱙᱐ ᱥᱟᱹᱦᱤᱛ ᱫᱚᱥᱚᱠ ᱨᱮ ᱵᱟᱡᱟᱨ ᱫᱚ ᱟᱹᱰᱤ ᱟᱭᱢᱟ ᱟᱱᱟᱴ ᱥᱟᱢᱟᱝ  ᱦᱩᱭ ᱟᱫᱮ ᱛᱟᱦᱮᱸᱱ ,ᱚᱱᱟ ᱨᱮᱭᱟᱜ ᱚᱡᱮ ᱫᱚ ᱵᱟᱡᱟᱨ ᱨᱮᱭᱟᱜ ᱦᱚᱨ,ᱯᱳᱞᱳ,ᱟᱨ ᱢᱟᱨᱟᱝ ᱢᱟᱨᱟᱝ ᱢᱟᱦᱚᱞ ᱠᱚᱠᱚ ᱨᱟᱹᱯᱩᱫᱽ ᱞᱮᱫᱟ᱾ᱢᱮᱱᱠᱷᱟᱱ ᱒᱐᱐᱐ ᱥᱟᱹᱦᱤᱛ ᱫᱚᱥᱚᱠ ᱛᱮ ᱫᱚ ᱱᱚᱶᱟ ᱵᱟᱡᱟᱨ ᱫᱚᱲᱦᱟᱛᱮ ᱡᱚᱛᱚᱣᱟᱜᱼᱮ ᱵᱮᱱᱟᱶ ᱨᱩᱣᱟᱹᱲ ᱠᱮᱫᱟ,ᱚᱱᱟ ᱛᱟᱭᱚᱢ ᱱᱚᱶᱟ ᱵᱟᱡᱟᱨ ᱫᱚ ᱡᱚᱛᱚ ᱑᱐᱐ ᱜᱚᱴᱟᱝ ᱵᱟᱡᱟᱨ ᱠᱷᱚᱱ ᱞᱚᱜᱚᱱ ᱨᱟᱱᱟᱠᱟᱵᱚᱜ‌  ᱠᱟᱱ ᱵᱟᱡᱟᱨ ᱞᱮᱠᱟᱛᱮ ᱦᱤᱥᱟᱹᱵᱽ ᱮ ᱟᱢᱮᱴ ᱞᱮᱫᱟ᱾


== '''ᱤᱫᱤᱼᱟᱹᱜᱩ''' ==
ᱥᱨᱤᱱᱚᱜᱚᱨ ᱫᱚ ᱚᱱᱚᱱᱛᱚᱱᱟᱜᱽ ᱠᱷᱚᱱ ᱕᱓ ᱠᱤᱞᱚᱢᱤᱴᱟᱨ ᱦᱤᱸᱥᱟᱹᱵᱽ ᱫᱚ NH-44 ᱠᱷᱚᱱᱟᱜ(ᱩᱱᱡᱚᱦᱚᱜᱟᱜ ᱧᱩᱛᱩᱢ ᱫᱚ1A,ᱫᱚᱲᱦᱟ ᱧᱩᱛᱩᱢ ᱟᱹᱨᱩ ᱠᱟᱛᱮᱭᱟᱜ ᱡᱚᱛᱚ ᱡᱟᱹᱛᱟᱹᱱ ᱦᱟᱯᱲᱟᱜ ᱰᱟᱦᱟᱨ ᱠᱚ)᱾ᱚᱱᱚᱱᱛᱚᱱᱟᱜᱽ ᱠᱷᱚᱱ ᱮᱴᱟᱜ ᱵᱟᱡᱟᱨ ᱠᱚᱣᱟᱜ ᱥᱟᱺᱜᱤᱧ ᱫᱚᱺ-ᱚᱪᱚᱵᱚᱞ-᱑᱐ ᱠᱤᱞᱚᱢᱤᱴᱟᱨ,ᱠᱳᱠᱚᱨᱱᱟᱜᱽ-᱒᱓ ᱠᱤᱞᱚᱢᱤᱴᱟᱨ,ᱫᱟᱨᱩ ᱥᱟᱦᱟᱵᱟᱫᱽ-᱒᱐ ᱠᱤᱞᱚᱢᱤᱴᱟᱨ ᱟᱨ ᱯᱚᱦᱳᱞᱜᱟᱢ-᱓᱙ ᱠᱤᱞᱚᱢᱤᱴᱟᱨ᱾


== '''ᱥᱮᱪᱮᱫ''' ==
ᱵᱟᱡᱟᱨ ᱨᱮ ᱟᱭᱢᱟ ᱞᱟᱛᱟᱨ,ᱢᱟᱭᱱᱚᱨ,ᱟᱨ ᱛᱟᱱᱟᱞᱟ ᱵᱤᱨᱫᱟᱹᱜᱟᱲ ᱠᱚ ᱢᱮᱱᱟᱜᱼᱟ᱾

ᱪᱮᱛᱟᱱ ᱫᱷᱟᱯ ᱨᱮᱱᱟᱜ ᱫᱚ, ᱞᱟᱛᱟᱨ ᱨᱮ ᱮᱢ ᱮᱱᱟ ᱺ-
.ᱠᱟᱥᱢᱤᱨ ᱮᱛᱚᱢ ᱠᱮᱸᱯᱥ, ᱚᱱᱚᱱᱛᱚᱱᱟᱜᱽ ᱡᱮᱜᱮᱛᱵᱤᱨᱫᱟᱹᱜᱟᱲ
.ᱥᱚᱨᱠᱟᱨᱤ ᱢᱮᱰᱤᱠᱟᱞ ᱵᱤᱨᱫᱟᱹᱜᱟᱲ, ᱚᱱᱚᱱᱛᱚᱱᱟᱜᱽ
.ᱵᱮᱵᱽᱥᱟ ᱥᱮᱪᱮᱫ ᱥᱚᱸᱥᱛᱟ, ᱚᱱᱚᱱᱛᱚᱱᱟᱜᱽ
