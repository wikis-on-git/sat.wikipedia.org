[[File:Registan square Samarkand.jpg|thumb|250px|The Registan and its three [[madrasah]]s. From left to right: Ulugh Beg Madrasah, Tilya-Kori Madrasah and Sher-Dor Madrasah.]]
[[File:Registan maquette.jpg|thumb|[[Maquette]] of the Registan Square, which is located in the center of Samarkand city, at UN headquarters in New York.]]

'''ᱨᱮᱜᱤᱥᱛᱟᱱ''' ᱫᱚ [[ᱩᱡᱽᱵᱮᱠᱤᱥᱛᱟᱱ]] ᱨᱮᱭᱟᱜ ᱛᱤᱢᱩᱨᱤᱫᱽ ᱨᱟᱡᱽᱵᱚᱝᱥᱚ ᱣᱟᱜ ᱢᱟᱨᱮ ᱥᱟᱢᱟᱨᱠᱷᱚᱱᱰ ᱵᱟᱡᱟᱨ ᱨᱮᱭᱟᱜ ᱢᱤᱫ ᱛᱟᱞᱢᱟ ᱛᱟᱦᱮᱸ ᱠᱟᱱᱟ ᱾ ᱯᱟᱨᱥᱤᱭᱟᱱ ᱯᱟᱹᱨᱥᱤ ᱛᱮ ᱨᱮᱜᱤᱥᱛᱟᱱ (ᱯᱟᱨᱥᱤᱭᱟᱱ ریگستان) ᱨᱮᱭᱟᱜ ᱢᱮᱱᱮᱛ ᱫᱚ ᱵᱟᱹᱞᱤ ᱚᱛᱮᱛ ᱾ 

ᱨᱮᱜᱤᱥᱛᱟᱱ ᱫᱚ ᱢᱤᱫ ᱵᱟᱡᱟᱨ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱨᱮ ᱦᱚᱲ ᱠᱚ ᱨᱟᱡᱟ ᱦᱟᱜ ᱜᱷᱚᱥᱚᱬᱟ ᱟᱧᱡᱚᱢ ᱞᱟᱹᱜᱤᱫ ᱠᱚ ᱡᱟᱣᱨᱟᱜ-ᱟ ᱾ ᱱᱤᱰᱮ ᱯᱮᱭᱟ ᱢᱚᱫᱽᱨᱟᱥᱟ (ᱤᱥᱞᱟᱢᱤᱠ ᱤᱥᱠᱩᱞ) ᱢᱮᱱᱟᱜ-ᱟ ᱾ 


==ᱢᱚᱫᱽᱨᱟᱥᱟ ᱠᱚ==
ᱨᱮᱜᱤᱥᱛᱟᱱ ᱨᱮ ᱢᱮᱱᱟᱜ ᱯᱮᱭᱟ ᱢᱚᱫᱽᱨᱟᱥᱟ ᱨᱮᱭᱟᱜ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ ᱩᱞᱩᱜᱽ ᱵᱮᱜᱽ ᱢᱤᱫᱽᱨᱟᱥᱟ (᱑᱔᱑᱗-᱑᱔᱒᱐), ᱛᱤᱭᱟ ᱠᱚᱨᱤ ᱢᱚᱫᱽᱨᱟᱥᱟ (᱑᱖᱔᱖-᱑᱖᱖᱐) ᱟᱨ ᱥᱮᱨ ᱫᱚᱨ ᱢᱚᱫᱽᱨᱟᱥᱟ (᱑᱖᱑᱙-᱑᱖᱓᱖) ᱾ ᱢᱚᱫᱽᱨᱟᱥᱟ ᱫᱚ ᱢᱤᱫ ᱟᱨᱚᱵᱤᱠ ᱧᱩᱛᱩᱢ ᱠᱟᱱᱟ ᱡᱟᱦᱟᱸ ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱩᱜ ᱠᱟᱱᱟ ᱟᱥᱲᱟ, ᱵᱤᱨᱫᱟᱹᱜᱟᱲ ᱵᱟᱝᱢᱟ ᱤᱥᱠᱩᱞ ᱾  

===ᱩᱞᱩᱜᱽ ᱵᱮᱜᱽ ᱢᱚᱫᱽᱨᱟᱥᱟ===
ᱩᱞᱩᱜᱽ ᱵᱮᱜᱽ ᱢᱚᱫᱽᱨᱟᱥᱟ ᱫᱚ ᱛᱤᱢᱩᱨᱤᱫᱽ ᱨᱟᱡᱟ ᱥᱟᱥᱚᱱ ᱚᱠᱛᱚ ᱨᱮ ᱩᱞᱩᱜᱽ ᱵᱮᱜᱽ ᱮ ᱵᱮᱱᱟᱣ ᱟᱠᱟᱜ-ᱟ ᱾ ᱱᱚᱣᱟ ᱨᱮᱭᱟᱜ ᱨᱟᱪᱟ ᱨᱮ ᱫᱚ ᱢᱚᱥᱡᱤᱫᱽ, ᱞᱮᱠᱪᱚᱨ ᱨᱩᱢ ᱜᱤᱛᱤᱡ ᱚᱲᱟᱜ ᱡᱟᱦᱟᱸ ᱨᱮ ᱟᱪᱮᱫ ᱠᱚ ᱜᱤᱛᱤᱡ ᱟ ᱮᱢᱟᱱ ᱠᱚ ᱢᱮᱱᱟᱜ-ᱟ ᱾ ᱱᱚᱰᱮ ᱜᱟᱹᱦᱤᱨ ᱜᱟᱞᱮᱨᱤ ᱦᱚᱸ ᱢᱮᱱᱟᱜ-ᱟ ᱾

᱑᱕ ᱥᱟᱭᱟᱝ ᱚᱠᱛᱚ ᱨᱮ ᱩᱞᱩᱜᱽ ᱵᱮᱜᱽ ᱢᱚᱫᱽᱨᱟᱥᱟ (ᱯᱷᱟᱨᱥᱤ مدرسه الغ بیگ) ᱫᱚ ᱢᱩᱥᱞᱤᱢ ᱠᱚᱣᱟᱜᱟ ᱡᱚᱛᱚ ᱠᱷᱳᱱᱟᱜ ᱥᱚᱨᱮᱥ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱛᱟᱦᱮᱸ ᱠᱟᱱᱟ ᱾ ᱧᱩᱛᱩᱢᱟᱱ ᱯᱟᱨᱥᱤᱭᱟᱱ ᱚᱱᱚᱬᱦᱤᱭᱟᱹ ᱟᱪᱮᱫ, ᱫᱟᱨᱥᱚᱱᱤᱠ, ᱥᱟᱬᱮᱥᱤᱭᱟᱹ ᱚᱵᱽᱫᱩᱞ ᱨᱚᱦᱢᱟᱱ ᱡᱟᱢᱤ ᱱᱚᱣᱟ ᱢᱚᱫᱽᱨᱟᱥᱟ ᱨᱮ ᱚᱞ ᱞᱮᱜ-ᱟᱭ ᱾ <ref>{{cite journal|last=Mukminova|first=RG|title=The role of Islam in education in Central Asia in the 15th–17th centuries|journal=STUDIES ON CENTRAL ASIA Nuova serie|date=2007|volume=87|series=1|pages=155–161|jstor=25818118}}</ref> ᱩᱞᱩᱜᱽ ᱵᱮᱜᱽ ᱥᱚᱨᱠᱟᱨ ᱚᱠᱛᱚ ᱨᱮ ᱱᱚᱰᱮ ᱞᱮᱠᱪᱟᱨ ᱮ ᱮᱢ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮ ᱱᱚᱣᱟ ᱫᱚ ᱥᱮᱪᱮᱫ ᱨᱮᱭᱟᱜ ᱛᱟᱞᱢᱟ ᱛᱟᱦᱮᱸ ᱠᱟᱱᱟ ᱾

===ᱥᱮᱨ ᱫᱚᱨ ᱢᱚᱫᱽᱨᱟᱥᱟ===
᱑᱗ ᱥᱟᱭᱟᱝ ᱨᱮ ᱥᱟᱢᱟᱨᱠᱷᱟᱱᱰ ᱨᱮᱱᱤᱡ ᱥᱟᱥᱚᱱᱤᱭᱟᱹ ᱭᱟᱞᱟᱝᱛᱩᱥ ᱵᱟᱠᱷᱚᱫᱩᱨ ᱥᱮᱨ ᱫᱚᱨ (ᱯᱷᱟᱨᱥᱤ شیردار) ᱟᱨ ᱛᱤᱞᱭᱟ ᱠᱚᱨᱤ (ᱯᱷᱟᱨᱥᱤ طلاکاری) ᱢᱚᱫᱽᱨᱟᱥᱟ ᱵᱮᱱᱟᱣ ᱞᱟᱹᱜᱤᱫ ᱮ ᱟᱨᱫᱟᱥ ᱞᱮᱜ-ᱟ ᱾ ᱪᱮᱴᱨᱟ ᱢᱚᱡᱟᱭᱤᱠ ᱟᱜ ᱫᱮᱭᱟ ᱨᱮ ᱥᱤᱧ ᱪᱟᱸᱫᱚᱣᱟᱜ ᱪᱷᱟᱯ ᱫᱚ ᱱᱚᱣᱟ ᱠᱤᱱ ᱵᱟᱱᱟᱨ ᱢᱚᱫᱽᱨᱟᱥᱟ ᱨᱮᱜᱮ ᱟᱹᱫᱤ ᱪᱚᱨᱚᱠ ᱧᱮᱞᱚᱜ ᱠᱟᱱᱟ ᱾ ᱱᱚᱰᱮᱱᱟᱜ ᱟᱨᱠᱤᱴᱮᱠᱪᱚᱨ ᱨᱮᱫᱚ ᱢᱟᱨᱮ ᱯᱟᱨᱥᱤᱭᱟᱱ ᱨᱮᱭᱟᱜ ᱪᱤᱱᱦᱟᱹ ᱧᱮᱞᱚᱜ-ᱟ ᱾

===ᱛᱤᱞᱭᱟ ᱠᱚᱨᱤ ᱢᱚᱫᱽᱨᱟᱥᱟ===
ᱜᱮᱞ ᱥᱮᱨᱢᱟ ᱛᱟᱭᱚᱢ ᱛᱤᱞᱭᱟ ᱠᱚᱨᱤ ᱢᱚᱫᱽᱨᱟᱥᱟ (ᱯᱷᱟᱨᱥᱤ طلاکاری) ᱫᱚ ᱵᱮᱱᱟᱣ ᱞᱮᱱᱟ ᱾ ᱱᱚᱰᱮ ᱫᱚ ᱠᱷᱟᱹᱞᱤ ᱟᱪᱮᱫ ᱥᱩᱢᱩᱝ ᱵᱟᱠᱚ ᱛᱟᱦᱮᱸᱱ ᱠᱟᱱᱟ ᱵᱚᱨᱚᱢ ᱢᱟᱨᱟᱝ ᱢᱚᱥᱡᱤᱫᱽ ᱦᱚᱸ ᱢᱮᱱᱟᱜ-ᱟ ᱾ ᱱᱚᱰᱮ ᱟᱹᱰᱤ ᱢᱟᱨᱟᱝ ᱨᱟᱪᱟ ᱟᱨ ᱜᱤᱛᱤᱡ ᱚᱲᱟᱜ ᱢᱮᱱᱟᱜ-ᱟ ᱾ ᱢᱚᱥᱡᱤᱫᱽ ᱵᱤᱞᱰᱤᱝ ᱫᱚ ᱨᱟᱪᱟ ᱨᱮᱭᱟᱜ ᱯᱟᱹᱪᱷᱤᱢ ᱯᱟᱦᱴᱟ ᱨᱮ ᱢᱮᱱᱟᱜ-ᱟ ᱾

==ᱮᱴᱟᱜ ᱵᱤᱞᱰᱤᱝ ᱠᱚ==
==ᱵᱟᱦᱨᱮ ᱡᱚᱱᱚᱲ==
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
