'''ᱜᱚᱨᱩᱢᱟᱨᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ''' ᱫᱚ ᱥᱤᱧᱚᱛ ᱨᱮᱱᱟᱜ ᱯᱚᱥᱪᱤᱢ ᱵᱚᱝᱜᱚ ᱯᱚᱱᱚᱛ ᱨᱮ ᱢᱮᱱᱟᱜ ᱢᱤᱫ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱠᱟᱱᱟ ᱾ ᱦᱮᱢᱟᱞ ᱵᱩᱨᱩ ᱥᱩᱨ ᱨᱮ ᱫᱩᱣᱟᱨᱥ ᱮᱞᱟᱠᱟ ᱨᱮ  ᱢᱮᱱᱟᱜᱼᱟ ᱾ ᱛᱟᱥᱟᱫ ᱚᱛ ᱟᱨ ᱵᱤᱨ ᱛᱮ ᱥᱟᱡᱟᱣ ᱟᱠᱟᱱᱟ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱾ ᱱᱚᱶᱟ ᱫᱚ ᱵᱟᱹᱲᱛᱠᱟᱛᱮ ᱨᱟᱭᱱᱚ (Rhino) ᱵᱟᱥᱟ ᱛᱷᱟᱱ ᱞᱮᱠᱟᱛᱮ ᱦᱚᱸ ᱠᱚ ᱧᱩᱢ ᱮᱫᱟ ᱾ ᱥᱤᱧᱚᱛ ᱥᱨᱠᱟᱨ ᱟᱜ ᱥᱟᱪᱟᱨᱦᱮ ᱟᱨ ᱵᱤᱨ ᱢᱚᱱᱛᱞᱚᱭ ᱱᱚᱶᱟ ᱫᱚ ᱒᱐᱐᱙ ᱥᱟᱞᱮ ᱨᱮ ᱢᱤᱫ ᱵᱷᱟᱹᱜᱤ ᱨᱟᱠᱷᱟ ᱛᱷᱟᱱ ᱨᱮᱱᱟᱜ ᱢᱟᱹ ᱮ ᱮᱢᱟᱫ ᱛᱟᱦᱮᱸᱫ ᱾<ref>http://www.telegraphindia.com/1100410/jsp/siliguri/story_12323738.jsp Centre says Gorumara best among the wild</ref>



==ᱱᱟᱜᱟᱢ==

᱑᱘᱙᱕ ᱥᱟᱹᱦᱤᱛ ᱠᱷᱚᱱ ''ᱜᱚᱨᱩᱢᱟᱨᱟ'' ᱫᱚ ᱢᱤᱫ ᱨᱟᱠᱷᱟ ᱵᱤᱨ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ ᱱᱚᱸᱰᱮ ᱟᱹᱰᱤ ᱥᱮᱫᱟᱭ ᱠᱷᱚᱱ ᱨᱟᱭᱱᱚ ᱠᱚ ᱛᱟᱦᱮᱸ ᱠᱟᱱᱟ ᱠᱷᱟᱹᱛᱤᱨ ᱱᱩᱠᱩ ᱠᱚᱣᱟᱜ ᱵᱟᱹᱰ ᱟᱨ ᱵᱟᱧᱪᱟᱣ ᱫᱚᱦᱚ ᱞᱟᱹᱜᱤᱫ, ᱑᱙᱔᱙ ᱥᱟᱞᱮ ᱨᱮ ᱱᱚᱶᱟ ᱫᱚ ᱢᱤᱫ ᱵᱤᱨ ᱡᱤᱭᱟᱹᱞᱤ ᱨᱟᱠᱷᱟᱵᱤᱨ ᱢᱮᱱᱛᱮ ᱠᱚ ᱢᱟᱱᱚᱛ ᱞᱮᱫᱼᱟ ᱾ ᱑᱙᱙᱔ ᱥᱟᱹᱦᱤᱛ ᱡᱟᱱᱩᱣᱟᱨᱤ ᱓᱑ ᱦᱤᱞᱚᱜ ᱱᱚᱶᱟ ᱫᱚ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱢᱮᱱᱛᱮ ᱠᱚ ᱞᱮᱠᱷᱟ ᱠᱮᱫᱼᱟ ᱾ ᱯᱩᱞᱩ ᱫᱚ ᱱᱚᱶᱟ ᱨᱟᱠᱷᱟ ᱗ ᱠᱤᱢᱤ<sup>᱒</sup> ᱛᱟᱦᱮᱸ ᱠᱟᱱᱟ, ᱱᱤᱛ ᱫᱚ ᱚᱱ ᱵᱟᱹᱲᱛᱤ ᱠᱟᱛᱮ ᱘᱐ ᱠᱤᱢᱤ<sup>᱒</sup> ᱮᱨᱤᱭᱟ  ᱦᱟᱹᱵᱤᱡ ᱠᱚ ᱵᱟᱹᱲᱛᱤ ᱟᱠᱟᱫᱼᱟ ᱾

==ᱚᱛᱱᱚ==
ᱯᱚᱥᱪᱤᱢ ᱱᱚᱝᱜᱚ ᱯᱚᱱᱚᱛ ᱨᱮᱱᱟᱜᱟ ᱡᱚᱞᱯᱟᱭᱜᱩᱲᱤ ᱦᱚᱱᱚᱛ ᱢᱟᱞᱵᱟᱡᱟᱨ ᱦᱚᱱᱚᱛ ᱨᱮ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱫᱚ ᱢᱮᱱᱟᱜᱼᱟ ᱾ ᱥᱟᱢᱟᱝ ᱦᱮᱢᱟᱞ ᱵᱩᱨᱩ ᱨᱮᱱᱟᱜ ᱛᱮᱨᱟᱭ ᱮᱞᱟᱠᱟ ᱨᱮ ᱜᱚᱨᱩᱢᱚᱨᱟ ᱡᱟᱹᱛᱤᱭᱟᱹᱨᱤ ᱱᱵᱟᱜᱟᱱ ᱫᱚ ᱢᱮᱱᱟᱜᱼᱟ ᱾ ᱩᱥᱩᱞ ᱩᱱᱩᱥᱩᱞ ᱟᱢᱜᱚ ᱨᱟᱠᱟᱵ ᱰᱷᱮᱣ ᱞᱮᱠᱟ ᱢᱮᱱᱟᱜ ᱱᱚᱶᱟ ᱜᱟᱰᱟ ᱟᱲᱮ ᱵᱤᱨ ᱫᱚ ᱯᱚᱥᱪᱤᱢ ᱵᱚᱝᱜᱚ ᱨᱮ ᱱᱚᱶᱟ ᱫᱚ ᱫᱩᱣᱟᱨᱥ ᱠᱚ ᱢᱮᱛᱟᱜ ᱠᱟᱱᱟ ᱾ ᱢᱩᱨᱛᱤ ᱜᱟᱰᱟ ᱥᱩᱨ ᱨᱮ ᱟᱴᱮᱫ ᱟᱠᱟᱱ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱢᱩᱬ ᱜᱟᱰᱟ ᱫᱚ ᱦᱩᱭᱩᱜ ᱠᱟᱱᱟ ᱡᱚᱲᱚᱫᱷᱟᱠᱟ ᱜᱟᱰᱟ ᱡᱟᱦᱟᱸ ᱫᱚ ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱨᱮᱱᱟᱜ ᱢᱤᱫ ᱪᱷᱟᱜᱟ ᱜᱟᱰᱟ ᱾ ᱚᱱᱟᱛᱮ ᱜᱟᱝ ᱱᱟᱹᱭ ᱟᱨ ᱵᱨᱚᱢᱦᱚᱯᱩᱛᱨᱚ ᱜᱟᱰᱟ ᱨᱮᱱᱟᱜ ᱱᱚᱶᱟ ᱫᱚ ᱢᱤᱫ ᱦᱟᱹᱴᱤᱧᱟᱜ ᱠᱟᱱᱟ ᱾ ᱜᱚᱨᱩᱢᱟᱨᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱥᱩᱨ ᱨᱮ ''ᱡᱚᱞᱫᱟᱯᱚᱰᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ'' ᱟᱨ ᱪᱷᱚᱯᱨᱟᱢᱟᱨᱤ ᱵᱤᱨᱡᱤᱭᱟᱹᱞᱤ ᱨᱟᱠᱷᱟᱵᱤᱨ ᱢᱮᱱᱟᱜᱼᱟ ᱾ ᱜᱚᱨᱩᱢᱚᱨᱟ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ ᱨᱮᱱᱟᱜ ᱮᱨᱤᱭᱟ ᱫᱚ ᱗᱙ᱹ᱙᱙ ᱜᱟᱺᱴ ᱠᱤᱞᱚᱢᱤᱴᱚᱨ ᱾

===ᱦᱚᱭᱫᱟᱜ===
ᱱᱚᱵᱦᱮᱢᱵᱚᱨ ᱠᱷᱚᱱ ᱯᱷᱮᱵᱽᱨᱩᱣᱟᱨᱤ ᱪᱟᱸᱫᱚ ᱦᱟᱹᱵᱤᱡ ᱱᱚᱸᱰᱮᱱᱟᱜ ᱞᱚᱞᱚᱥᱚᱝ ᱑᱐-᱒᱑ ° ᱥᱮᱞᱥᱤᱭᱚᱥ, ᱢᱟᱨᱪ ᱠᱷᱚᱱ ᱮᱯᱨᱤᱞ ᱪᱟᱸᱫᱚ ᱨᱮ ᱒᱔-᱒᱗° ᱥᱮᱞᱥᱤᱭᱚᱥ ᱟᱨ ᱢᱮ ᱠᱷᱚᱱ ᱚᱠᱴᱚᱵᱚᱨ ᱫᱚ ᱒᱗-᱓᱗° ᱥᱮᱞᱥᱤᱭᱚᱥ  ᱛᱟᱦᱮᱸᱱᱟ ᱾ ᱢᱮ ᱛᱟᱞᱟᱢᱟᱞᱟ ᱠᱷᱚᱱ ᱚᱠᱴᱚᱵᱚᱨ ᱛᱟᱞᱟᱢᱟᱞᱟ ᱵᱷᱤᱛᱤᱨ ᱨᱮ ᱫᱟᱜ ᱡᱟᱹᱲᱤ ᱦᱤᱡᱩᱜᱼᱟ ᱾ ᱱᱚᱸᱰᱮ ᱥᱮᱨᱢᱟ ᱡᱟᱠ ᱨᱮ ᱓᱘᱒ ᱥᱮᱢᱤ ᱜᱟᱱ ᱫᱟᱜ ᱮ ᱡᱟᱹᱲᱤᱭᱮᱫᱼᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

[[ᱛᱷᱚᱠ:ᱥᱤᱧᱚᱛ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱵᱟᱜᱟᱱ]]
