{{Infobox person
|name        = ᱦᱟᱨᱤᱱᱤ ᱡᱤᱵᱤᱛᱟ 
|image       = Indian-dancer-nataraja.png
|caption     = Harinie Portraying the dance of Shiva
|birth_date  = {{Birth date and age|df=yes|1995|01|16}}
|birth_place = [[ᱪᱮᱱᱱᱟᱭ]], [[ᱛᱟᱢᱤᱞᱱᱟᱰᱩ]]
|nationality = [[ᱥᱤᱧᱚᱛ]]ᱤᱭᱟᱹ
|other_names = 
|residence = [[ᱪᱮᱱᱱᱟᱭ]]
|education     = [[Bachelor of Arts|ᱥᱚᱱᱮᱨ]]
|alma_mater    = 
|years_active = ᱒᱐᱐᱕-ᱱᱤᱛᱚᱜ
|known_for   = ᱡᱩᱣᱟᱹᱱ ᱠᱞᱟᱥᱤᱠᱚᱞ ᱮᱱᱮᱡᱤᱡ, [[ᱪᱮᱱᱱᱟᱭ]]
|occupation  = [[ᱵᱷᱟᱨᱚᱛᱱᱟᱴᱭᱚᱢ ᱮᱱᱮᱡᱤᱡ]], 
}}

'''ᱦᱟᱨᱤᱱᱤ ᱡᱤᱵᱤᱛᱟ''' (ᱛᱟᱢᱤᱞ: 
ஹரிணி ஜீவிதா; ᱡᱟᱱᱟᱢ ᱑᱖ ᱡᱟᱱᱩᱣᱟᱨᱤ ᱑᱙᱙᱕) ᱫᱚ ᱢᱤᱫ ᱱᱟᱪᱚᱱᱤᱭᱟᱹ, ᱥᱟᱶᱦᱮᱫ ᱥᱚᱱᱮᱨ, ᱠᱚᱨᱤᱭᱳᱜᱽᱨᱟᱯᱷᱚᱨ ᱟᱨ ᱢᱤᱫ ᱥᱤᱧᱚᱛᱤᱭᱟᱹ ᱠᱞᱟᱥᱤᱠᱚᱞ ᱮᱱᱮᱡᱤᱡ ᱠᱟᱱᱟᱭ ᱾ ᱥᱨᱤᱫᱮᱵᱤ ᱮᱱᱮᱡ ᱵᱤᱨᱫᱟᱹᱜᱟᱲ ᱨᱤᱡᱤᱡ ᱥᱨᱤᱢᱚᱛᱤ ᱥᱤᱞᱟ ᱩᱱᱱᱤᱠᱨᱩᱥᱱᱚᱱ ᱱᱤᱡ ᱟᱪᱮᱛᱤᱭᱟᱹ, ᱩᱱᱤ ᱫᱚ ᱛᱩᱨᱩᱭ ᱥᱮᱨᱢᱟ ᱦᱩᱰᱤᱧ ᱩᱢᱮᱨ ᱨᱮᱜᱮ ᱵᱷᱟᱨᱚᱛᱱᱟᱴᱭᱚᱢ ᱨᱮᱭᱟᱜ ᱢᱮᱞᱟᱴᱩᱨ ᱛᱚᱦᱚᱨ ᱨᱮ ᱮᱱᱮᱡ ᱮ ᱮᱛᱚᱦᱚᱵ ᱟᱠᱟᱫ-ᱟ ᱾  

ᱜᱟᱞᱚᱪᱤᱭᱟᱹ ᱟᱨ ᱯᱚᱨᱚᱠᱮᱫ ᱦᱚᱲ ᱠᱚ ᱩᱱᱤᱭᱟᱜ ᱠᱟᱹᱢᱤ ᱨᱮᱱᱟᱜ ᱜᱟᱺᱦᱤᱨᱛᱮᱫ, ᱪᱩᱦᱩᱞᱟᱱ ᱟᱨ ᱟᱱᱟᱞᱜᱟ ᱟᱹᱜᱩᱭ ᱞᱟᱹᱜᱤᱫ ᱩᱱᱤ ᱫᱚ ᱟᱹᱰᱤ ᱜᱮ ᱥᱟᱨᱦᱟᱣᱱᱟ ᱠᱚ ᱪᱟᱞ ᱟᱠᱟᱣᱟᱫᱮᱭᱟ ᱾ ᱦᱟᱨᱤᱱᱤ ᱡᱤᱵᱤᱛᱟ ᱫᱚ ᱡᱟᱹᱛᱤᱭᱟᱹᱨᱤ ᱵᱟᱞ ᱵᱷᱚᱵᱚᱱ, ᱒᱐᱐᱙ ᱨᱮ ᱵᱟᱞ ᱥᱨᱤ ᱥᱤᱨᱯᱷᱟᱹ ᱛᱮᱭ ᱥᱚᱱᱢᱟᱱ ᱟᱠᱟᱱ ᱢᱤᱫ ᱱᱟᱪᱚᱱᱤᱭᱟᱹ ᱠᱟᱱᱟᱭ ᱾ ᱩᱱᱤ ᱫᱚ ᱥᱤᱧᱚᱛ ᱨᱮ ᱟᱹᱰᱤ ᱜᱟᱱ ᱢᱟᱨᱟᱝ ᱟᱨ ᱫᱟᱢᱟᱱ ᱦᱮᱞᱢᱮᱞ ᱟᱨᱵᱟᱝ ᱥᱮᱱᱮᱞᱮᱫ ᱠᱚᱨᱮ ᱟᱡᱟᱜ ᱮᱱᱮᱡ ᱮ ᱩᱫᱩᱜ ᱥᱚᱫᱚᱨ ᱟᱠᱟᱫ-ᱟ ᱾ ᱟᱨ ᱫᱩᱱᱤᱭᱟᱹ ᱨᱮᱱᱟᱜ ᱟᱹᱰᱤ ᱜᱟᱱ ᱞᱟᱠᱪᱟᱨᱮᱛ ᱨᱟᱡᱽᱜᱟᱧᱤᱭᱟᱹ ᱠᱚᱨᱮ ᱦᱚᱸ ᱟᱡᱟᱜ ᱦᱩᱱᱟᱹᱨ ᱮ ᱩᱫᱩᱜ ᱥᱮᱫᱚᱨ ᱟᱠᱟᱫ-ᱟ ᱾

== ᱥᱤᱨᱯᱷᱟᱹ ᱟᱨ ᱮᱱᱮᱡ ᱠᱚ ==

ᱦᱟᱨᱤᱱᱤ ᱡᱤᱵᱤᱛᱟ ᱫᱚ ᱡᱟᱹᱛᱤᱭᱟᱹᱨᱤ ᱵᱟᱞ ᱵᱷᱚᱵᱚᱱ, ᱠᱷᱚᱱ ᱒᱐᱑᱐ ᱨᱮ ᱵᱟᱞᱥᱨᱤ ᱥᱤᱨᱯᱷᱟᱹ ᱛᱮᱠᱚ ᱥᱚᱱᱢᱟᱱ ᱟᱠᱟᱫᱮᱭᱟ ᱾

VDS ᱦᱩᱱᱟᱹᱨ ᱮᱠᱟᱰᱮᱢᱤ ᱦᱚᱛᱮᱛᱮ ᱢᱚᱦᱟᱢᱚᱦᱤᱢ ᱥᱤᱨᱯᱷᱟᱹᱭ ᱡᱤᱛᱠᱟᱹᱨ ᱟᱠᱟᱱᱟ ᱾ 

ᱥᱚᱨᱮᱥᱟᱱ ᱱᱟᱪᱚᱱᱤᱭᱟᱹ ᱞᱮᱠᱟᱛᱮ ᱨᱚᱧᱡᱚᱱᱤ ᱨᱟᱡᱚᱱ ᱥᱤᱨᱯᱷᱟᱹᱭ ᱟᱢᱮᱴ ᱟᱠᱟᱫ-ᱟ ᱾ 

ᱵᱷᱟᱨᱚᱛ ᱡᱟᱠᱟᱛ ᱞᱟᱠᱪᱟᱨᱮᱛ ᱜᱟᱶᱛᱟ (ᱯᱩᱱᱮ, ᱒᱐᱐᱙) ᱠᱷᱚᱱ ᱠᱞᱟᱥᱤᱠᱚᱞ ᱥᱳᱞᱳ ᱮᱱᱮᱡ ᱦᱮᱯᱨᱟᱣ ᱨᱮ ᱠᱞᱟᱥᱤᱠᱚᱞ ᱰᱩᱳ (ᱚᱨᱪᱚᱱᱟ ᱨᱟᱡᱟ ᱥᱟᱶ) ᱟᱨ ᱫᱚᱥᱟᱨ ᱨᱮ ᱯᱩᱭᱞᱩ ᱥᱤᱨᱯᱷᱟᱹᱭ ᱟᱢᱮᱴ ᱠᱮᱫ-ᱟ ᱾ 

ᱫᱩᱨᱫᱚᱨᱥᱚᱱ ᱴᱤᱵᱤ (ᱯᱳᱰᱤᱜᱟᱭᱤ), ᱦᱚᱛᱮᱛᱮ ᱒᱐᱐᱘ ᱨᱮ ᱥᱟᱯᱲᱟᱣ ᱞᱮᱱ ᱠᱳᱧᱡᱩᱢ ᱥᱚᱞᱚᱝᱜᱟᱭᱤ ᱮᱱᱮᱡ ᱦᱮᱯᱨᱟᱣ ᱥᱤᱨᱤᱡᱽ ᱨᱮ ᱯᱷᱟᱭᱱᱟᱞ ᱨᱟᱶᱩᱰ ᱨᱮ ᱯᱩᱭᱞᱩ ᱥᱤᱨᱯᱷᱟᱹᱭ ᱟᱢᱮᱴ ᱞᱮᱫ-ᱟ ᱾

ᱵᱷᱟᱨᱚᱛ ᱡᱟᱠᱟᱛ ᱛᱷᱟᱨ (ᱢᱮᱥᱟᱞ ᱵᱚᱭᱚᱥ ᱨᱮᱱᱟᱜ ᱜᱩᱴ) ᱨᱮ ᱯᱩᱭᱞᱩ ᱥᱤᱨᱯᱷᱟᱹ (ᱯᱷᱮᱵᱽᱨᱩᱣᱟᱨᱤ ᱒᱐᱐᱘) ᱟᱨ ᱫᱚᱥᱟᱨ ᱥᱤᱨᱯᱷᱟᱹ (᱒᱐᱐᱙) ᱨᱮᱭ ᱡᱤᱛᱠᱟᱹᱨ ᱟᱠᱟᱱᱟ, ᱱᱚᱵᱽᱭᱚ ᱱᱟᱴᱭᱚ ᱥᱚᱢᱤᱛᱤ ᱦᱚᱛᱮᱛᱮ ᱦᱟᱭᱫᱽᱨᱟᱵᱟᱫᱽ ᱨᱮ ᱥᱟᱯᱲᱟᱣ ᱞᱮᱱ ᱵᱷᱟᱨᱚᱛ ᱱᱟᱴᱭᱚᱢ ᱦᱮᱯᱨᱟᱣ ᱠᱷᱚᱱ ᱾ 

ᱜᱳᱯᱤᱱᱟᱛᱷ ᱫᱟᱥ ᱱᱭᱟᱥᱟ ᱦᱚᱛᱮᱛᱮ ᱥᱟᱯᱲᱟᱣ ᱞᱮᱱ ᱵᱮᱸᱜᱽᱞᱳᱨ (᱒᱐᱐᱘) ᱨᱮ ᱵᱷᱟᱨᱚᱛ ᱡᱟᱠᱟᱠ ᱛᱷᱟᱨ ᱨᱮᱱᱟᱜ ᱵᱷᱟᱨᱚᱛᱱᱟᱴᱭᱚᱢ ᱦᱮᱯᱨᱟᱣ ᱨᱮ ᱯᱩᱭᱞᱩ ᱥᱤᱨᱯᱷᱟᱭ ᱡᱤᱛᱠᱟᱹᱨ ᱟᱠᱟᱱᱟ ᱾

ᱡᱚᱭᱟ ᱴᱤᱵᱤ ᱦᱚᱛᱮᱛᱮ ᱥᱟᱯᱲᱟᱣ ᱞᱮᱱ ᱮᱱᱮᱡ ᱦᱮᱯᱨᱟᱣ ᱥᱳ ᱛᱷᱟᱠᱟ-ᱫᱷᱤᱢᱤ-ᱛᱷᱟ ᱨᱮ ᱯᱩᱭᱞᱩ ᱥᱤᱨᱯᱷᱟᱹᱭ ᱡᱤᱛᱠᱟᱹᱨ ᱟᱠᱟᱱᱟ ᱾
