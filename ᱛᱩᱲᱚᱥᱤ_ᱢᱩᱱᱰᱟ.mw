{{Infobox person
| name = ᱛᱩᱲᱚᱥᱤ ᱢᱩᱸᱰᱟ
| image = Tulasi Munda-4.tiff
| imagesize = 
| caption = 
| birth_date = {{Birth date and age|1947|07|15|df=y}} 
| birth_place = ᱠᱭᱤᱸᱥᱤ, ᱠᱤᱧᱡᱷᱤᱨ
| yearsactive = 
| occupation = ᱥᱟᱶᱛᱟ ᱥᱩᱥᱟᱹᱨᱤᱭᱟᱹ
| spouse     = 
| death_date = <!-- {{Death date and age|YYYY|MM|DD|YYYY|MM|DD}} (death date then birth date) -->
| birthname =
}}

ᱛᱩᱲᱚᱥᱤ ᱢᱩᱸᱰᱟ ᱫᱚ ᱥᱤᱧᱚᱛ ᱨᱮᱱᱟᱜ ᱳᱰᱤᱥᱟ ᱯᱚᱱᱚᱛ ᱨᱮ ᱡᱟᱱᱟᱢᱤᱡ ᱢᱤᱫ ᱥᱟᱶᱛᱟ ᱥᱩᱥᱟᱹᱨᱤᱭᱟᱹ ᱠᱟᱱᱟᱭ ᱾ ᱩᱱ ᱫᱚ ᱵᱤᱱᱚᱵᱟ ᱵᱷᱟᱵᱮ ᱫᱟᱨᱟᱭ ᱛᱮ ᱮᱦᱚᱵ ᱞᱮᱱ ᱚᱛ-ᱦᱟᱥᱟ ᱫᱟᱱ ᱠᱟᱹᱢᱤ ᱨᱮ ᱑᱔ ᱥᱟᱞ ᱵᱚᱪᱷᱚᱨ ᱠᱷᱚᱱ ᱜᱮ ᱥᱮᱞᱮᱫ ᱞᱮᱱ ᱛᱟᱦᱮᱸᱫ ᱾ ᱟᱹᱫᱤᱵᱟᱹᱥᱤ ᱜᱤᱫᱽᱨᱟ ᱠᱚᱣᱟᱜ ᱥᱮᱪᱮᱫ ᱟᱭᱫᱟᱹᱨ ᱞᱟᱹᱜᱤᱫ ᱒᱐ ᱜᱚᱴᱟᱝ ᱠᱷᱚᱱ ᱵᱟᱹᱲᱛᱤ ᱵᱟᱥᱟ ᱟᱥᱲᱟᱭ ᱪᱟᱞᱟᱣ ᱮᱫᱟ <ref name=Book>{{cite book|last=Rai|first=Arbinda|title=Turning point|date=2016|publisher=Friend's publishers|location=cuttack|isbn=8174018638|page=247|pages=247}}</ref> ᱾ ᱱᱚᱶᱟ  ᱟᱥᱲᱟ ᱨᱮ ᱒᱐᱐᱐᱐ ᱠᱷᱚᱱ ᱵᱟᱹᱲᱛᱤ ᱟᱪᱮᱛ ᱟᱪᱮᱛᱹᱱᱤ ᱠᱚ ᱯᱟᱲᱦᱟᱣᱜ ᱠᱟᱱᱟ <ref name="thebetterindia">{{cite web|last=S|first=Lekshmi Priya|title=12 Interesting Facts About Tulasi Apa, the Odisha Woman Who Has Taught 20,000+ Children in 50 Years|url=http://www.thebetterindia.com/100710/tulasi-apa-eradication-of-illiteracy/|publisher=thebetterindia.com|accessdate=19 May 2017}}</ref> ᱾

==ᱯᱩᱭᱞᱩ ᱡᱤᱭᱚᱱ==
ᱛᱩᱲᱚᱥᱤ ᱢᱩᱸᱰᱟ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱠᱤᱧᱡᱷᱤᱨ ᱡᱤᱞᱟᱹ ᱨᱮᱱᱟᱜ ᱵᱚᱰᱵᱤᱞ ᱥᱩᱨ ᱥᱮᱨᱮᱱᱰᱟ ᱟᱹᱛᱩ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱡᱤᱡ ᱟᱯᱟᱛ ᱫᱚ ᱪᱚᱨᱚᱬ ᱢᱩᱸᱰᱟᱹ ᱟᱨ ᱮᱸᱜᱟᱛ ᱫᱚ '''ᱜᱷᱟᱥᱚ ᱢᱩᱱᱰᱟᱹ''' ᱧᱩᱛᱩᱢ ᱟᱭᱟ ᱾ ᱟᱯᱟᱛ ᱫᱚ ᱟᱹᱛᱩ ᱨᱤᱱᱤᱡ ᱢᱟᱺᱡᱷᱤ ᱛᱟᱦᱮᱸ ᱠᱟᱱᱟ ᱾ ᱜᱤᱫᱽᱨᱟᱹ ᱵᱮᱲᱟ ᱨᱮᱜᱮ ᱟᱯᱟᱛ ᱫᱚᱭ ᱵᱚᱝᱜᱟ ᱛᱟᱞᱟ ᱞᱮᱱ ᱛᱟᱦᱮᱸᱫ ᱾ ᱟᱠᱚ ᱮᱭᱟᱭ ᱵᱚᱭᱦᱟ ᱢᱤᱥᱤ ᱠᱷᱚᱱ ᱟᱡ ᱫᱚ ᱦᱩᱰᱤᱧ ᱩᱛᱟᱹᱨᱤᱡ ᱛᱟᱦᱮᱸ ᱠᱟᱱᱟᱭ ᱾ ᱢᱟᱨᱟᱝ ᱵᱚᱭᱦᱟ ᱟᱨ ᱵᱩᱦᱤᱱ ᱠᱚ ᱫᱚ ᱠᱷᱟᱫᱟᱱ ᱨᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱫ ᱠᱚ ᱾ ᱟᱡ ᱦᱚᱸ ᱞᱟᱡ ᱟᱹᱥᱩᱞ ᱟᱹᱜᱤᱫ ᱠᱷᱟᱫᱟᱱ ᱨᱮᱜᱮ ᱠᱟᱹᱢᱤ ᱠᱟᱱ ᱛᱟᱦᱮᱸᱫ ᱾ ᱟᱡ ᱵᱚᱭᱚᱥ ᱨᱤᱱ ᱜᱤᱫᱽᱨᱟᱹ ᱠᱚ ᱢᱮᱨᱚᱢ ᱠᱚ ᱜᱩᱯᱤᱠᱟᱱ ᱵᱮᱲᱟ ᱨᱮ ᱟᱡ ᱫᱚ ᱯᱟᱲᱦᱟᱣᱜ ᱥᱟᱱᱟ ᱞᱮᱫᱮ ᱛᱟᱦᱮᱸᱫ ᱾ ᱱᱚᱶᱟ ᱞᱟᱹᱜᱤᱫ ᱟᱭᱢᱟ ᱮᱴᱠᱮᱴᱚᱬᱮ ᱥᱟᱢᱟᱝ ᱦᱩᱭ ᱟᱫᱮ ᱛᱟᱦᱮᱸᱫ ᱾ ᱡᱚᱛᱚ ᱠᱚ ᱟᱥᱟᱭᱮᱫ ᱛᱟᱦᱮᱸᱫ ᱪᱤ ᱟᱡ ᱫᱚᱭ ᱜᱷᱟᱨᱚᱡᱽ ᱥᱚᱝᱥᱟᱨ ᱢᱟᱭ ᱢᱮᱱᱛᱮ ᱾ ᱢᱮᱱᱠᱷᱟᱱ ᱟᱹᱛᱩ ᱨᱮ ᱢᱤᱫᱴᱟᱝ ᱜᱟᱱ ᱟᱥᱲᱟ ᱦᱚᱸ ᱵᱟᱭ ᱛᱟᱦᱮᱸ ᱠᱟᱱ ᱠᱷᱟᱹᱛᱤᱨ ᱢᱚᱱᱮ ᱢᱚᱥᱨᱟ ᱞᱮᱱ ᱛᱟᱭᱟ ᱾ ᱯᱟᱲᱦᱟᱣᱜ ᱪᱮᱛᱟᱱ ᱟᱡᱟᱜ ᱜᱚᱨᱚᱡ ᱧᱮᱞ ᱟᱠᱟᱛᱮ ᱠᱷᱟᱫᱟᱱ ᱨᱤᱱᱤᱡ ᱪᱟᱪᱞᱟᱣᱤᱭᱟᱹ ᱤᱝᱞᱤᱥ ᱮ ᱪᱮᱫ ᱞᱮᱫᱮ ᱛᱟᱦᱮᱸᱫ ᱾

==ᱥᱟᱶᱛᱟ ᱥᱩᱥᱟᱹᱨ==
᱑᱙᱖᱓ ᱥᱟᱞᱮ ᱨᱮ ᱥᱚᱱᱛᱷ [[ᱵᱤᱱᱚᱵᱟ ᱵᱷᱟᱵᱮ]] ᱳᱰᱤᱥᱟ ᱛᱮᱭ ᱦᱮᱡ ᱞᱮᱱ ᱛᱟᱦᱮᱸᱫ ᱾ ᱨᱮᱸᱜᱮᱡ ᱚᱲᱮᱡ ᱦᱚᱲ ᱠᱚ ᱞᱟᱹᱜᱤᱫ ᱚᱛ ᱦᱟᱥᱟᱭ ᱫᱟᱱ ᱞᱮᱫ ᱛᱟᱦᱮᱸᱫ ᱾ ᱟᱡᱟᱜ ᱥᱟᱶᱛᱟ ᱥᱩᱥᱟᱹᱨ ᱠᱟᱹᱢᱤ ᱧᱮᱞᱛᱮ ᱚᱨᱥᱚᱝ ᱞᱮᱱ ᱛᱟᱦᱮᱸᱫ ᱾ ᱚᱛ ᱦᱟᱥᱟ ᱫᱟᱱ ᱦᱩᱞᱜᱟᱹᱨ ᱞᱟᱹᱜᱤᱫ ᱥᱟᱯᱲᱟᱣᱜ ᱠᱟᱱ ᱯᱷᱟᱹᱫᱽ ᱨᱮ ᱥᱮᱞᱮᱫᱚᱜ ᱞᱟᱹᱜᱤᱫ ᱛᱩᱲᱚᱥᱤ ᱫᱚ ᱢᱚᱫᱽᱫᱷᱭᱚ ᱯᱨᱚᱫᱮᱥ ᱛᱮ ᱪᱟᱞᱟᱣ ᱞᱮᱱ ᱛᱟᱦᱮᱸᱫ ᱾ ᱚᱸᱰᱮ ᱠᱷᱚᱱ ᱜᱮ ᱟᱡᱟᱜ ᱥᱟᱶᱛᱟ ᱥᱩᱥᱟᱹᱨ ᱠᱟᱹᱢᱤ ᱫᱚ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾ ᱚᱸᱰᱮ ᱳᱰᱤᱥᱟ ᱨᱤᱱ ᱚᱱᱱᱯᱩᱨᱱᱟ ᱫᱟᱥ ᱟᱨ ᱱᱤᱨᱢᱚᱲᱟ ᱫᱮᱥᱯᱚᱱᱰᱟ ᱥᱟᱶ ᱮ ᱠᱟᱹᱢᱤ ᱞᱮᱫ ᱛᱦᱟᱮᱸᱫ ᱾ ᱴᱨᱮᱱᱤᱝ ᱠᱷᱚᱱ ᱨᱩᱣᱹᱟᱲ ᱠᱟᱛᱮ ᱟᱠᱚ ᱴᱚᱴᱷᱟ ᱨᱮᱱᱟᱜ ᱠᱷᱟᱫᱟᱱ ᱨᱮ ᱠᱟᱹᱢᱤ ᱠᱟᱱ ᱦᱚᱲ ᱠᱚᱨᱤᱱ ᱜᱤᱫᱽᱨᱟᱹ ᱠᱚ ᱟᱥᱲᱟ ᱵᱟᱹᱱᱩᱜ ᱠᱷᱟᱹᱛᱤᱨ ᱥᱮᱪᱮᱫ ᱠᱷᱚᱱᱟᱜ ᱥᱟᱺᱜᱤᱧ ᱨᱮ ᱢᱮᱱᱟᱜ ᱠᱚ ᱨᱮᱱᱟᱜ ᱱᱟᱪᱟᱨ ᱮ ᱧᱮᱞ ᱞᱮᱫ ᱛᱟᱦᱮᱸᱫ ᱾ ᱳᱰᱤᱥᱟ ᱦᱮᱡ ᱠᱟᱛᱮ [[ᱢᱟᱬᱚᱛᱤ ᱪᱚᱣᱫᱷᱩᱨᱤ]], ᱨᱚᱢᱟᱫᱮᱵᱤ, ᱱᱤᱨᱢᱚᱲᱟ ᱮᱢᱟᱱ ᱠᱚᱣᱟᱜ ᱛᱚᱨᱥᱚᱝ ᱛᱮ ᱦᱮᱡ ᱠᱟᱛᱮ ᱟᱡᱟᱜ ᱡᱤᱭᱚᱱ ᱨᱮᱱᱟᱜ ᱥᱮᱦᱮᱫ ᱵᱚᱫᱚᱞ ᱞᱮᱱ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱡᱚᱰᱟ, ᱵᱚᱰᱵᱤᱞ ᱮᱞᱟᱠᱟ ᱨᱮ ᱢᱮᱱᱟᱜ ᱠᱚ ᱠᱷᱟᱫᱟᱱ ᱠᱟᱹᱢᱤ ᱦᱚᱲ ᱠᱚᱨᱤᱱ ᱜᱤᱫᱽᱨᱟᱹ ᱠᱚ ᱵᱤᱱ ᱠᱟᱹᱣᱰᱤ ᱛᱮ ᱥᱮᱪᱮᱫ ᱠᱚ ᱨᱮᱱᱟᱜ ᱜᱮ ᱠᱩᱨᱩᱢᱩᱴᱩ ᱞᱮᱫ ᱛᱟᱦᱮᱸᱫ ᱾ ᱑᱙᱖᱔ ᱥᱟᱞᱮ ᱨᱮ ᱟᱥᱲᱟᱭ ᱵᱮᱨᱮᱫ ᱮᱦᱚᱵ ᱞᱮᱫ ᱛᱟᱦᱮᱸᱫ <ref>{{cite news|url=http://jewelsofindia.blogspot.in/2012/08/tulasi-munda-orissa.html}}</ref> ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
