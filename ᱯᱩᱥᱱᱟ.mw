'''ᱯᱩᱥᱱᱟ''' ᱥᱮ '''ᱱᱤᱨᱚᱱ ᱯᱤᱴᱷᱟᱹ ᱯᱚᱨᱚᱵᱽ''' ᱫᱚ [[ᱦᱟᱡᱚᱝ ᱦᱚᱲ]] ᱠᱚᱣᱟᱜ ᱢᱩᱲᱩᱫ ᱯᱚᱨᱚᱵᱽ ᱠᱟᱱᱟ ᱡᱟᱦᱟᱸ ᱫᱚ ᱑᱔ ᱡᱟᱱᱩᱣᱟᱨᱤ ᱠᱚ ᱢᱟᱱᱟᱣᱟ ᱾ ᱯᱩᱥᱱᱟ ᱫᱚ ᱢᱤᱫ ᱥᱤᱸᱜᱮ ᱜᱷᱚᱴᱚᱱ ᱠᱟᱱᱟ ᱡᱟᱦᱟᱸ ᱫᱚ ᱦᱟᱡᱚᱝ ᱞᱟᱠᱪᱟᱨ ᱞᱮᱠᱟᱛᱮ ᱜᱨᱮᱜᱳᱨᱤᱭᱟᱹ ᱠᱮᱞᱮᱱᱰᱟᱨ ᱨᱮᱱᱟᱜ ᱑᱔ ᱡᱟᱱᱩᱣᱟᱨᱤ ᱨᱮ ᱦᱩᱭᱩᱜᱼᱟ ᱾<ref>{{cite web |title=ᱯᱩᱥᱱᱟ ᱒᱐᱒᱑ |url=https://n4ap.com/festival/pusna.html |accessdate=᱑᱐ ᱯᱷᱮᱵᱨᱩᱭᱟᱨᱤ ᱒᱐᱒᱑}}</ref> ᱛᱚᱵᱮ ᱟᱫᱟᱢ ᱫᱚ ᱑᱓ ᱟᱨ ᱑᱕ ᱡᱟᱱᱩᱣᱟᱨᱤ ᱦᱚᱠᱚ ᱢᱟᱱᱟᱣ ᱜᱮᱭᱟ ᱾ ᱫᱟᱹᱭᱠᱟᱹ ᱞᱮᱠᱟᱛᱮ ᱒᱐᱑᱖ ᱨᱮ ᱱᱚᱣᱟ ᱯᱚᱨᱚᱵᱽ ᱫᱚ ᱑᱕ ᱡᱟᱱᱩᱣᱟᱨᱤ ᱨᱮ ᱢᱟᱱᱟᱣ ᱞᱮᱱᱟ ᱾ ᱱᱚᱣᱟ ᱫᱚ [[ᱥᱚᱝᱠᱨᱟᱱᱛᱤ]]‌ ᱨᱮᱱᱟᱜ ᱢᱤᱫ ᱦᱤᱸᱥ ᱠᱟᱱᱟ ᱟᱨ ᱢᱤᱫ ᱮᱢᱦᱟᱸ ᱦᱟᱹᱵᱤᱫ ᱠᱚ ᱢᱟᱱᱟᱣ ᱾ ᱱᱟᱜᱟᱢᱟᱱᱟᱜ ᱞᱮᱠᱟᱛᱮ ᱯᱩᱥᱱᱟ ᱯᱚᱨᱚᱵᱽ ᱫᱚ ᱜᱷᱟᱨᱚᱸᱡᱽ ᱨᱮᱱ ᱥᱟᱱᱟᱢ ᱦᱚᱲ ᱠᱚᱣᱟᱜ ᱢᱤᱫᱩᱱ ᱨᱮᱱᱟᱜ ᱯᱚᱨᱚᱵᱽ ᱢᱮᱱᱛᱮ ᱦᱚᱸ ᱵᱟᱲᱟᱭᱚᱜᱼᱟ ᱟᱨ ᱱᱚᱣᱟ ᱢᱤᱫᱩᱱ ᱨᱮ ᱟᱭᱢᱟ ᱞᱮᱠᱟᱱ ᱯᱤᱴᱷᱟᱹ ᱠᱚᱦᱚᱸ ᱠᱚ ᱵᱮᱱᱟᱣᱟ ᱾
