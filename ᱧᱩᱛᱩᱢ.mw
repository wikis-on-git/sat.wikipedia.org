{ᱠᱷᱮᱨᱣᱟᱲ ᱜᱟᱫᱮᱞ ᱥᱟᱨᱱᱟ ᱫᱷᱚᱨᱚᱢ [[ᱥᱟᱱᱛᱟᱲ]] ᱠᱚᱣᱟᱜ ᱧᱩᱛᱩᱢ}-ᱠᱷᱮᱨᱣᱟᱲ ᱜᱟᱫᱮᱞ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱫᱚ ᱜᱤᱫᱽᱨᱟᱹᱠᱚᱣᱟᱜ ᱧᱩᱛᱩᱢ ᱫᱚ ᱜᱚᱲᱚᱢ ᱵᱟᱵᱟ, ᱜᱚᱲᱚᱢ ᱟᱭᱳ, ᱢᱟᱢᱚ ᱦᱟᱲᱟᱢ, ᱢᱟᱢᱚ ᱵᱩᱷᱤᱭᱟᱜ ᱧᱩᱛᱩᱢ ᱠᱚ ᱫᱚᱦᱚᱭᱟ ᱾ ᱮᱴᱟᱜ ᱦᱚᱲ ᱞᱮᱠᱟ ᱡᱟᱱᱟᱢ ᱢᱟᱦᱟ, ᱡᱟᱱᱟᱱ ᱪᱟᱸᱫᱚ, ᱡᱟᱱᱟᱱ ᱴᱷᱟᱶ, ᱡᱟᱱᱟᱱ ᱨᱤᱛᱩ, ᱢᱟᱹᱱᱥᱤᱠ ᱵᱚᱝᱜᱟ ᱠᱚᱣᱟᱜ ᱧᱩᱛᱩᱢ ᱫᱚ ᱵᱟᱠᱚ ᱫᱚᱦᱚᱭᱟ ᱾ ᱥᱤᱨᱡᱚᱱ ᱫᱚ ᱦᱟᱯᱲᱟᱢ ᱠᱚᱣᱟᱜ ᱢᱟᱸᱭᱟᱢ ᱛᱚᱸᱜᱮ ᱠᱟᱱᱟ ᱾ ᱧᱩᱛᱩᱢ ᱧᱟᱢ ᱦᱚᱸ ᱟᱠᱚᱣᱟᱜ ᱦᱚᱠ ᱠᱟᱱ ᱛᱟᱠᱚᱣᱟ ᱾ ᱦᱟᱱᱟ ᱱᱷᱟᱶᱟ ᱧᱩᱛᱩᱢ ᱠᱟᱛᱮ ᱮᱴᱟᱜ ᱵᱚᱝᱜᱟᱠᱚ ᱚᱲᱟᱜ ᱵᱷᱤᱛᱟᱹᱨ ᱛᱮ ᱟᱞᱚᱵᱚ ᱥᱟᱸᱵᱟᱣ ᱠᱚᱢᱟ ᱾ ᱪᱮᱫᱟᱜ ᱥᱮ ᱱᱤᱛᱟᱜ ᱦᱚᱲ ᱧᱩᱛᱩᱢ ᱫᱚ ᱡᱟᱦᱟᱸ ᱦᱤᱞᱚᱜ ᱫᱚ ᱵᱚᱝᱜᱟ ᱧᱩᱛᱩᱢᱚᱜᱼᱹᱟ ᱾ ᱦᱟᱯᱮᱱ ᱦᱟ ᱨᱮ ᱚᱲᱟᱜ ᱵᱚᱝᱜᱟᱠᱚ ᱵᱟᱹᱲᱤᱡᱚᱜᱼᱟ ᱾ ᱯᱟᱹᱨᱤᱥ ᱵᱚᱝᱜᱟ, ᱫᱷᱚᱨᱚᱢ ᱵᱚᱝᱜᱟ ᱡᱚᱛᱚᱠᱚ ᱵᱟᱹᱲᱤᱡᱚᱜᱼᱟ ᱾ ᱡᱤᱣᱤ ᱦᱚᱲᱢᱚ ᱚᱲᱟᱜ ᱫᱩᱣᱟᱨ ᱵᱟᱹᱲᱤᱡᱚᱜ ᱡᱚᱠᱷᱟᱜ ᱠᱷᱟᱹᱲᱤ ᱠᱷᱚᱱᱴᱟ ᱨᱮᱦᱚᱸ ᱵᱟᱝ ᱠᱚ ᱯᱟᱱᱛᱮ ᱧᱟᱢᱚᱜᱼᱟ ᱾ ᱤᱠᱷᱟᱹᱱ ᱡᱤᱣᱤ ᱨᱮᱱᱟᱜ ᱡᱚᱞᱚᱱ ᱫᱚ ᱵᱟᱝ ᱥᱟᱦᱟᱜᱼᱟ ᱾
ᱧᱩᱛᱩᱢ ᱠᱷᱚᱱ ᱦᱚᱸ ᱵᱚ ᱴᱷᱤᱠᱟᱹᱜ ᱢᱟ ᱥᱟᱨᱱᱟ ᱫᱷᱚᱨᱚᱢ ᱦᱚᱲ ᱠᱟᱱᱟᱵᱚ ᱢᱮᱱᱛᱮ ᱾
