[[File:Joan_of_Arc_miniature_graded.jpg|thumb|Joan of Arc miniature graded]]
'''ᱡᱚᱣᱟᱱ ᱚᱵᱽ ᱟᱨᱠ''' (ᱡᱟᱱᱩᱣᱟᱨᱤ ᱖, ᱑᱔᱑᱒ – ᱢᱮ ᱓᱐, ᱑᱔᱑᱓) ᱫᱚ ᱯᱚᱨᱟᱫᱷᱤᱱ [[ᱯᱷᱨᱟᱱᱥ]] ᱨᱮᱱ ᱢᱤᱫ ᱵᱤᱨᱵᱟᱱᱴᱟ ᱠᱩᱲᱤ ᱠᱟᱱᱟᱭ᱾ ᱡᱟᱱ ᱫᱟᱨᱠ (Jeanne d' Arc) ᱜᱮ ᱤᱝᱨᱟᱹᱡᱤ ᱛᱮ ᱫᱚ [[:en:Joan_of_Arc|Joan_of_Arc]] ᱠᱚ ᱢᱮᱛᱟᱭ ᱠᱟᱱᱟ᱾ [[ᱤᱝᱨᱮᱡᱽ]] ᱥᱟᱶ [[ᱥᱟᱭ ᱥᱮᱨᱢᱟ ᱞᱟᱹᱲᱦᱟᱹᱭ]] (᱑᱓᱓᱗–᱑᱔᱕᱓) ᱨᱮ ᱯᱷᱨᱟᱱᱥ ᱨᱮᱱ ᱥᱮᱱᱟ ᱠᱚᱭ ᱟᱹᱭᱩᱨ ᱞᱮᱫ ᱠᱚᱣᱟ᱾ ᱩᱱᱤ ᱫᱤᱥᱟᱹ ᱛᱮ ᱯᱷᱨᱟᱱᱥ ᱨᱮ ᱟᱭᱢᱟ sculpture ᱵᱮᱱᱟᱣ ᱢᱮᱱᱟᱜᱼᱟ᱾

== ᱡᱟᱱᱟᱢ ==
ᱢᱤᱣᱡᱽ ᱜᱟᱰᱟ ᱟᱲᱮ ᱨᱮ ᱫᱚᱸᱨᱮᱢᱤ ᱟᱛᱚ ᱨᱮ ᱢᱤᱫ ᱠᱷᱮᱛ ᱠᱟᱹᱢᱤ ᱜᱷᱟᱨᱚᱡᱽ ᱨᱮ ᱑᱔᱑᱒ ᱥᱮᱨᱢᱟ ᱨᱮᱭᱩ ᱡᱟᱱᱟᱢ ᱞᱮᱱᱟ᱾ ᱚᱱᱟ ᱡᱚᱠᱷᱚᱡ ᱯᱷᱨᱟᱱᱥ ᱫᱚ ᱤᱝᱨᱮᱡᱽ ᱥᱟᱥᱚᱱ ᱞᱟᱛᱟᱨ ᱨᱮ ᱛᱟᱦᱮ ᱠᱟᱱᱟ᱾ ᱤᱝᱞᱟᱱᱰ ᱨᱮᱱ ᱨᱟᱡᱟ [[ᱯᱚᱬᱮ ᱦᱮᱱᱨᱤ|ᱯᱚᱬᱮ ᱦᱮᱱᱨᱤ]](᱑᱓᱘᱗–᱑᱔᱒᱒) ᱨᱮᱱ ᱜᱤᱫᱽᱨᱟᱹ [[ᱛᱩᱨᱩᱭ ᱦᱮᱱᱨᱤ|ᱛᱩᱨᱩᱭ ᱦᱮᱱᱨᱤ]](᱑᱔᱒᱑–᱑᱔᱗᱑) ᱯᱷᱨᱟᱱᱥ ᱨᱮᱱᱟᱜ ᱨᱟᱡᱮ ᱫᱚᱠᱷᱚᱞ ᱠᱮᱫ ᱠᱷᱟᱱ ᱯᱷᱨᱟᱱᱥ ᱨᱮᱱ ᱨᱟᱡᱟ [[ᱮᱭᱟᱭ ᱪᱟᱨᱞᱥ|ᱮᱭᱟᱭ ᱪᱟᱨᱞᱥ]] ᱫᱚᱭ ᱫᱟᱹᱲ ᱠᱮᱫᱟ᱾

== ᱵᱚᱸᱜᱟ ᱟᱲᱟᱝ ᱟᱧᱡᱚᱢ ==
ᱡᱚᱣᱟᱱ ᱫᱚ ᱚᱞᱚᱜ ᱯᱟᱲᱦᱟᱜ ᱵᱟᱭ ᱵᱟᱰᱟᱭ ᱠᱟᱱ ᱛᱟᱦᱮᱱᱟ᱾ ᱠᱟᱛᱷᱟ ᱨᱮ ᱢᱮᱱᱟᱜᱼᱟ ᱠᱟᱛᱷᱟᱭ, ᱜᱮᱞ ᱯᱮ ᱩᱢᱮᱞ ᱨᱮ ᱵᱷᱤᱰᱤ ᱜᱩᱯᱤ ᱥᱮᱱ ᱠᱟᱛᱮᱜ [[ᱵᱚᱸᱜᱟ|ᱵᱚᱸᱜᱟ]] ᱨᱚᱲᱮ ᱟᱧᱡᱚᱢ ᱞᱮᱫᱟ᱾ ᱵᱚᱸᱜᱟ ᱨᱚᱲ ᱨᱮ ᱠᱚ ᱢᱮᱛᱟᱫᱤ ᱛᱟᱦᱮᱱᱟ [[ᱡᱟᱱᱟᱢ ᱫᱤᱥᱟᱢ|ᱡᱟᱱᱟᱢ ᱫᱤᱥᱟᱢ]] ᱨᱚᱯᱷᱟ ᱨᱩᱣᱟᱹᱲ ᱠᱟᱛᱮᱜ ᱯᱷᱨᱟᱱᱥ ᱨᱮᱱ ᱥᱟᱹᱨᱤᱱ ᱨᱟᱡᱟᱜ ᱛᱤ ᱫᱟᱲᱮ ᱛᱤᱝᱜᱩᱭ᱾ ᱱᱚᱣᱟ ᱵᱚᱸᱜᱟ ᱵᱟᱠᱷᱮᱲ ᱫᱚ ᱩᱱᱤᱭᱟᱜ ᱡᱤᱭᱳᱱ ᱟᱹᱰᱤᱜᱮᱭ ᱵᱚᱫᱚᱞ ᱠᱮᱫ ᱛᱟᱭᱟ᱾

ᱚᱱᱟ ᱛᱟᱭᱚᱢ ᱟᱭᱢᱟ ᱠᱩᱨᱩᱢᱩᱴᱩ ᱛᱮ ᱯᱷᱨᱟᱱᱥ ᱨᱮᱱ ᱧᱤᱨ ᱟᱠᱟᱱ ᱨᱟᱡᱟ ᱮᱭᱟᱭ ᱪᱟᱨᱥ ᱥᱟᱶ ᱮ ᱧᱟᱯᱟᱢᱮᱱᱟ᱾ ᱟᱨ ᱫᱤᱥᱟᱹᱢ ᱯᱷᱩᱨᱜᱟᱹᱞ ᱞᱟᱜᱤᱫ ᱥᱳᱭᱱᱳ ᱣᱟᱜ ᱜᱚᱸᱲᱚᱭ ᱠᱚᱭ ᱠᱤᱫᱤᱭᱟ᱾ ᱢᱮᱱᱠᱷᱟᱱ ᱯᱩᱭᱞᱩ ᱨᱮ ᱫᱚ ᱨᱟᱡᱟ ᱩᱱᱤ ᱵᱟᱭ ᱯᱟᱹᱛᱤᱭᱟᱹᱣ ᱟᱫᱮᱭᱟ᱾ ᱛᱟᱭᱚᱢᱫᱟᱨᱟᱢ [[ᱫᱷᱚᱨᱚᱢ ᱜᱩᱨᱩ|ᱫᱷᱚᱨᱚᱢ ᱜᱩᱨᱩ]] ᱠᱚᱣᱟᱜ ᱥᱚᱞᱦᱟ ᱛᱮ ᱥᱳᱭᱱᱳ ᱮᱢ ᱨᱟᱡᱟᱭ ᱵᱟᱛᱟᱣ ᱠᱮᱫᱟ᱾

== ᱡᱚᱣᱟᱱᱟᱜ ᱚᱵᱷᱤᱡᱟᱱ ==
ᱡᱚᱣᱟᱱ ᱫᱚ ᱯᱩᱸᱰ ᱦᱚᱨᱚᱜ ᱵᱟᱱᱫᱮ ᱠᱟᱛᱮᱜ ᱢᱤᱫ ᱯᱩᱸᱰ ᱥᱟᱫᱚᱢ ᱨᱮ ᱫᱮᱡ ᱠᱟᱛᱮᱜ [[ᱢᱚᱬᱮᱠᱨᱩᱥ ᱛᱟᱨᱣᱟᱲᱤ|ᱢᱚᱬᱮᱠᱨᱩᱥ ᱛᱟᱨᱣᱟᱲᱤ]] ᱥᱟᱵ ᱠᱟᱛᱮᱜ ᱔᱐᱐᱐ ᱜᱚᱴᱟᱝ ᱥᱳᱭᱱᱳ ᱣᱟᱱᱛᱮ ᱑᱔᱒᱙ ᱥᱮᱨᱢᱟ ᱨᱮᱱᱟᱜ ᱒᱘ ᱮᱯᱨᱤᱞ ᱫᱚᱠᱷᱚᱞᱟᱠᱟᱱ [[ᱚᱨᱞᱮᱭᱟᱸ|ᱚᱨᱞᱮᱭᱟᱸ]] ᱱᱚᱜᱚᱨᱮ ᱵᱚᱞᱚᱭᱮᱱᱟ᱾ ᱯᱩᱭᱞᱩ ᱨᱮ ᱜᱤ ᱠᱚ ᱡᱤᱛᱠᱟᱹᱨᱮᱱᱟ᱾ ᱚᱱᱟ ᱛᱟᱭᱚᱢ ᱡᱤᱛᱠᱟᱹᱨ ᱛᱮ ᱜᱤ ᱠᱚ ᱛᱟᱦᱮᱭᱮᱱᱟ᱾ ᱛᱷᱚᱲᱟ ᱢᱟᱦᱟ ᱛᱟᱭᱚᱢ ᱜᱮ ᱤᱝᱨᱮᱡᱽ ᱥᱮᱱᱟ ᱠᱷᱚᱱ [[ᱛᱩᱨᱮᱞᱵᱩᱨᱩᱡᱽ|ᱛᱩᱨᱮᱞᱵᱩᱨᱩᱡᱽ]] ᱱᱚᱜᱚᱨ ᱠᱚ ᱡᱷᱤᱱᱰᱟᱹᱣ ᱠᱮᱫᱟ᱾ ᱚᱱᱟ ᱛᱟᱭᱚᱢ [[ᱯᱟᱛᱮᱨ ᱞᱟᱹᱲᱦᱟᱹᱭ|ᱯᱟᱛᱮᱨ ᱞᱟᱹᱲᱦᱟᱹᱭ]] ᱨᱮ ᱦᱚᱸ ᱤᱝᱨᱮᱡᱽ ᱠᱚ ᱞᱚᱴᱚᱢ ᱟᱪᱚᱭᱮᱱᱟ᱾ ᱡᱩᱱ ᱪᱟᱸᱫᱚ ᱡᱚᱣᱟᱱ ᱫᱚ [[ᱨᱤᱢ|ᱨᱤᱢ]] ᱱᱚᱜᱚᱨ ᱫᱚᱠᱷᱚᱞ ᱠᱮᱫᱟ᱾ ᱚᱱᱟ ᱛᱟᱭᱚᱢ ᱑᱖ ᱡᱩᱞᱟᱭ ᱮᱭᱟᱭ ᱪᱟᱨᱞᱥ ᱯᱷᱨᱟᱱᱥ ᱨᱮᱭ ᱨᱟᱡᱟ ᱨᱩᱣᱟᱹᱲᱮᱱᱟ᱾ ᱱᱚᱠᱟ ᱛᱮ ᱜᱤ ᱯᱷᱨᱟᱱᱥ ᱫᱚ ᱯᱷᱩᱨᱜᱟᱹᱞᱮᱱᱟ᱾ ᱟᱨ ᱡᱚᱣᱟᱱ ᱫᱟᱨᱟᱭᱛᱮ ᱯᱷᱨᱟᱱᱥ ᱟᱨ ᱤᱝᱨᱮᱡᱽ ᱢᱩᱫᱽ ᱨᱮᱱᱟᱜ ᱥᱟᱭ ᱥᱨᱢᱟ ᱞᱟᱹᱲᱦᱟᱹᱭ ᱢᱩᱪᱟᱹᱫ ᱮᱱᱟ᱾

== ᱡᱚᱣᱟᱱ ᱜᱚᱡ ᱨᱮᱱᱟᱜ ==
ᱯᱷᱨᱟᱱᱥ ᱨᱮᱱᱟᱜ ᱯᱷᱩᱨᱜᱟᱹᱞ ᱛᱟᱭᱚᱢ ᱤᱝᱨᱮᱡᱽ ᱫᱚ ᱡᱚᱣᱟᱱ ᱜᱚᱡ ᱨᱟᱱᱟᱜ ᱟᱭᱢᱟ ᱥᱚᱲᱚᱡᱚᱱᱛᱨᱚ ᱠᱚ ᱮᱦᱚᱵ ᱠᱮᱫᱟ᱾ ᱯᱷᱨᱟᱱᱥ ᱨᱮᱱ ᱨᱟᱡᱽ ᱱᱮᱛᱟ ᱠᱚᱣᱟᱜ ᱜᱚᱬᱚ ᱛᱮ ᱤᱝᱨᱮᱡᱽ ᱫᱚ ᱡᱚᱣᱟᱱ ᱠᱚ ᱥᱟᱵ ᱠᱤᱫᱤᱭᱟ᱾ ᱚᱱᱟ ᱛᱟᱭᱚᱢ ᱢᱤᱫ ᱤᱝᱨᱮᱡ ᱫᱷᱚᱨᱚᱢ ᱜᱩᱨᱩ ᱴᱷᱮᱱ ᱩᱱᱤᱭᱟᱜ ᱵᱤᱪᱟᱹᱨ ᱠᱚ ᱪᱟᱞ ᱠᱮᱫᱟ᱾ ᱵᱤᱪᱟᱨ ᱨᱮ ᱩᱱᱤᱭᱟᱜ ᱠᱟᱹᱢᱤ ᱠᱚ ᱫᱚ ᱫᱷᱚᱨᱚᱢ ᱵᱤᱨᱩᱫᱽ ᱢᱮᱱ ᱛᱮ ᱠᱚ ᱞᱮᱠᱷᱟ ᱠᱮᱫᱟ᱾ ᱚᱱᱟ ᱛᱮ ᱩᱱᱤ ᱫᱚ [[ᱰᱟᱹᱱ|ᱰᱟᱹᱱ]] ᱢᱮᱱᱛᱮ ᱠᱚ ᱞᱮᱠᱷᱟ ᱠᱤᱫᱤᱭᱟ᱾ ᱱᱤᱭᱟᱹ ᱨᱮᱱ ᱥᱟᱥᱛᱤ ᱛᱟᱦᱮ ᱠᱟᱱᱟ ᱡᱤᱣᱟᱹᱛ ᱛᱮ ᱨᱟᱯᱟᱜ᱾ ᱚᱱᱟ ᱞᱮᱠᱟ ᱛᱮ ᱡᱚᱣᱟᱱ ᱦᱚᱸ ᱑᱔᱓᱑ ᱥᱮᱨᱢᱟ ᱨᱮ ᱡᱤᱣᱟᱹᱛ ᱛᱮ ᱠᱚ ᱨᱟᱯᱟᱜ ᱜᱚᱡ ᱠᱤᱫᱤᱭᱟ᱾ ᱩᱱᱤ ᱜᱚᱡ ᱛᱟᱭᱚᱢ ᱯᱷᱚᱨᱟᱥᱤ ᱠᱚ ᱫᱚ ᱯᱷᱨᱟᱱᱥ ᱠᱷᱚᱱ ᱤᱝᱨᱮᱡᱟᱜ ᱡᱚᱛᱚ ᱪᱤᱠᱷᱱᱟ ᱢᱮᱴᱟᱣ ᱜᱤᱰᱤ ᱠᱚ ᱠᱮᱦᱚᱵ ᱠᱮᱫᱟ᱾ ᱫᱷᱟᱹᱨᱛᱤ ᱨᱮᱱᱟᱜ ᱱᱟᱜᱟᱢ ᱨᱮ ᱡᱚᱣᱟᱱ ᱚᱵᱽ ᱟᱨᱠ ᱫᱚ ᱢᱤᱫ ᱩᱫᱽᱜᱟᱹᱣ ᱨᱮᱱᱟᱜ ᱧᱤᱛᱩᱢ ᱠᱟᱱᱟ᱾

== ᱯᱷᱮᱰᱮᱛ ==

* https://bn.wikipedia.org/wiki/%E0%A6%9C%E0%A7%8B%E0%A6%A8_%E0%A6%85%E0%A6%AC_%E0%A6%86%E0%A6%B0%E0%A7%8D%E0%A6%95
* https://en.wikipedia.org/wiki/Joan_of_Arc

[[Category:!Main category]]
[[Category:ᱥᱟᱱᱟᱥᱤ]]
[[Category:ᱟᱹᱭᱩᱨᱤᱡ]]
[[Category:ᱱᱟᱜᱟᱢ]]
[[Category:ᱯᱷᱨᱟᱱᱥ]]
