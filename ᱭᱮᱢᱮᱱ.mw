
'''ᱭᱮᱢᱮᱱ''' ([[ᱟᱨᱚᱵᱤᱠ ᱯᱟᱹᱨᱥᱤ|ᱟᱨᱚᱵᱤᱠ]]:<big> اليَمَن</big> ᱟᱞ-ᱭᱮᱢᱮᱱ ) ᱫᱚ ᱵᱟᱹᱨᱛᱤ ᱠᱟᱛᱮ ''ᱭᱮᱢᱮᱱ ᱫᱤᱥᱣᱟᱹ ᱫᱤᱥᱚᱢ'' ([[ᱟᱨᱚᱵᱤᱠ ᱯᱟᱹᱨᱥᱤ|ᱟᱨᱚᱵᱤᱠ]]:<big> الجمهورية اليمنية </big>ᱟᱞ-ᱡᱟᱢᱦᱩᱨᱤᱭᱟ ᱟᱞ-ᱭᱮᱢᱮᱱ) ᱢᱮᱱᱛᱮ ᱦᱚᱸ ᱠᱚ ᱵᱟᱰᱟᱭᱮᱫᱼᱟ ᱾ ᱡᱟᱦᱟᱸ ᱫᱚ ᱠᱚᱧᱮ ᱯᱟᱪᱮ ᱥᱮᱦᱮᱫ ᱨᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱱᱚᱸᱰᱮ ᱒᱐ ᱢᱤᱞᱤᱭᱚᱱ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱱᱚᱶᱟ ᱨᱮᱱᱟᱜ ᱥᱤᱢᱟᱹ ᱨᱮ [[ᱥᱟᱣᱫᱤ ᱟᱨᱚᱵᱽ]], ᱯᱟᱪᱷᱮ ᱥᱦᱮᱫ ᱨᱮ ᱟᱨᱟᱝ ᱥᱟᱹᱢᱩᱸᱫ, ᱠᱚᱧᱮ ᱨᱮ ᱟᱨᱚᱵᱽ ᱥᱟᱹᱢᱩᱸᱫᱽ ᱟᱨ ᱥᱟᱢᱟᱝ ᱨᱮ ᱳᱢᱟᱱ ᱫᱤᱥᱚᱢ ᱢᱮᱱᱟᱜᱼᱟ ᱾ ᱭᱮᱢᱮᱱ ᱨᱮᱱᱟᱜ ᱚᱴᱱᱚ ᱨᱮ ᱟᱭᱢᱟ ᱜᱚᱴᱟᱝ ᱫᱷᱤᱯᱩ ᱦᱚᱸ ᱥᱮᱞᱮᱫ ᱢᱮᱱᱟᱜᱼᱟ, ᱚᱱᱟ ᱢᱩᱸᱫᱽ ᱠᱷᱚᱱ ᱥᱚᱠᱚᱣᱛᱨᱟ ᱰᱦᱤᱯ ᱫᱚ ᱡᱚᱛᱚ ᱠᱷᱚᱱ ᱢᱟᱨᱟᱝᱟ ᱾

==ᱩᱯᱨᱩᱢ==
ᱭᱮᱢᱮᱱ ᱫᱚ ᱟᱨᱚᱵᱽ ᱯᱨᱟᱭᱚᱫᱤᱯ ᱨᱮᱱᱟᱜ ᱠᱚᱧᱮ-ᱯᱟᱪᱮ ᱠᱬ ᱨᱮ ᱢᱮᱱᱟᱜ ᱢᱤᱫ ᱟᱹᱯᱱᱟᱹᱛ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱫᱚ ᱯᱮᱭᱟ ᱜᱮ ᱥᱤᱢᱟᱹ ᱫᱚ ᱢᱮᱱᱟᱜᱼᱟ, ᱢᱮᱱᱫᱚ ᱥᱟᱢᱟᱝ ᱥᱮᱦᱮᱫ ᱫᱚ ᱴᱷᱟᱹᱣᱠᱟᱹ ᱵᱟᱹᱱᱩᱜᱼᱟ ᱾ ᱯᱟᱪᱮ ᱥᱮᱦᱮᱫ ᱨᱮ ᱓᱐᱐ ᱢᱟᱭᱤᱞ ᱡᱤᱞᱤᱧ ᱨᱮ ᱢᱮᱱᱟᱜᱼᱟ ᱟᱨᱟᱜ ᱥᱟᱹᱢᱩᱸᱫᱽ ᱟᱴᱮᱫ ᱟᱠᱟᱱᱟ ᱾ ᱱᱚᱶᱟ ᱫᱚ ᱢᱤᱫ ᱵᱩᱨᱩ ᱫᱤᱥᱚᱢ ᱠᱟᱱᱟ ᱠ᱾ ᱱᱚᱶᱟ ᱨᱮᱱᱟᱜ ᱮᱛᱚᱢ-ᱥᱟᱢᱟᱝ ᱨᱮ ᱨᱩᱵ-ᱮᱞ-ᱠᱷᱟᱞᱤ ᱜᱤᱴᱤᱞ ᱚᱛ ᱢᱮᱱᱟᱜᱼᱟ ᱾ ᱱᱚᱸᱰᱮ ᱡᱟᱱᱩᱣᱟᱨᱤ ᱪᱟᱸᱫᱚ ᱨᱮ ᱞᱚᱞᱚᱥᱚᱝ ᱫᱚ ᱑᱔ ᱰᱤᱜᱽᱨᱤ ᱥᱮᱞᱥᱤᱭᱚᱭ ᱟᱨ ᱥᱤᱛᱩᱝ ᱫᱤᱱ ᱢᱮᱱ ᱫᱚ ᱡᱩᱱ ᱪᱟᱸᱫᱚ ᱨᱮᱣ ᱫᱚ ᱒᱒ ᱰᱤᱜᱽᱨᱤ ᱥᱮᱞᱥᱤᱭᱚᱥ ᱛᱟᱦᱮᱸᱱᱟ ᱾ ᱫᱤᱥᱚᱢ ᱨᱮᱱᱟᱜ ᱩᱥᱩᱞ ᱯᱟᱴᱷᱟ ᱥᱮᱫ ᱫᱚ ᱥᱮᱨᱢᱟ ᱡᱟᱠ ᱨᱮ ᱒᱓ ᱤᱸᱪ ᱡᱟᱹᱲᱤ ᱦᱩᱭᱩᱜᱼᱟ ᱾ ᱱᱚᱸᱰᱮ ᱟᱹᱰᱤ ᱵᱟᱹᱲᱛᱤ ᱚᱠᱛᱚ ᱨᱮ ᱫᱷᱩᱲᱤ ᱩᱰᱟᱹᱣ ᱵᱟᱲᱟ ᱨᱮᱱᱟᱜ ᱧᱮᱞᱚᱜᱼᱟ ᱾

== ᱭᱮᱢᱮᱱ ᱨᱮ ᱦᱩᱞᱥᱟᱹᱭ ==
᱑᱙᱖᱒ ᱥᱟᱞᱮ ᱨᱮ ᱭᱮᱢᱮᱱ ᱨᱤᱱᱤᱡ ᱥᱩᱞᱛᱟᱱ ᱮ ᱜᱚᱡ ᱮᱱ ᱛᱟᱭᱚᱢ ᱒᱖ ᱥᱮᱯᱴᱮᱢᱵᱚᱨ ᱑᱙᱖᱒ ᱥᱟᱞᱮ ᱨᱮ ᱭᱮᱢᱮᱱ ᱨᱮ ᱦᱩᱞᱥᱟᱹᱭ ᱦᱩᱭ ᱞᱮᱱᱟ ᱾ ᱭᱮᱢᱮᱱ ᱨᱮ ᱦᱩᱞᱥᱟᱹᱭ ᱥᱚᱨᱠᱟᱨ ᱫᱚ ᱨᱩᱥ ᱵᱟᱝᱢᱟ ᱤᱡᱤᱯᱴ ᱫᱤᱥᱟᱹᱢ ᱠᱚᱣᱟᱜ ᱜᱚᱲᱚ ᱛᱮ ᱟᱹᱯᱱᱟᱹᱛ ᱨᱮᱱᱟᱜ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ '''ᱥᱟᱦᱡᱟᱫᱽ ᱦᱟᱥᱟᱱ''' ᱫᱚ ᱥᱟᱣᱫᱤ ᱟᱨᱚᱵᱽ ᱨᱮᱱᱟᱜ ᱡᱮᱫᱽᱫᱷᱟ ᱴᱚᱴᱷᱟ ᱢᱩᱪᱟᱹᱫ ᱨᱮ ᱟᱨᱢᱤᱫ ᱥᱚᱨᱠᱟᱨ ᱮ ᱵᱮᱨᱮᱫ ᱠᱮᱫᱼᱟ ᱾ ᱚᱱᱟ ᱛᱟᱭᱚᱢ ᱠᱷᱟᱱ ᱜᱮ ᱵᱟᱱᱟᱨ ᱥᱚᱨᱠᱟᱨ ᱛᱟᱞᱟᱨᱮ ᱞᱟᱹᱲᱦᱟᱹᱭ ᱮᱦᱚᱵ ᱮᱱᱟ, ᱥᱟᱣᱫᱤ ᱟᱨᱚᱵᱽ ᱟᱨ ᱡᱚᱨᱰᱟᱱ ᱦᱚᱸ ᱱᱚᱶᱟ ᱦᱩᱞᱥᱟᱹᱭ ᱨᱮ ᱠᱤᱱ ᱥᱮᱞᱮᱰ ᱮᱱᱟ ᱾ ᱫᱤᱱ ᱫᱤᱱᱛᱮ ᱱᱚᱶᱟ ᱞᱟᱹᱲᱦᱟᱹᱭ ᱵᱟᱹᱲᱛᱤ ᱤᱫᱤᱭᱮᱱᱟ, ᱚᱱᱟ ᱛᱟᱭᱚᱢ ᱢᱟᱨᱪ ᱑᱙᱖᱓ ᱥᱟᱞᱮ ᱨᱮ ᱜᱟᱶᱛᱟ ᱫᱚ '''ᱰᱨᱹ ᱨᱟᱞᱯᱷ ᱵᱚᱸᱪ'''  ᱭᱮᱢᱮᱱ ᱨᱮ ᱫᱚᱲᱦᱟ ᱛᱮ ᱥᱩᱠ ᱥᱟᱹᱱᱛᱤ ᱟᱹᱜᱩᱭ ᱞᱟᱹᱜᱤᱫ ᱮ ᱵᱷᱮᱡᱟ ᱠᱮᱫᱮᱭᱟ ᱾ ᱵᱟᱱᱟᱨ ᱯᱟᱦᱴᱟ ᱛᱟᱞᱟᱨᱮ ᱵᱩᱜᱤ ᱵᱟᱹᱲᱤᱡ ᱜᱟᱯᱟᱞᱢᱟᱨᱟᱣ ᱠᱟᱛᱮ ᱡᱷᱮᱸᱜᱟ ᱥᱚᱞᱦᱮ ᱨᱮᱱᱟᱜ ᱮ ᱵᱩᱡᱷᱟᱹᱣᱟᱫ ᱠᱚᱣᱟ ᱾ ᱢᱩᱪᱟᱹᱫ ᱨᱮ ᱜᱟᱶᱛᱟ ᱫᱤᱥᱚᱢ ᱭᱮᱢᱮᱱ ᱨᱮᱱᱟᱜ ᱥᱩᱠ ᱥᱟᱹᱱᱛᱤ ᱦᱮᱡ ᱨᱩᱣᱟᱹᱲ ᱞᱮᱱ ᱛᱟᱦᱮᱸᱫ ᱾
