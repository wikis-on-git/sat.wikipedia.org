ᱠᱚᱱᱨᱟᱰ ᱠᱚᱝᱠᱟᱞ ᱥᱟᱝᱢᱟ (ᱡᱟᱱᱟᱢᱺ ᱒᱗,ᱡᱟᱱᱩᱣᱟᱨᱤ,᱑᱙᱗᱘) ᱫᱚ ᱠᱚᱸᱭᱮᱸ-ᱥᱟᱢᱟᱝ ᱥᱤᱧᱚᱛ ᱨᱮᱱ ᱢᱤᱫ ᱴᱮᱱ ᱨᱟᱡᱟᱨᱤᱭᱟᱹ ᱠᱟᱱᱟᱭ, ᱚᱠᱚᱭ ᱫᱳ ᱱᱟᱦᱟᱜ [[ᱢᱮᱜᱷᱟᱞᱚᱭ]] ᱯᱚᱱᱚᱛ ᱨᱮᱱ ᱜᱮᱞ-ᱵᱟᱨ ᱟᱱᱤᱡ ᱢᱩᱠᱷᱭᱟᱹ ᱢᱚᱱᱛᱨᱤ ᱠᱟᱱᱟᱭ| ᱩᱱᱤ ᱫᱚ ᱟᱯᱟᱛᱮᱫ ᱯᱩᱨᱱᱚ ᱥᱟᱝᱢᱟ, ᱚᱠᱚᱭ ᱫᱚ ᱱᱮᱥᱚᱱᱟᱞ ᱯᱤᱯᱚᱞᱥ ᱯᱟᱨᱴᱤ ᱨᱮᱱ ᱛᱷᱟᱯᱚᱱᱤᱡ ᱟᱨ [[ᱢᱮᱜᱷᱟᱞᱚᱭ]] ᱯᱚᱱᱚᱛ ᱨᱮᱱ ᱢᱟᱨᱤᱱᱤᱡ ᱢᱩᱠᱷᱭᱟᱹ ᱢᱚᱱᱛᱨᱤᱭᱮ ᱛᱟᱸᱦᱮᱸ ᱠᱟᱱ, ᱩᱱᱤ ᱜᱩᱨ ᱛᱟᱭᱱᱚᱢ ᱒᱐᱑᱖ ᱥᱮᱨᱢᱟ ᱠᱷᱚᱱ ᱯᱟᱨᱴᱤ ᱨᱮᱭᱟᱜ ᱯᱟᱨᱥᱮᱛ ᱨᱮᱭᱟᱜ ᱫᱟᱭᱤᱠ ᱵᱷᱟᱨᱮ ᱦᱟᱛᱟᱣ ᱞᱮᱫᱟ|ᱩᱱᱤ ᱫᱚ ᱒᱐᱑᱖ ᱥᱮᱨᱢᱟ ᱠᱷᱚᱱ ᱒᱐᱑᱘ ᱥᱮᱨᱢᱟ ᱦᱟᱹᱵᱤᱡ ᱛᱩᱨᱟ ᱠᱷᱚᱱᱟᱜ ᱞᱚᱠ ᱥᱚᱵᱷᱟ ᱦᱚᱸᱭ ᱛᱟᱸᱦᱮᱸ ᱠᱟᱱᱟ| 

ᱠᱚᱱᱨᱟᱰ ᱫᱚ ᱤᱨᱟᱹᱞ ᱟᱱᱟᱜ ᱢᱮᱜᱷᱟᱞᱚᱭ ᱵᱤᱫᱷᱟᱱ ᱥᱚᱵᱷᱟ ᱨᱮ ᱵᱤᱨᱩᱫᱷ᱾ ᱯᱟᱨᱴᱤ ᱨᱮᱱ ᱟᱭᱩᱨᱤᱡ ᱦᱚᱸᱭ ᱛᱟᱸᱦᱮᱸ ᱠᱟᱱᱟ, ᱩᱱ ᱚᱠᱛᱮ ᱩᱱᱤ ᱫᱚ ᱮᱱᱹᱯᱤᱹᱯᱤᱹ ᱨᱮᱭᱟᱜ ᱴᱤᱠᱟᱹᱴ ᱛᱮ ᱯᱟᱪᱷᱮ ᱜᱟᱨᱚ ᱵᱩᱨᱩ ᱠᱷᱚᱱᱮ ᱡᱤᱛᱠᱟᱹᱨ ᱞᱮᱱᱟ, ᱒᱐᱐᱘ ᱥᱮᱨᱢᱟ ᱨᱮ ᱠᱚᱱᱨᱟᱰ ᱥᱟᱝᱢᱟ ᱫᱚ ᱡᱚᱛᱚ ᱡᱩᱣᱟᱹᱱ ᱩᱛᱹᱟᱨ ᱠᱟᱹᱣᱰᱤ ᱢᱚᱱᱛᱨᱤ ᱵᱮᱱᱟᱣ ᱞᱮᱱᱟ| 
==ᱠᱮᱨᱤᱭᱟᱨ==
ᱚᱞ ᱯᱟᱲᱦᱟᱣ ᱢᱩᱪᱟᱹᱫ ᱠᱟᱛᱮ, ᱥᱟᱝᱢᱟ ᱫᱚ ᱑᱙᱙᱐ ᱜᱮᱞ ᱟᱱᱟᱜ ᱥᱮᱨᱢᱟ ᱠᱷᱚᱱ ᱜᱮ ᱨᱟᱡᱟᱨᱤ ᱨᱮ ᱡᱟᱝᱜᱟᱭ ᱫᱚᱦᱚ ᱠᱮᱫᱟ,ᱟᱨ ᱟᱡ ᱵᱟᱵᱟ ᱯᱩᱨᱱᱚ ᱥᱟᱝᱢᱟ ᱞᱟᱹᱜᱤᱫ ᱯᱚᱯᱚᱨᱪᱟᱨᱮ ᱮᱦᱚᱵᱱᱟ, ᱱᱮᱥᱚᱱᱟᱞ ᱠᱚᱝᱜᱽᱨᱮᱥ ᱯᱟᱨᱴᱤ ᱵᱟᱠᱷᱨᱟ| ᱩᱱᱤ ᱫᱚ ᱯᱟᱦᱤᱞ ᱒᱐᱐᱔ ᱥᱮᱨᱢᱟ ᱵᱟᱪᱷᱱᱟᱣ ᱨᱮ ᱦᱤᱸᱥᱮ ᱦᱟᱛᱟᱣ ᱞᱮᱫᱟ, ᱢᱮᱱ ᱠᱷᱟᱱ ᱥᱩᱢᱩᱝ ᱑᱘᱒ ᱵᱷᱩᱴ ᱛᱮᱭᱮ ᱦᱟᱨᱟᱣ ᱮᱱᱟ|ᱩᱱᱤ ᱫᱚ ᱯᱟᱦᱤᱞ ᱯᱚᱨᱛᱷᱚᱢ ᱟᱡ ᱫᱟᱫᱟ ᱡᱮᱢᱥ ᱥᱟᱣ ᱛᱮ ᱒᱐᱐᱘ ᱥᱮᱨᱢᱟ ᱨᱮ, ᱱᱮᱥᱚᱱᱟᱞ ᱠᱚᱝᱜᱽᱨᱮᱥ ᱯᱟᱨᱴᱤ ᱨᱮᱭᱟᱜ ᱴᱤᱠᱟᱹᱴ ᱛᱮ, ᱢᱮᱜᱷᱟᱞᱚᱭ ᱵᱤᱫᱷᱟᱱ ᱥᱚᱵᱷᱟ ᱨᱮ ᱡᱟᱝᱜᱟᱭ ᱫᱚᱦᱚ ᱞᱮᱫᱟ,ᱤᱱᱟᱹ ᱛᱟᱭᱱᱚᱢ ᱢᱮᱜᱷᱟᱞᱚᱭ ᱯᱚᱱᱚᱛ ᱨᱮᱱᱟᱜ ᱟᱭᱢᱟ ᱢᱚᱱᱛᱨᱚᱱᱟᱞᱚᱭ ᱨᱮᱭᱟᱜ ᱟᱭᱢᱟ ᱫᱟᱭᱤᱠ ᱵᱷᱟᱨᱮ ᱦᱟᱛᱟᱣ ᱞᱮᱫᱟ, ᱚᱱᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ, ᱡᱮᱞᱮᱠᱟ-ᱠᱟᱹᱣᱰᱤ, ᱫᱟᱲᱮ,ᱥᱟᱝᱜᱷᱟᱨ,ᱜᱤᱹᱮᱹᱰᱤᱹ ᱟᱴ ᱟᱭᱹᱴᱤ ᱮᱢᱟᱱ ᱮᱢᱟᱱ ᱠᱚ|

᱒᱐᱐᱙ ᱥᱮᱨᱢᱟ ᱠᱷᱚᱱ ᱒᱐᱑᱓ ᱥᱮᱨᱢᱟ ᱦᱟᱹᱵᱤᱡ ᱩᱱᱤ ᱫᱚ ᱢᱮᱜᱷᱟᱞᱚᱭ ᱵᱤᱫᱷᱟᱱ ᱥᱚᱵᱷᱟ ᱨᱮ ᱵᱤᱨᱩᱫᱷ᱾ ᱫᱳ᱿ ᱨᱮᱱ ᱟᱹᱭᱩᱨᱤᱡ ᱞᱮᱠᱟ ᱛᱮᱭᱮ ᱛᱟᱸᱦᱟᱸ ᱠᱟᱱᱟ| ᱒᱐᱑᱖ ᱥᱮᱨᱢᱟ ᱨᱮ ᱩᱱᱤ ᱫᱚ ᱱᱮᱥᱚᱱᱟᱞ ᱯᱤᱯᱚᱞᱥ ᱯᱟᱨᱴᱤ ᱨᱮᱱ ᱯᱟᱨᱥᱮᱛ ᱞᱮᱠᱟ ᱛᱮ ᱠᱚ ᱵᱟᱪᱷᱱᱟᱣ ᱠᱮᱮᱭᱟ, ᱟᱡ ᱵᱟᱵᱟ ᱜᱚᱡ ᱛᱟᱭᱱᱚᱢ| ᱤᱱᱟᱹ ᱥᱮᱨᱢᱟ ᱨᱮᱭᱟᱜ ᱢᱮᱹ ᱪᱟᱱᱫᱚ ᱨᱮ ᱩᱱᱤ ᱫᱚ ᱞᱚᱠ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱛᱩᱨᱟ ᱠᱷᱚᱱᱮ ᱛᱤᱝᱜᱩ ᱞᱮᱱᱟ ᱟᱨ ᱟᱹᱰᱤ ᱟᱭᱢᱟ ᱑ᱹ᱙᱒ ᱞᱟᱠᱷ ᱵᱷᱚᱴ ᱛᱮᱭᱮ ᱡᱤᱛᱠᱟᱹᱨ ᱞᱟᱱᱟ|
