'''ᱮᱢᱟᱱᱩᱭᱮᱞ ᱦᱚᱸ-ᱢᱤᱥᱮᱞ ᱯᱷᱨᱮᱫᱮᱨᱤᱠ ᱢᱟᱠᱨᱚᱸ''' ᱫᱚ [[ᱯᱷᱨᱟᱱᱥ]] ᱨᱟᱡᱽᱱᱤᱛᱤ ᱵᱤᱫ ᱠᱟᱱᱟᱭ᱾ ᱩᱱᱤ ᱫᱚ ᱑᱔ ᱢᱮ, ᱒᱐᱑᱗ ᱥᱮᱨᱢᱟ ᱠᱷᱚᱱ ᱯᱷᱨᱟᱱᱥ ᱨᱟᱥᱴᱨᱚᱯᱚᱛᱤ ᱥᱟᱶ ᱯᱚᱫᱟᱫᱷᱤᱠᱟᱨᱵᱚᱞᱮ ᱮᱱᱵᱚᱨᱟᱨᱮᱱ ᱥᱚᱦᱟᱨᱟᱡᱽᱯᱩᱛᱨ ᱠᱟᱱᱟᱭ᱾ 
ᱯᱷᱨᱟᱱᱥ ᱨᱮᱱᱟᱜ ᱩᱛᱟᱹᱨ ᱯᱚᱱᱚᱛ ᱨᱮᱱᱟᱜ [[ᱟᱢᱤᱭᱟ]] ᱥᱚᱦᱚᱨᱨᱮᱭ ᱡᱟᱱᱟᱢ ᱟᱠᱟᱱ ᱢᱟᱠᱨᱚᱸ ᱫᱚ [[ᱯᱚᱨᱤ ᱱᱚᱛᱭ ᱵᱤᱥᱥᱚᱵᱤᱫᱫᱟᱞᱚᱭ]] ᱠᱷᱚᱱ [[ᱫᱚᱨᱥᱚᱱ]] ᱥᱟᱠᱟ ᱠᱷᱚᱱ ᱩᱪᱪᱚ ᱜᱮᱭᱟᱱ-ᱮ ᱦᱟᱢᱮᱴ ᱟᱠᱟᱫᱟ᱾ ᱚᱱᱟ ᱛᱟᱭᱚᱢ [[ᱯᱤᱭᱥᱚ ᱯᱳ]] ᱧᱩᱛᱩᱢᱟᱱ ᱢᱚᱨᱡᱟᱫᱟᱵᱟᱦᱤ ᱯᱨᱚᱛᱤᱥᱴᱷᱟᱱ ᱳᱷᱚᱱ ᱡᱚᱱᱚᱥᱚᱝᱡᱚᱜᱽ ᱵᱤᱥᱚᱭ ᱛᱮ ᱮᱥᱱᱟᱛᱚᱠ-ᱮ ᱦᱟᱢᱮᱴ ᱟᱠᱟᱫᱟ᱾ ᱢᱩᱪᱟᱹᱫ ᱚᱠᱛᱚᱨᱮ ᱩᱱᱤ ᱫᱚ ᱯᱷᱨᱟᱱᱥ ᱨᱮᱱᱟᱜ ᱟᱹᱰᱤ ᱧᱩᱛᱩᱢᱟᱱ [[ᱮᱠᱚᱞ ᱱᱟᱥᱤ-ᱳᱱᱟᱞ ᱫᱟᱫᱽᱢᱤᱱᱤᱥᱛᱨᱟᱥᱤᱶ]] ᱧᱩᱛᱩᱢ ᱯᱨᱚᱛᱤᱥᱴᱷᱟᱱ ᱠᱷᱚᱱ ᱡᱚᱱᱚᱯᱨᱚᱥᱟᱥᱚᱱ ᱵᱤᱥᱚᱭ ᱨᱮ ᱒᱐᱐᱔ ᱥᱮᱨᱢᱟ ᱨᱮᱭ ᱯᱟᱲᱦᱟᱣ ᱢᱩᱪᱟᱹᱫ ᱠᱟᱛᱮᱜ-ᱮᱭ ᱯᱟᱥ ᱦᱟᱠᱟᱱᱟ᱾ ᱩᱱᱤ ᱫᱚ ᱯᱷᱨᱟᱱᱥ ᱨᱮᱱᱟᱜ [[ᱟᱥᱯᱮᱠᱥᱤᱶ ᱡᱮᱱᱟᱨᱮᱞ ᱫᱮ ᱯᱷᱤᱱᱥ]] (ᱚᱨᱛᱭᱚᱥᱚᱥᱛᱷᱟ ᱯᱚᱨᱤᱥᱚᱫᱽ ᱨᱮᱱ ᱥᱟᱫᱷᱤᱱ ᱠᱟᱨᱡᱟᱞᱚᱭ) ᱯᱨᱚᱛᱤᱥᱴᱷᱟᱱ ᱨᱮᱱᱟᱜ ᱡᱮᱥᱴᱚ ᱥᱚᱨᱠᱟᱨᱤ ᱠᱟᱹᱢᱤᱭᱤᱜ ᱦᱚᱸᱭ ᱛᱟᱦᱮ ᱠᱟᱱᱟ᱾ ᱚᱱᱟ ᱛᱟᱭᱚᱢ [[ᱨᱚᱛᱷᱪᱟᱜᱤ ᱮᱱᱰ ᱠᱚ]] ᱧᱩᱛᱩᱢᱟᱱ ᱯᱨᱚᱫᱷᱟᱱ ᱨᱮ [[ᱵᱤᱵ ᱭᱚᱜᱽ ᱵᱮᱝᱠᱟᱨ]] ᱞᱮᱠᱟᱛᱮᱦᱚᱸ ᱠᱟᱹᱢᱤᱭᱤᱜ (ᱪᱟᱸᱠᱨᱤ) ᱨᱮᱭ ᱥᱮᱞᱮᱫ-ᱮ ᱛᱟᱦᱮ ᱠᱟᱱᱟ᱾ 

᱒᱐᱑᱒ ᱥᱮᱨᱢᱟ ᱨᱮᱱᱟᱜ [[ᱯᱷᱨᱟᱱᱥ ᱨᱟᱥᱴᱨᱚᱯᱚᱛᱤ ᱨᱟᱡᱽᱱᱤᱛᱤ]] ᱨᱮᱭ ᱡᱤᱛᱠᱟᱹᱨ ᱦᱟᱠᱟᱱ [[ᱯᱷᱨᱚᱥᱳᱣᱟ ᱳᱞᱫᱚ]] ᱒᱐᱑᱒ ᱥᱮᱨᱢᱟ ᱨᱮᱱᱟᱜ ᱢᱮ ᱪᱟᱸᱫᱚ ᱨᱮ ᱢᱟᱠᱨᱚᱸ ᱫᱚ ᱨᱟᱥᱴᱨᱚᱯᱚᱛᱤ ᱠᱟᱨᱡᱟᱞᱚᱭ ᱨᱮ ᱩᱯᱚ-ᱥᱚᱪᱤᱵ ᱠᱚ ᱵᱮᱱᱟᱣ ᱟᱠᱟᱫᱤᱭᱟ᱾ ᱚᱱᱟᱛᱮ ᱩᱱᱤ ᱫᱚ ᱯᱷᱨᱟᱱᱥ ᱨᱟᱥᱴᱨᱚᱯᱚᱛᱤ ᱠᱟᱨᱡᱟᱞᱚᱭ ᱨᱮ ᱩᱯ-ᱥᱚᱪᱤᱵ ᱠᱚᱨᱮᱱ ᱩᱯᱫᱮᱥᱴᱟᱭ ᱦᱩᱭᱟᱠᱟᱱᱟ᱾ ᱚᱱᱟ ᱛᱟᱭᱚᱢ ᱒᱐᱑᱔ ᱥᱮᱨᱢᱟ ᱨᱮᱱᱟᱜ ᱟᱜᱚᱥᱴ ᱪᱟᱸᱫᱚ-ᱨᱮ ᱯᱷᱨᱟᱱᱥ ᱨᱮᱱ ᱯᱨᱚᱫᱷᱟᱱ ᱢᱚᱱᱛᱨᱤ [[ᱢᱟᱱᱩᱭᱮᱞ ᱵᱷᱟᱞᱥ]] ᱯᱷᱨᱟᱱᱥ ᱢᱚᱱᱛᱨᱤ ᱥᱚᱵᱷᱟ-ᱨᱮᱱ ᱚᱨᱛᱷᱚ ᱢᱚᱱᱛᱨᱤ, ᱥᱤᱞᱯᱚ ᱟᱨ ᱰᱤᱡᱤᱴᱟᱞ ᱢᱚᱱᱛᱨᱤ ᱨᱮᱭ ᱥᱮᱞᱮᱫ ᱠᱮᱫᱤᱭᱟ᱾ ᱚᱱᱟ ᱯᱚᱫ ᱥᱟᱵᱽ ᱠᱟᱛᱮᱜ ᱢᱟᱠᱨᱚᱸ ᱫᱚ ᱟᱹᱰᱤ ᱜᱟᱱ ᱵᱮᱵᱥᱥᱟ ᱨᱮᱱᱟᱜ ᱥᱚᱝᱨᱚᱠᱷᱚᱱ-ᱮ ᱥᱟᱫᱷᱚᱱ ᱦᱟᱠᱟᱫᱟ᱾ ᱒᱐᱑᱖ ᱨᱮᱱᱟᱜ ᱟᱜᱚᱥᱴ ᱪᱟᱸᱫᱚ ᱨᱮ ᱩᱱᱤ ᱯᱷᱨᱟᱱᱥ ᱢᱚᱱᱛᱨᱤ ᱥᱚᱵᱷᱟ ᱠᱷᱚᱱ ᱨᱤᱡᱮᱠᱢᱤᱥᱚᱱ (ᱯᱚᱝᱚ ᱛᱮᱜᱽ) ᱮᱭ ᱦᱟᱛᱟᱣ ᱠᱮᱮᱟ᱾ ᱒᱐᱑᱗ ᱥᱮᱨᱢᱟ ᱠᱷᱚᱱ ᱩᱱᱤ ᱫᱚ ᱯᱷᱨᱟᱱᱥ ᱨᱮᱱ ᱨᱟᱥᱴᱨᱚᱯᱚᱛᱤ ᱦᱩᱭᱩᱜ ᱞᱟᱹᱜᱤᱫ ᱯᱨᱚᱪᱟᱨ ᱨᱮᱭ ᱪᱷᱩᱴᱟᱹᱣ ᱦᱟᱠᱟᱱᱟ᱾ ᱚᱱᱟ-ᱵᱮᱜᱚᱨ ᱦᱚᱸ ᱒᱐᱐᱖ ᱠᱷᱚᱱ ᱒᱐᱐᱙ ᱥᱮᱨᱢᱟ ᱫᱷᱟᱹᱵᱤᱡᱽ ᱯᱮ (᱓) ᱥᱮᱨᱢᱟ ᱯᱷᱨᱟᱱᱥ ᱨᱮᱱᱟᱜ ᱥᱚᱢᱟᱡᱽ ᱛᱚᱱᱛᱚᱨᱚ ᱫᱚ [[ᱯᱟᱨᱛᱤ ᱥᱳᱥᱤᱭᱟᱞᱩᱥᱛᱚ]] ᱨᱮᱱ ᱢᱤᱫ ᱥᱚᱫᱚᱥᱥᱚ ᱦᱚᱸᱭ ᱛᱟᱦᱮ ᱠᱟᱱᱟ᱾ ᱛᱚᱵᱮ ᱩᱱᱤ ᱛᱟᱭᱟᱜ ᱢᱟᱨᱮᱱ ᱚᱱᱟ ᱫᱚᱫᱚᱞ ᱠᱷᱚᱱ ᱫᱚ ᱶᱟᱝ, ᱟᱡᱽ ᱟᱨᱦᱚᱸ ᱷᱟᱶᱟ ᱢᱤᱫᱴᱟᱝ ᱫᱚ ᱵᱮᱱᱟᱣ ᱥᱮ ᱜᱚᱴᱷᱚᱱ ᱠᱟᱛᱮᱜ [[ᱚᱸᱢᱟᱨᱥ]] ᱧᱩᱛᱩᱢᱟᱱ ᱫᱚᱞ ᱠᱷᱚᱱᱮ ᱱᱤᱨᱵᱟᱪᱚᱱ ᱦᱟᱠᱟᱫᱟ᱾ 

ᱚᱱᱟ ᱫᱚᱞ ᱦᱚᱲ ᱵᱟᱰᱟᱭᱨᱮ ᱠᱚᱢ ᱨᱮᱦᱚᱸ ᱱᱤᱨᱵᱟᱪᱚᱱ ᱚᱠᱛᱚᱨᱮ ᱨᱮ ᱟᱡᱽ ᱜᱮ ᱡᱟᱹᱥᱛᱤ ᱵᱷᱚᱴ-ᱮ ᱦᱟᱢᱮᱴ ᱟᱠᱟᱫᱟ ᱟᱨ ᱟᱡᱽ ᱵᱤᱯᱚᱠᱷᱚ [[ᱯᱷᱨᱚᱸ ᱱᱟᱥᱤ-ᱳᱱᱟᱞ]] ᱫᱚᱞᱨᱮᱱ ᱯᱨᱟᱛᱷᱤ [[ᱢᱟᱞᱤᱱ ᱞᱮᱯᱤᱱ]] ᱠᱷᱚᱱ ᱖᱖% ᱵᱷᱚᱴ ᱡᱟᱹᱥᱛᱤ ᱧᱟᱢ ᱠᱟᱛᱮᱜ ᱯᱷᱨᱟᱱᱥ ᱨᱟᱥᱴᱨᱚᱯᱚᱛᱤ ᱯᱚᱫ ᱨᱮᱭ ᱡᱤᱛᱠᱟᱹᱨ ᱦᱟᱠᱟᱱᱟ᱾ ᱒᱐᱑᱗ ᱥᱮᱨᱢᱟ ᱗ ᱢᱮ ᱩᱱᱤ ᱫᱚ ᱯᱷᱨᱟᱱᱥ ᱨᱮᱱ ᱤᱨᱟᱹᱞ (᱘) ᱟᱱᱟᱝ ᱨᱟᱥᱴᱨᱚᱯᱚᱛᱤ-ᱮᱭ ᱦᱩᱭᱮᱱᱟ᱾
