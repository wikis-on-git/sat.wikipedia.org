'''ᱥᱟᱠᱨᱟᱛ''' ᱟᱨᱵᱟᱝ '''ᱢᱚᱠᱚᱨ ᱥᱚᱝᱠᱨᱟᱱᱛᱤ''' ᱫᱚ ᱦᱤᱸᱫᱩ ᱠᱮᱞᱮᱱᱰᱚᱨ ᱨᱮᱭᱟᱜ ᱯᱟᱨᱟᱵᱽ ᱠᱟᱱᱟ, ᱡᱟᱦᱟᱸᱫᱚ ᱥᱤᱧ ᱵᱚᱝᱜᱟ ᱧᱩᱛᱩᱢ ᱛᱮ ᱟᱞᱟᱭ ᱟᱠᱟᱱᱟ|ᱱᱚᱶᱟᱫᱚ ᱵᱩᱪᱷᱨᱤᱜᱮ ᱡᱟᱱᱩᱣᱟᱨᱤ ᱪᱟᱸᱫᱚᱨᱮ ᱢᱟᱱᱟᱣᱜ ᱟ| ᱥᱤᱧ ᱵᱚᱝᱜᱟ ᱢᱚᱠᱚᱨ ᱠᱨᱟᱱᱛᱤᱛᱮ ᱥᱚᱱᱚᱜ ᱠᱟᱱ ᱨᱮᱭᱟᱜ ᱱᱚᱶᱟᱫᱚ ᱮᱛᱚᱦᱚᱵ ᱫᱤᱱ ᱠᱟᱱᱟ,ᱥᱟᱶᱛᱮ ᱨᱟᱵᱟᱝ ᱪᱟᱸᱫᱚ ᱢᱩᱪᱟᱹᱫᱚᱜ ᱠᱟᱱ ᱨᱮᱭᱟᱜ ᱟᱨ ᱮᱴᱟᱜ ᱫᱩᱣᱟᱹᱨ ᱟᱨᱵᱟᱝᱢᱟ ᱚᱭᱚᱱᱛᱮ ᱵᱚᱞᱚ ᱠᱟᱛᱮ ᱫᱤᱱ ᱢᱟᱨᱟᱝᱚᱜ ᱮ ᱮᱦᱚᱵᱟ| 
==ᱯᱟᱨᱟᱵᱚᱜ ᱨᱮᱭᱟᱜ ᱢᱟᱦᱟ ᱢᱟ.ᱦᱤᱛ==
ᱥᱟᱠᱨᱟᱛ ᱫᱚ ᱥᱟᱱᱛᱟᱲᱟᱜ ᱟᱹᱰᱤ ᱢᱟᱨᱮ ᱯᱟᱨᱟᱵᱽ ᱠᱷᱚᱱ ᱢᱤᱫᱴᱟᱹᱝ ᱠᱟᱱᱟ, ᱡᱟᱦᱟᱸ ᱥᱤᱧ ᱪᱟᱸᱫᱚᱣᱟᱜ ᱟᱹᱪᱩᱨᱚᱜ ᱪᱟᱸᱠ ᱞᱮᱠᱟᱛᱮ ᱦᱩᱭᱩᱜ ᱠᱟᱱᱟ,ᱤᱠᱷᱟᱹᱱ ᱵᱤᱥᱛᱤ ᱯᱟᱨᱟᱵᱽ ᱫᱚ ᱦᱤᱸᱫᱩ ᱠᱮᱞᱮᱱᱰᱚᱨ ᱞᱮᱠᱟᱛᱮᱧᱤᱫᱟᱹ ᱪᱟᱸᱫᱚ ᱪᱟᱸᱠ ᱯᱟᱸᱡᱟ ᱠᱟᱛᱮ ᱢᱟᱱᱟᱣᱜ ᱠᱟᱱᱟ| ᱥᱤᱧ ᱪᱟᱸᱫᱚᱣᱟᱜ ᱪᱟᱸᱠ ᱯᱟᱸᱡᱟ ᱠᱟᱛᱮ ᱯᱟᱨᱟᱵᱽ ᱢᱟᱱᱟᱣᱜ ᱠᱟᱱᱛᱮ ᱱᱚᱶᱟᱫᱚ ᱵᱩᱪᱷᱨᱤᱜᱮ ᱜᱨᱮᱜᱚᱨᱤᱭᱟᱱ ᱠᱮᱞᱮᱱᱰᱚᱨ ᱞᱮᱠᱟᱛᱮ ᱡᱟᱱᱩᱣᱟᱨᱤ ᱑᱔ᱨᱮ ᱯᱟᱲᱟᱣᱜ ᱠᱟᱱᱟ,ᱛᱚᱵᱮ ᱚᱠᱟ ᱚᱠᱟ ᱥᱮᱨᱢᱟ ᱫᱚ ᱢᱟᱺᱦᱤᱛ ᱵᱟᱹᱲᱛᱤᱜ ᱞᱮᱠᱟᱛᱮ ᱢᱤᱫ ᱫᱤᱱ ᱛᱟᱭᱚᱢᱚᱜ ᱟ|ᱱᱚᱶᱟ ᱯᱟᱨᱟᱵᱽ ᱫᱚ ᱢᱚᱠᱚᱨ ᱥᱚᱝᱠᱨᱟᱱᱛᱤ ᱥᱟᱶ ᱡᱚᱲᱟᱣᱟᱱᱟᱜ ᱠᱟᱱ ᱨᱮᱦᱚᱸ ᱟᱹᱰᱤᱞᱮᱠᱟ ᱧᱩᱛᱩᱢ ᱟᱠᱟᱱᱟ, ᱡᱮᱢᱚᱱ ᱢᱟᱜᱷᱤ, ᱡᱟᱦᱟᱸ ᱥᱤᱠᱷ ᱞᱳᱦᱨᱤ ᱢᱟᱬᱟᱝᱛᱮ ᱦᱤᱡᱩᱜ ᱟ ,ᱩᱛᱚᱨ ᱵᱷᱟᱨᱚᱛ ᱨᱤᱱ ᱦᱤᱸᱫᱩ ᱟᱨ , ᱢᱚᱦᱟᱨᱟᱥᱴᱨᱚᱨᱮ ᱢᱚᱠᱚᱨ ᱥᱚᱝᱠᱨᱟᱱᱛᱤ(ᱯᱮᱰᱟ ᱯᱚᱱᱰᱚᱜᱟ, ᱜᱳᱣᱟ, ᱟᱸᱫᱷᱨᱚᱯᱨᱚᱫᱮᱥ, ᱯᱩᱪᱷᱤᱢ ᱵᱟᱝᱞᱟ(ᱯᱚᱩᱥᱚ ᱥᱚᱸᱱᱜᱷᱨᱟᱱᱛᱤ ᱦᱚᱸᱠᱚ ᱢᱮᱱᱟ), ᱠᱚᱨᱱᱟᱴᱚᱠ ᱟᱨ ᱛᱮᱞᱮᱱᱜᱟᱱᱟ, ᱢᱚᱡᱷᱟᱞ ᱥᱤᱧᱚᱛᱨᱮ ᱥᱩᱠᱟᱨᱟᱛ, ᱟᱥᱟᱢᱨᱮ ᱢᱟᱜᱷ ᱵᱤᱦᱩ, ᱟᱨ ᱛᱟᱢᱤᱞ ᱠᱚᱫᱚ ᱛᱷᱟᱭᱤ ᱯᱳᱱᱜᱚᱞ ᱦᱚᱸᱠᱚ ᱢᱮᱛᱟᱜ ᱟ| 

ᱥᱟᱠᱨᱟᱛ ᱫᱚ ᱨᱚᱝᱵᱮᱨᱚᱝ ᱥᱟᱡᱽ, ᱜᱤᱫᱨᱟᱹ ᱠᱚᱣᱟᱜ ᱚᱲᱟᱜ ᱚᱲᱟᱜ ᱦᱤᱨᱤ,ᱥᱮᱨᱮᱧ ᱟᱨ ᱠᱚᱭ, ᱯᱟᱛᱟ, ᱮᱱᱮᱡ, ᱜᱩᱰᱤ ᱩᱰᱟᱹᱣ, ᱥᱮᱸᱜᱮᱞ ᱡᱩᱞ ᱟᱨ ᱡᱚᱢᱧᱩ ᱠᱟᱛᱮ ᱥᱟᱶᱛᱟᱨᱤ ᱯᱟᱨᱟᱵᱽ ᱞᱮᱠᱟᱛᱮ ᱢᱟᱱᱟᱣᱜ ᱟ|ᱢᱟᱜᱷ ᱯᱟᱛᱟ,ᱰᱟᱭᱱᱟ ᱮᱞᱹᱮᱠ(ᱥᱤᱧᱚᱛ ᱵᱤᱨᱫᱟᱹ ᱪᱮᱛᱟᱱᱨᱮ ᱯᱟᱹᱨᱩᱠᱤᱭᱟᱹ ᱦᱟᱠᱟᱱ ᱦᱟᱨᱵᱷᱟᱰ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱤᱱ ᱯᱨᱚᱯᱷᱮᱥᱚᱨ)ᱞᱟᱹᱭ ᱟᱠᱟᱫ ᱞᱮᱠᱟᱛᱮ ᱦᱤᱸᱫᱩ ᱢᱚᱦᱟᱠᱟᱵᱭᱚ ᱢᱚᱦᱟᱵᱷᱟᱨᱚᱛᱨᱮ ᱚᱞ ᱟᱠᱟᱱᱟ| ᱱᱚᱶᱟ ᱫᱤᱱᱨᱮ ᱵᱤᱥᱛᱤ ᱢᱟᱱᱟᱣ ᱦᱚᱲ ᱯᱩᱱᱟᱺᱭ ᱜᱟᱰᱟ ᱟᱨ ᱫᱟᱨᱦᱟ ᱥᱮᱱ ᱠᱟᱛᱮ ᱥᱤᱧ ᱵᱚᱝᱜᱟ ᱠᱚ ᱥᱟᱨᱦᱟᱣ ᱮᱭᱟ ᱟᱨᱠᱚ ᱩᱢ ᱟ| ᱜᱮᱞᱵᱟᱨ ᱥᱮᱨᱢᱟᱨᱮ ᱢᱤᱫ ᱫᱷᱟᱣᱫᱚ ᱦᱤᱸᱫᱩᱠᱚ ᱵᱷᱮᱜᱟᱨ ᱞᱮᱠᱟᱛᱮ ᱥᱟᱠᱨᱟᱛ ᱠᱚ ᱢᱟᱱᱟᱶᱟ, ᱔᱐᱐ ᱠᱷᱚᱱ ᱑᱐᱐᱐ ᱞᱟᱠᱷ ᱦᱚᱲ ᱯᱩᱱᱟᱺᱭ ᱛᱷᱟᱱ ᱛᱤᱨᱛᱷᱚ ᱠᱚ ᱥᱮᱱᱚᱜ ᱟ|ᱥᱟᱠᱨᱟᱛ ᱡᱚᱦᱚᱜ ᱜᱮ ᱠᱩᱢᱵᱷᱚ ᱢᱮᱲᱟ ᱚᱠᱛᱚᱨᱮ ᱥᱤᱧ ᱵᱚᱝᱜᱟ ᱱᱮᱦᱚᱨ ᱠᱟᱛᱮ ᱯᱮᱯᱮᱭᱟ ᱜᱟᱰᱟ ᱫᱩᱞ ᱢᱤᱫ ᱟᱠᱟᱱ ᱯᱨᱚᱭᱟᱜᱽ ᱨᱮ ᱜᱚᱝᱜᱟ ᱟᱨ ᱡᱚᱢᱩᱱᱟ ᱜᱟᱰᱟᱨᱮᱠᱚ ᱛᱩᱯᱩᱱᱟ| ᱟᱫᱤ ᱥᱚᱝᱠᱚᱨᱟᱪᱟᱨᱡᱭᱚ ᱞᱮᱠᱟᱱ ᱦᱤᱸᱫᱩ ᱫᱦᱚᱨᱢᱚ ᱨᱤᱱ ᱯᱷᱮᱰᱟᱛ ᱦᱚᱲᱦᱚᱸ ᱱᱚᱶᱟ ᱫᱚᱠᱚ ᱥᱟᱹᱠᱤ ᱥᱚᱵᱷᱟᱭᱟ|
'''ᱢᱟᱺᱦᱤᱛ'''
ᱨᱟᱵᱟᱝ ᱵᱚᱦᱚᱨ ᱢᱩᱪᱟᱹᱫ

ᱥᱟᱠᱨᱟᱛ ᱫᱚ ᱦᱤᱸᱫᱩ ᱠᱚᱣᱟᱜ ᱥᱤᱧ ᱪᱟᱸᱫᱚ ᱪᱟᱸᱠ ᱞᱮᱠᱟᱛᱮ ᱴᱷᱟᱹᱣᱠᱟᱹᱜ ᱟ,ᱟᱨ ᱜᱨᱮᱜᱟᱨᱤᱭᱟᱱ ᱠᱮᱞᱮᱱᱰᱚᱨ ᱨᱮᱭᱟᱜ ᱑᱔ ᱡᱟᱱᱩᱣᱟᱨᱤ ᱨᱮ ᱯᱟᱲᱟᱣᱜ ᱟ,ᱢᱮᱱᱠᱷᱟᱱ  ᱢᱤᱢᱤᱫ ᱫᱷᱟᱣ ᱫᱚ ᱡᱟᱱᱩᱣᱟᱨᱤ ᱑᱕ ᱨᱮ ᱢᱟᱱᱟᱣᱜ ᱟ|ᱥᱮᱬᱟ ᱫᱤᱱ ᱥᱮᱴᱮᱨᱚᱜ ᱨᱮᱭᱟᱜ ᱱᱚᱶᱟᱫᱚᱭ ᱞᱟᱹᱭ ᱟ|ᱥᱟᱠᱨᱟᱛ ᱫᱚ ᱦᱤᱸᱫᱩ ᱠᱮᱞᱮᱱᱰᱚᱨ ᱨᱮᱭᱟᱜ ᱢᱚᱠᱚᱨ ᱪᱟᱸᱫᱚᱨᱮ ᱯᱟᱲᱟᱣᱜ ᱟ, ᱟᱨ ᱧᱤᱫᱟᱹ ᱪᱟᱸᱫᱚ ᱞᱮᱠᱷᱟ ᱞᱮᱠᱟᱛᱮ ᱢᱟᱜᱷ(ᱚᱱᱟᱛᱮᱜᱮ ᱚᱠᱟᱨᱮ ᱚᱠᱟᱨᱮᱫᱚ ᱢᱟᱜᱷ ᱥᱚᱱᱠᱨᱟᱱᱛᱤ ᱟᱨᱵᱟᱝᱢᱟ ᱢᱟᱜᱷ ᱯᱟᱨᱟᱵᱽ ᱦᱚᱸᱠᱚ ᱢᱮᱛᱟᱜ ᱟ|ᱥᱤᱧᱚᱛ ᱨᱮ ᱨᱟᱵᱟᱝ ᱪᱟᱵᱟᱜ ᱨᱮᱭᱟᱜ ᱟᱨ ᱵᱚᱪᱷᱚᱨ ᱨᱮᱭᱟᱜ ᱡᱚᱛᱚ ᱠᱷᱚᱱ ᱥᱮᱬᱟ ᱧᱤᱫᱟᱹ, ᱧᱤᱫᱟᱹ ᱪᱟᱸᱫᱚ ᱞᱮᱠᱟᱛᱮ ᱯᱩᱥ ᱟᱨ ᱥᱤᱧ ᱪᱟᱸᱫᱚᱣᱟᱜ ᱵᱤᱠᱨᱚᱢᱤ ᱦᱚᱨᱟ ᱞᱮᱠᱟᱛᱮ ᱫᱷᱚᱱᱩ ᱠᱚ ᱢᱮᱛᱟᱜᱟᱜ ᱟ|ᱱᱚᱶᱟ ᱯᱟᱨᱟᱵᱽ ᱫᱚ ᱮᱛᱚᱦᱚᱵ ᱪᱟᱸᱫᱚ ᱥᱟᱶ ᱢᱟᱨᱟᱝ ᱫᱤᱱ ᱞᱮᱠᱟᱛᱮ ᱢᱟᱱᱟᱣᱜ ᱟ| 

ᱥᱟᱠᱨᱟᱛ ᱢᱟᱱᱟᱣ ᱞᱟᱹᱜᱤᱫ ᱦᱤᱥᱟᱹᱵᱽ ᱫᱚ ᱵᱟᱨ ᱞᱮᱠᱟᱱᱟ ᱺᱱᱤᱨᱟᱭᱚᱬᱚ(ᱵᱤᱱ ᱵᱟᱨᱟᱵᱟᱹᱨᱤ ᱛᱮ ᱢᱟᱬᱟᱝᱟᱜ ᱢᱤᱫᱟᱜ ᱥᱤᱧ ᱧᱤᱫᱟᱹ,ᱮᱸᱜᱮᱞ) ᱟᱨ ᱥᱟᱭᱟᱱᱟ(ᱵᱟᱨᱟᱵᱟᱹᱨᱤ ᱠᱟᱛᱮ,ᱦᱚᱨᱟ ᱦᱟᱱᱟᱜ)|ᱡᱟᱱᱩᱣᱟᱨᱤ ᱑᱔ ᱢᱟᱺᱦᱤᱛ ᱫᱚ ᱱᱤᱨᱟᱭᱚᱬ᱾ ᱦᱚᱨᱟᱛᱮ, ᱟᱨ ᱥᱟᱭᱟᱱᱟ ᱦᱚᱨᱟᱫᱚ ᱫᱟᱹᱭᱠᱟᱹ ᱞᱮᱠᱟᱛᱮ ᱦᱤᱥᱟᱹᱵᱚᱜ ᱟ ᱰᱤᱥᱮᱢᱵᱚᱨ ᱒᱓,ᱦᱤᱸᱫᱩ ᱠᱮᱞᱮᱱᱰᱚᱨ ᱨᱮᱱᱟᱜ ᱢᱟᱱᱟᱣ ᱵᱟᱛᱟᱣ ᱞᱮᱠᱟᱛᱮ| ᱥᱤᱧᱚᱛ ᱠᱮᱞᱮᱱᱰᱚᱨ ᱞᱮᱠᱟᱛᱮ , ᱢᱤᱫ ᱥᱮᱨᱢᱟ ᱛᱟᱭᱚᱢ, ᱥᱤᱧ ᱪᱟᱸᱫᱚ ᱟᱡᱟᱜ ᱢᱟᱨᱮ ᱴᱷᱟᱶᱛᱮ ᱒᱐ ᱴᱤᱬᱤᱡ ᱵᱤᱞᱚᱢᱛᱮ ᱵᱩᱪᱷᱨᱤᱭᱮ ᱨᱩᱣᱟᱹᱲᱟ, ᱡᱟᱦᱟᱸᱭ ᱞᱟᱹᱭ ᱟ ᱡᱮ ᱥᱤᱧ ᱪᱟᱸᱫᱚ ᱫᱚ ᱗᱒ ᱵᱚᱪᱷᱚᱨ ᱨᱮ ᱢᱤᱫ ᱫᱤᱱ ᱵᱤᱥᱛᱤᱭᱮ ᱞᱟᱹᱠᱛᱤᱜ ᱟ| ᱚᱱᱟᱜᱮ ᱥᱟᱠᱨᱟᱛ ᱯᱟᱨᱟᱵᱽ ᱫᱚ ᱑᱔ ᱠᱷᱚᱱ ᱑᱕ ᱡᱟᱱᱩᱣᱟᱨᱤᱛᱮ ᱩᱪᱟᱹᱲᱚᱜ ᱨᱮᱭᱟᱜ ᱚᱡᱮ ᱫᱚ ᱠᱟᱱᱟ|

[[ᱛᱷᱚᱠ:ᱱᱟᱶᱟ ᱵᱮᱵᱷᱟᱨᱤᱭᱟᱹ ᱥᱟᱯᱲᱟᱣ]]
