'''ᱥᱤᱧᱚᱛ ᱨᱮ ᱛᱤᱨᱞᱟ.'''

[[File:India Inside the Taj (3949776883) (3).jpg|thumb|ᱥᱤᱧᱚᱛ ᱨᱮ ᱛᱤᱨᱞᱟ.]]

ᱥᱤᱧᱚᱛ ᱨᱮ ᱛᱤᱨᱞᱟ. ᱠᱚᱣᱟᱜ ᱦᱟᱞᱚᱛ ᱫᱚ ᱯᱟ.ᱪᱷᱞᱟ. ᱛᱤᱱᱟ.ᱝ ᱡᱩᱜᱽ ᱠᱷᱚᱱ ᱟ.ᱰᱤ ᱢᱟᱨᱟᱝ ᱟ.ᱨᱩᱯᱷᱮᱨᱟᱣ ᱜᱮ ᱥᱟᱢᱟᱝ ᱛᱮ ᱦᱮᱡ ᱟᱠᱟᱱᱟ ᱾ ᱱᱤᱛᱚᱜ ᱡᱩᱜᱽ ᱨᱮ ᱠᱚᱲᱟ ᱦᱚᱯᱚᱱ ᱠᱚ ᱥᱟᱶ ᱵᱟᱨᱟᱵᱟ.ᱨᱤ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱛᱟᱞᱟ ᱡᱩᱜᱽ ᱱᱟᱝ ᱨᱮᱭᱟᱜ ᱞᱟᱛᱟᱨ ᱛᱷᱟ.ᱨᱤᱭᱟ. ᱡᱤᱭᱚᱱ ᱥᱟᱶᱛᱮ ᱟ.ᱰᱤᱜᱟᱱ ᱥᱚᱞᱦᱮ ᱦᱚᱛᱮᱛᱮ ᱥᱚᱢᱟᱱ ᱚᱫᱷᱤᱠᱟᱨ ᱨᱮᱭᱟᱜ ᱩᱫᱽᱜᱟ.ᱣ ᱮᱢ ᱫᱷᱟ.ᱵᱤᱡ ᱥᱤᱧᱚᱛ ᱨᱮ ᱛᱤᱨᱞᱟ. ᱠᱚᱣᱟᱜ ᱱᱟᱜᱟᱢ ᱟ.ᱰᱤ ᱨᱤᱦᱤᱴ ᱨᱮ ᱢᱟᱬᱟᱝ ᱛᱮ ᱞᱟᱦᱟ ᱪᱟᱞᱟᱜ ᱠᱟᱱᱟ ᱾ ᱱᱤᱛᱚᱜᱟᱜ ᱥᱤᱧᱚᱛ ᱨᱮ ᱛᱤᱨᱞᱟ. ᱨᱟᱥᱴᱨᱚᱯᱚᱛᱤ, ᱢᱟᱨᱟᱝ ᱢᱚᱱᱛᱨᱤ, ᱞᱳᱠ ᱥᱚᱵᱷᱟ ᱥᱚᱦᱮᱛ ᱟᱨ ᱦᱚᱸ ᱢᱟᱨᱟᱝ ᱢᱟᱨᱟᱝ ᱞᱟᱯᱷᱟᱝ ᱴᱷᱟᱶ ᱨᱮ ᱢᱟ.ᱱ ᱴᱷᱟᱶ ᱟᱢᱮᱴ ᱠᱟᱛᱮ ᱢᱮᱱᱟᱜ ᱟᱠᱟᱫ ᱠᱚᱣᱟ ᱾

==ᱱᱟᱜᱟᱢ==

ᱵᱟ.ᱲᱛᱤ ᱞᱮᱠᱟᱛᱮ ᱛᱤᱨᱞᱟ. ᱠᱚᱣᱟᱜ ᱴᱷᱟᱶ ᱨᱮᱭᱟᱜ ᱪᱟᱨᱪᱟ ᱨᱮ ᱦᱟ.ᱡᱩᱜ ᱥᱟᱶᱦᱮᱫ ᱨᱮᱭᱟᱜ ᱡᱷᱚᱞᱚᱠ ᱫᱚ ᱟ.ᱰᱤ ᱠᱚᱢ ᱜᱮᱭᱟ ᱾ ᱮᱨᱟ ᱟᱜ ᱢᱩᱬᱩᱛ ᱫᱷᱚᱨᱚᱢ ᱫᱚ ᱟᱡᱤᱡ ᱡᱤᱛᱟ. ᱟᱜ ᱥᱮᱵᱟ ᱡᱚᱛᱚᱱ ᱥᱟᱶ ᱜᱮ ᱡᱩᱲᱟ.ᱭ ᱠᱟᱛᱮ ᱢᱮᱱᱟᱜ-ᱟ ᱾

'''ᱯᱟ.ᱦᱤᱞ ᱥᱤᱧᱚᱛ ᱺ-'''

ᱯᱚᱸᱰᱤᱛ ᱠᱚᱣᱟᱜ ᱢᱟᱱᱟᱣ ᱢᱮᱱᱟᱜ-ᱟ ᱡᱮ ᱯᱟ.ᱦᱤᱞ ᱥᱤᱧᱚᱛ ᱨᱮᱫᱚ ᱛᱤᱨᱞᱟ. ᱠᱚᱣᱟᱜ ᱡᱤᱭᱚᱱ ᱨᱮ ᱡᱚᱛᱚ ᱴᱷᱟᱶ ᱨᱮᱜᱮ ᱠᱚᱲᱟ ᱦᱚᱯᱚᱱ ᱠᱚ ᱥᱟᱶ ᱵᱟᱨᱟᱵᱟ.ᱨᱤ ᱦᱚᱠ ᱛᱟᱦᱮᱸ ᱠᱟᱱᱟ ᱾ ᱤᱠᱷᱟ.ᱱ ᱛᱤᱱᱟ.ᱝ ᱜᱟᱱ ᱯᱚᱸᱰᱤᱛ ᱠᱚᱣᱟᱜ ᱩᱭᱦᱟ.ᱨ ᱱᱚᱡᱚᱨ ᱫᱚ ᱱᱚᱣᱟ ᱠᱷᱚᱱ ᱩᱞᱴᱟ. ᱜᱮᱭᱟ ᱾ ᱯᱚᱛᱚᱧᱡᱚᱞᱤ ᱟᱨ ᱠᱟᱛᱭᱟᱭᱚᱱ ᱞᱮᱠᱟᱱ ᱯᱟ.ᱦᱤᱞ ᱨᱚᱱᱚᱲᱤᱭᱟ. ᱠᱤᱱᱟᱜ ᱢᱮᱱ ᱞᱮᱠᱟ ᱛᱮᱫᱚ ᱮᱛᱚᱦᱚᱵ ᱵᱚᱭᱫᱤᱠ ᱱᱟᱝ ᱨᱮᱫᱚ ᱛᱤᱨᱞᱟ. ᱠᱚᱦᱚᱸ ᱥᱮᱪᱮᱫ ᱠᱚ ᱮᱢᱟ ᱟᱠᱚ ᱠᱟᱱ ᱛᱟᱦᱮᱸᱫ ᱾ ᱨᱤᱜᱽᱵᱮᱫᱤᱠ ᱞᱟᱠᱪᱟᱨ ᱱᱚᱣᱟᱭ ᱞᱟ.ᱭᱟ ᱫᱚ ᱛᱤᱨᱞᱟ. ᱠᱚᱣᱟᱜ ᱜᱚᱝ/ᱵᱟᱯᱞᱟ ᱫᱚ ᱡᱩᱣᱟ.ᱱ ᱡᱩᱦᱩ ᱠᱮᱴᱮᱡ ᱠᱟᱛᱮ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱟᱨ ᱟᱠᱚ ᱨᱤᱱ ᱡᱟᱶᱟᱭ/ᱡᱤᱛᱟ. ᱵᱟᱪᱷᱚᱱ ᱞᱟ.ᱜᱤᱫ ᱦᱚᱸ ᱯᱷᱩᱨᱜᱟ.ᱞ ᱠᱚ ᱛᱟᱦᱮᱸ ᱠᱟᱱᱟ ᱾ ᱨᱤᱜᱽᱵᱮᱫᱽ ᱟᱨ ᱩᱯᱚᱱᱤᱥᱚᱫᱽ ᱞᱮᱠᱟᱱ ᱯᱩᱛᱷᱤ ᱨᱮ ᱟ.ᱰᱤᱜᱟᱱ ᱥᱟ.ᱫᱷᱩ ᱟᱨ ᱥᱚᱸᱛ ᱛᱤᱨᱞᱟ. ᱠᱚ ᱤᱫᱤ ᱠᱟᱛᱮᱭ ᱞᱟ.ᱭᱟ ᱡᱟᱦᱟᱸ ᱨᱮᱫᱚ ᱜᱟᱨᱜᱤ ᱟᱨ ᱢᱚᱭᱛᱨᱤᱭᱤ ᱟᱜ ᱧᱩᱛᱩᱢ ᱚᱞ-ᱛᱚᱞ ᱢᱮᱱᱟᱜ-ᱟ ᱾

ᱯᱟ.ᱦᱤᱞ ᱥᱤᱧᱚᱛ ᱨᱮ ᱛᱤᱱᱟ.ᱝ ᱜᱟᱱ ᱥᱟᱢᱨᱟᱡᱽ ᱨᱮᱫᱚ ᱱᱚᱜᱚᱨᱵᱚᱫᱷᱩ (ᱱᱟᱜᱟᱨ ᱨᱤᱱᱤᱡ ᱵᱟ.ᱦᱩ) ᱞᱟ.ᱭ ᱞᱟᱠᱪᱟᱨ ᱛᱟᱦᱮᱸ ᱠᱟᱱᱟ ᱾ ᱛᱤᱨᱞᱟ. ᱠᱚ ᱛᱟᱞᱟ ᱨᱮ ᱱᱟᱜᱟᱨᱵᱚᱫᱷᱩ ᱟᱜ ᱛᱷᱟᱯᱚᱱ ᱥᱚᱱᱢᱟᱱ ᱞᱟ.ᱜᱤᱫ ᱦᱮᱯᱨᱟᱣ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱟᱢᱨᱚᱯᱟᱞᱤ ᱱᱟᱜᱟᱨᱵᱚᱫᱷᱩ ᱞᱟ.ᱜᱤᱫ ᱡᱚᱛᱚ ᱠᱷᱚᱱ ᱢᱟᱨᱟᱝ ᱫᱟ.ᱭᱠᱟ. ᱛᱟᱦᱮᱸ ᱟᱠᱟᱱᱟ ᱾

ᱯᱚᱲᱦᱚᱱ ᱞᱮᱠᱟᱛᱮ ᱮᱛᱚᱦᱚᱵ ᱵᱚᱭᱫᱤᱠ ᱱᱟᱝ ᱨᱮ ᱛᱤᱨᱞᱟ.ᱠᱚᱦᱚᱸ ᱵᱟᱨᱟᱵᱟ.ᱨᱤ ᱦᱚᱠ ᱟᱨ ᱚᱫᱷᱤᱠᱟᱨ ᱠᱚ ᱧᱟᱢᱮᱫ ᱛᱟᱦᱮᱸᱫ ᱾ ᱚᱱᱠᱟ ᱫᱚ ᱛᱟᱭᱚᱢ ᱛᱮ (about 500 BC) ᱩᱱᱩᱭᱦᱟ.ᱨ (ᱵᱟ.ᱲᱛᱤ ᱞᱮᱠᱟ ᱛᱮᱫ ᱢᱚᱱᱩᱥᱢᱨᱩᱛᱤ) ᱠᱷᱟ.ᱛᱤᱨ ᱜᱮ ᱛᱤᱨᱞᱟ. ᱠᱚᱣᱟᱜ ᱦᱟᱞᱚᱛ ᱫᱚ ᱦᱩᱡᱩᱲᱚᱜ ᱥᱮᱫ ᱢᱚᱦᱰᱟ ᱮᱱᱟ ᱾ ᱟᱨ ᱵᱟᱵᱚᱨ ᱟᱨ ᱢᱩᱜᱚᱞ ᱥᱟᱢᱨᱟᱡᱽ ᱨᱤᱱ ᱤᱥᱞᱟᱢᱤᱭᱟ. ᱡᱷᱟᱯᱴᱟᱣ ᱥᱟᱶᱛᱮ ᱟᱨ ᱤᱱᱟ. ᱛᱟᱭᱚᱢ ᱤᱥᱟᱭᱭᱚᱛ ᱜᱮ ᱛᱤᱨᱞᱟ. ᱠᱚᱣᱟᱜ ᱯᱷᱩᱨᱜᱟ.ᱞ ᱟᱨ ᱚᱫᱷᱤᱠᱟᱨ ᱫᱚᱭ ᱢᱟᱞᱚᱴ ᱛᱷᱩᱠᱟ.ᱢ ᱩᱛᱟ.ᱨ ᱠᱮᱫ-ᱟ ᱾

ᱱᱤᱛᱚᱜ ᱡᱮᱱ ᱫᱷᱚᱨᱚᱢ ᱞᱮᱠᱟᱱ ᱥᱚᱞᱦᱮᱭᱟ. ᱦᱩᱞᱥᱟ.ᱞ ᱛᱤᱨᱞᱟ. ᱠᱚᱫᱚ ᱫᱷᱚᱨᱚᱢ ᱛᱷᱟᱱ ᱠᱚᱨᱮ ᱥᱮᱞᱮᱫᱚᱜ ᱨᱮᱭᱟᱜ ᱫᱟᱣ ᱮ ᱪᱟᱞ ᱟᱠᱟᱣᱟᱫ ᱠᱚᱣᱟ ᱾ ᱵᱷᱟᱨᱚᱛ ᱨᱮ ᱛᱤᱨᱞᱟ. ᱠᱚᱫᱚ ᱞᱤᱪᱟ.ᱲ ᱵᱮᱵᱷᱟᱨ ᱟᱨ ᱚᱲᱟᱜ ᱨᱮ ᱮᱥᱮᱫ ᱠᱟᱛᱮ ᱛᱟᱦᱮᱸᱱ ᱫᱷᱟ.ᱵᱤᱡ ᱜᱮ ᱥᱟᱢᱟᱝ ᱛᱮ ᱦᱩᱭ ᱟᱠᱚᱣᱟ ᱾ ᱢᱮᱱ ᱟᱠᱚ ᱚᱛᱮ ᱜᱤᱫᱽᱨᱟ. ᱵᱟᱯᱞᱟ ᱫᱚ ᱛᱩᱨᱩᱭ ᱟᱱᱟᱜ ᱥᱚᱛᱟᱵᱽᱫᱷᱤ ᱠᱷᱚᱱ ᱮᱛᱚᱦᱚᱵ ᱦᱮᱡ ᱟ.ᱜᱩ ᱟᱠᱟᱱᱟ ᱾

'''ᱛᱟᱞᱟ ᱡᱩᱜᱽ ᱱᱟᱝ ᱺ-'''

ᱥᱟᱶᱛᱟ ᱨᱮ ᱵᱷᱟᱨᱚᱛᱤᱭᱟ. ᱠᱚᱣᱟᱜ ᱦᱟᱞᱚᱛ ᱨᱮ ᱛᱟᱞᱟᱡᱩᱜᱽ ᱱᱟᱝ ᱨᱮ ᱟᱨ ᱦᱚᱸ ᱵᱟ.ᱲᱛᱤ ᱞᱟᱛᱟᱨ ᱥᱮᱫ ᱦᱚᱸᱥᱚᱨ ᱟᱬᱜᱚ ᱮᱱᱟ ᱾ ᱛᱤᱱ ᱡᱚᱦᱚᱜ ᱥᱤᱧᱚᱛ ᱨᱮ ᱛᱤᱱᱟ.ᱝ ᱜᱟᱱ ᱥᱟᱶᱛᱟ ᱨᱮᱫᱚ ᱥᱚᱛᱤ ᱯᱨᱚᱛᱷᱟ, ᱜᱤᱫᱽᱨᱟ. ᱵᱟᱯᱞᱟ ᱟᱨ ᱨᱟᱺᱰᱤ ᱠᱚᱣᱟᱜ ᱫᱚᱦᱲᱟ ᱵᱟᱯᱞᱟ ᱨᱮ ᱥᱟᱶᱛᱟᱨᱤ ᱡᱤᱭᱚᱱ ᱨᱮᱭᱟᱜ ᱢᱤᱫ ᱦᱟ.ᱴᱤᱧ ᱜᱮ ᱵᱮᱱᱟᱣ ᱦᱩᱭ ᱟᱠᱟᱱ ᱛᱟᱦᱮᱸᱱ ᱾ ᱥᱤᱧᱚᱛᱤᱭᱟ. ᱩᱯᱢᱟᱦᱟᱫᱤᱯ ᱨᱮ ᱛᱩᱲᱩᱠ ᱠᱚᱣᱟᱜ ᱡᱤᱛᱠᱟ.ᱨ ᱜᱮ ᱯᱚᱨᱫᱟ ᱯᱨᱚᱛᱷᱟ ᱫᱚ ᱥᱤᱧᱚᱛᱤᱭᱟ. ᱥᱟᱶᱛᱟ ᱨᱮᱭ ᱟ.ᱜᱩ ᱠᱮᱫ-ᱟ ᱾ ᱨᱟᱡᱚᱥᱛᱟᱱ ᱨᱤᱱ ᱨᱟᱡᱽᱯᱩᱛ ᱠᱚ ᱴᱷᱮᱱ ᱫᱚ ᱡᱚᱣᱦᱚᱨ ᱨᱮᱭᱟᱜ ᱯᱨᱚᱛᱷᱟ ᱛᱟᱦᱮᱸ ᱠᱟᱱᱟ ᱾ ᱥᱤᱧᱚᱛ ᱨᱮᱭᱟᱜ ᱛᱤᱱᱟ.ᱝ ᱜᱟᱱ ᱴᱚᱴᱷᱟ ᱨᱮᱫᱚ ᱫᱮᱵᱽᱫᱟ.ᱥᱤ ᱟᱨᱵᱟᱝ ᱢᱩᱫᱽᱨᱤ ᱠᱚᱨᱤᱱ ᱛᱤᱨᱞᱟ. ᱠᱚ ᱥᱟᱶ ᱫᱚ ᱦᱚᱲᱢᱚ ᱱᱟᱦᱟᱪᱟᱨ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱟ.ᱵᱤᱜᱟᱱ ᱵᱟᱯᱞᱟᱜ ᱨᱮᱭᱟᱜ ᱨᱤᱛ ᱦᱚᱸ ᱦᱤᱱᱫᱩ ᱠᱷᱮᱛᱨᱤᱭᱚ ᱴᱷᱮᱱ ᱫᱚ ᱟ.ᱰᱤ ᱵᱟ.ᱲᱛᱤ ᱢᱟᱱᱟᱣ ᱵᱟᱛᱟᱣ ᱛᱟᱦᱮᱸ ᱠᱟᱱᱟ ᱾

ᱱᱚᱝᱠᱟᱱ ᱦᱟᱞᱟᱛ ᱠᱚ ᱛᱟᱦᱮᱸᱱ ᱛᱩᱞᱩᱡ ᱦᱚᱸ ᱛᱤᱱᱟ.ᱝ ᱜᱟᱱ ᱛᱤᱨᱞᱟ. ᱦᱚᱯᱚᱱ ᱫᱚ ᱨᱟᱡᱽ-ᱟ.ᱨᱤ, ᱥᱟᱶᱦᱮᱫ, ᱥᱮᱪᱮᱫ ᱟᱨ ᱫᱷᱚᱨᱚᱢ ᱴᱚᱴᱷᱟ ᱨᱮᱦᱚᱸ ᱡᱤᱛᱠᱟ.ᱨ ᱠᱚ ᱟᱢᱮᱴ ᱟᱠᱟᱫ-ᱟ ᱾ ᱨᱳᱡᱤᱭᱟ ᱥᱩᱞᱛᱟᱱ ᱫᱤᱞᱞᱤ ᱨᱮ ᱥᱟᱥᱚᱱ ᱟᱠᱟᱫ ᱢᱤᱫᱴᱟ.ᱝ ᱩᱛᱟ.ᱨ ᱛᱤᱨᱞᱟ. ᱥᱟᱢᱨᱟᱡᱤᱭᱟ.ᱭ ᱵᱮᱱᱟᱣ ᱞᱮᱱᱟ ᱾ ᱜᱳᱰ ᱨᱤᱱᱤᱡ ᱢᱟᱦᱟᱨᱟ.ᱱᱤ ᱫᱩᱨᱜᱟᱵᱚᱛᱤ ᱫᱚ  ᱑᱕᱖᱔ ᱥᱟᱞᱮᱨᱮ ᱢᱩᱜᱚᱞ ᱥᱚᱢᱨᱟᱴ ᱟᱠᱵᱚᱨ ᱤᱡ ᱥᱮᱱᱟᱯᱚᱛᱤ ᱟᱥᱚᱯᱷ ᱠᱷᱟᱱ ᱥᱟᱶ ᱞᱟ.ᱰᱷᱟ.ᱭ ᱠᱟᱛᱮ ᱟᱡᱟᱜ ᱡᱤᱣᱤᱭ ᱟᱫᱽ ᱢᱟᱬᱟᱝ ᱨᱮ ᱑᱕ ᱥᱮᱨᱢᱟ ᱫᱷᱟ.ᱵᱤᱡ ᱮ ᱥᱟᱥᱚᱱ ᱞᱮᱜ-ᱟ ᱾ 

==ᱯᱷᱩᱨᱜᱟ.ᱞ ᱵᱷᱟᱨᱚᱛ==

[[File: Indira Gandhi 1966.jpg|thumb|ᱤᱸᱫᱽᱨᱟ. ᱜᱟᱺᱫᱷᱤ]]

ᱱᱤᱛᱚᱜᱟᱜ ᱵᱷᱟᱨᱚᱛ ᱨᱮ ᱛᱤᱨᱞᱟ. ᱠᱚᱦᱚᱸ ᱡᱚᱛᱚ ᱞᱮᱠᱟᱱ ᱴᱷᱟᱶ ᱨᱮᱜᱮ ᱢᱮᱱᱟᱜ ᱟᱠᱟᱫ ᱠᱚᱣᱟ ᱾  ᱥᱮᱪᱮᱫ, ᱥᱟᱬᱮᱥ, ᱠᱷᱮᱞᱚᱸᱰ, ᱨᱟᱡᱽ-ᱟ.ᱨᱤ, ᱵᱮᱣᱨᱟ ᱥᱟᱯᱲᱮᱛ ᱟᱨ ᱮᱴᱟᱜ ᱢᱮᱰᱤᱭᱟ, ᱟᱨ ᱯᱷᱤᱞᱤᱢ ᱮᱢᱟᱱ ᱡᱚᱛᱚ ᱨᱮᱜᱮ ᱛᱤᱨᱞᱟ. ᱠᱚ ᱟᱠᱚᱣᱟᱜ ᱴᱷᱟᱶ ᱠᱚ ᱟᱢᱮᱴ ᱟᱠᱟᱫ-ᱟ ᱾ ᱤᱸᱫᱽᱨᱟ ᱜᱟᱺᱫᱷᱤ ᱵᱷᱟᱨᱚᱛ ᱨᱤᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱞᱮᱠᱟᱛᱮ ᱑᱕ ᱥᱮᱨᱢᱟᱭ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱫᱚ ᱡᱮᱜᱮᱛ ᱨᱮ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱚᱠᱛᱚ ᱨᱮᱭᱟᱜ ᱡᱟ.ᱛᱤᱭᱟ.ᱨᱤ ᱢᱩᱬᱩᱛ ᱞᱮᱠᱟᱛᱮ ᱦᱤᱥᱟ.ᱵᱽ ᱢᱮᱱᱟᱜ-ᱟ ᱾

ᱵᱷᱨᱚᱛᱤᱭᱟ. ᱥᱚᱢᱵᱤᱜᱷᱟᱱ ᱨᱮᱭᱟᱜ ᱡᱚᱠᱷᱮᱡ ᱑᱔, ᱑᱕ (᱑) ᱑᱖ , ᱓᱙(ᱰᱤ) , ᱑᱕ (᱓) ᱕᱑ (A) ᱟᱨ ᱔᱒ ᱞᱮᱠᱟᱛᱮ ᱵᱷᱟᱨᱚᱛᱤᱭᱟ. ᱛᱤᱨᱞᱟ. ᱠᱚᱫᱚ

==ᱚᱠᱛᱚ ᱜᱟᱱᱟᱨ==

ᱛᱤᱨᱞᱟ. ᱠᱚᱣᱟᱜ ᱦᱟᱞᱚᱛ ᱨᱮ ᱞᱮᱛᱟᱲ ᱟ.ᱨᱩᱯᱷᱮᱨᱟᱣ ᱫᱚ ᱫᱤᱥᱚᱢ ᱨᱤᱱ ᱛᱤᱨᱞᱟ. ᱦᱚᱛᱮᱛᱮ ᱠᱚ ᱟᱢᱮᱴ ᱟᱠᱟᱫ ᱞᱟᱯᱷᱟᱝ ᱴᱷᱟᱶ ᱠᱷᱚᱱ ᱜᱮ ᱵᱟᱰᱟᱭ ᱧᱟᱢᱚᱜ-ᱟ ᱾ 

*''' ᱑᱘᱗᱙ :-''' ᱡᱟᱱ ᱤᱞᱤᱭᱚᱰ ᱰᱨᱤᱸᱠᱣᱟᱴᱚᱨ ᱵᱤᱛᱷᱭᱩᱱ ᱫᱚ ᱑᱘᱔᱙ ᱨᱮ ᱵᱤᱛᱷᱭᱩᱱ ᱟᱥᱲᱟᱭ ᱛᱷᱟᱯᱚᱱ ᱠᱮᱫ-ᱟ, ᱡᱟᱦᱟᱸ ᱫᱚ ᱑᱘᱗᱙ ᱨᱮ ᱵᱤᱛᱷᱭᱩᱱ ᱵᱤᱨᱫᱟ.ᱜᱟᱲ ᱵᱮᱱᱟᱣ ᱮᱱ ᱠᱷᱟᱱ ᱚᱱᱟ ᱫᱚ ᱵᱷᱟᱨᱚᱛ ᱨᱮᱭᱟᱜ ᱯᱩᱭᱞᱩ ᱛᱤᱨᱥᱟ. ᱵᱤᱨᱫᱟ.ᱜᱟᱲ ᱞᱮᱠᱟᱛᱮ ᱧᱩᱛᱩᱢ ᱮ ᱟᱢᱮᱴ ᱠᱮᱫ-ᱟ ᱾

*'''᱑᱘᱘᱓ :''' ᱪᱚᱸᱫᱽᱨᱚᱢᱩᱠᱷᱤ ᱵᱟ.ᱥᱩ ᱟᱨ ᱠᱟᱫᱚᱢᱵᱤᱱᱤ ᱜᱟᱝᱜᱩᱞᱤ ᱵᱨᱤᱴᱤᱥ ᱥᱟᱢᱨᱟᱡᱚ ᱟᱨ ᱵᱷᱟᱨᱚᱛ ᱨᱮ ᱥᱚᱱᱮᱨ ᱨᱮᱭᱟᱜ ᱰᱤᱜᱽᱨᱤ ᱟᱢᱮᱴ ᱡᱚᱝ ᱠᱤᱱ ᱯᱩᱭᱞᱩ ᱛᱤᱨᱞᱟ. ᱠᱤᱱ ᱵᱮᱱᱟᱣ ᱮᱱᱟ ᱾ 

*'''᱑᱙᱐᱕:''' ᱠᱟᱨ ᱪᱟ.ᱞᱩ ᱮᱫ ᱯᱩᱭᱞᱩ ᱵᱷᱟᱨᱚᱛᱤᱭᱟ. ᱛᱤᱨᱞᱟ. ᱡᱩᱥᱟ.ᱱ ᱟᱨᱰᱤ ᱴᱟᱴᱟᱭ ᱛᱟᱦᱮᱸ ᱠᱟᱱᱟ ᱾ 

*'''᱑᱙᱑᱖:''' ᱯᱩᱭᱞᱩ ᱛᱤᱨᱞᱟ. ᱡᱮᱜᱮᱛ ᱵᱤᱨᱫᱟ.ᱜᱟᱲ ᱮᱥᱮᱱᱰᱤᱴᱤ ᱛᱤᱨᱞᱟ. ᱡᱮᱜᱮᱛ ᱵᱤᱨᱫᱟ.ᱜᱟᱲ ᱨᱮᱭᱟᱜ ᱛᱷᱟᱯᱚᱱ ᱥᱟᱶᱛᱟ ᱥᱩᱥᱟ.ᱨᱤᱭᱟ. ᱫᱷᱳᱸᱰᱚ ᱠᱮᱥᱚᱵᱽ ᱠᱚᱨᱣᱮ ᱦᱚᱛᱮᱛᱮ ᱥᱩᱢᱩᱝ ᱢᱚᱬᱮ ᱦᱚᱲ ᱥᱮᱪᱮᱫᱤᱭᱟ. ᱥᱟᱶ ᱒ ᱡᱩᱱ ᱑᱙᱑᱖ ᱥᱟᱞᱮᱨᱮ ᱦᱩᱭ ᱞᱮᱱᱟ ᱾

*'''᱑᱙᱑᱗:''' ᱮᱱᱤ ᱵᱮᱥᱟᱸᱴ ᱵᱷᱟᱨᱚᱛᱤᱭᱟ. ᱡᱟ.ᱛᱭᱟ.ᱨᱤ ᱠᱚᱸᱜᱨᱮᱥ ᱨᱤᱱᱤᱡ ᱯᱩᱭᱞᱩ ᱯᱟᱨᱥᱮᱛ ᱛᱤᱨᱞᱟ.ᱭ ᱵᱮᱱᱟᱣ ᱞᱮᱱᱟ ᱾

*'''᱑᱙᱑᱙:''' ᱯᱚᱸᱰᱤᱛᱟ ᱨᱟᱢᱟᱵᱟᱭᱤ ᱟᱡᱟᱜ ᱩᱱᱩᱨᱩᱢ ᱥᱟᱶᱛᱟ ᱥᱩᱥᱟ.ᱨ ᱠᱷᱟ.ᱛᱤᱨ ᱵᱨᱤᱴᱤᱥ ᱨᱟᱡᱽ ᱦᱚᱛᱮᱛᱮ ᱠᱮᱥᱚᱨ-ᱮ-ᱦᱤᱸᱫᱽ ᱥᱚᱱᱢᱟᱱ ᱮ ᱟᱢᱮᱴ ᱟᱠᱟᱫ ᱯᱩᱭᱞᱩ ᱵᱷᱟᱨᱚᱛᱤᱭᱟ. ᱛᱤᱨᱞᱟ. ᱾

*'''᱑᱙᱒᱕:''' ᱥᱚᱨᱚᱡᱤᱱᱤ ᱱᱟᱭᱰᱩ ᱵᱷᱟᱨᱚᱛᱤᱭᱟ. ᱵᱩᱱᱭᱟ.ᱫᱽ ᱨᱤᱱᱤᱡ ᱯᱩᱭᱞᱩ ᱛᱤᱨᱞᱟ.ᱭ ᱛᱟᱦᱮᱸ ᱠᱟᱱᱟ ᱡᱟᱦᱟᱸᱭ ᱫᱚ ᱵᱷᱟᱨᱚᱛᱤᱭᱟ. ᱡᱟ.ᱛᱤᱭᱟ.ᱨᱤ ᱠᱚᱸᱜᱨᱮᱥ ᱨᱤᱱᱤᱡ ᱯᱩᱭᱞᱩ ᱯᱟᱨᱥᱮᱛ ᱮ ᱵᱮᱱᱟᱣ ᱞᱮᱱᱟ ᱾

*'''᱑᱙᱒᱗ :''' ᱵᱷᱟᱨᱚᱛ ᱡᱟᱠᱟᱛ ᱛᱤᱨᱞᱟ. ᱥᱮᱱᱮᱞᱮᱫ ᱛᱷᱟᱯᱚᱱ ᱮᱱᱟ ᱾

*'''᱑᱙᱔᱔ :''' ᱟᱥᱤᱢᱟ ᱪᱟᱴᱟᱨᱡᱤ ᱱᱚᱝᱠᱟᱱ ᱯᱩᱭᱞᱩ ᱵᱷᱟᱨᱚᱛᱤᱭᱟ. ᱛᱤᱨᱞᱟ.ᱭ ᱛᱟᱦᱮᱸ ᱠᱟᱱᱟ ᱡᱟᱦᱟᱸᱭ ᱫᱚ ᱢᱤᱫ ᱵᱷᱟᱨᱚᱛᱤᱭᱟ. ᱡᱮᱜᱮᱛ ᱵᱤᱨᱫᱟ.ᱜᱟᱲ ᱦᱚᱛᱮᱛᱮ ᱥᱟᱬᱮᱥ ᱨᱮ ᱰᱚᱠᱴᱚᱨᱮᱴ ᱥᱤᱨᱯᱷᱟ. ᱛᱮᱭ ᱢᱟ.ᱱ ᱦᱟᱞᱟᱝ ᱞᱮᱱᱟ ᱾ 

*'''᱑᱙᱔᱗ :''' ᱑᱕ ᱚᱜᱚᱥᱴ ᱑᱙᱔᱗ ᱨᱮᱭᱟᱜ ᱯᱷᱩᱨᱜᱟ.ᱞ ᱛᱟᱭᱚᱢ ᱥᱚᱨᱚᱡᱤᱱᱤ ᱱᱟᱭᱰᱩ united provinces ᱨᱤᱱᱤᱡ ᱨᱟᱡᱡᱚᱯᱟᱲ ᱮ ᱵᱮᱱᱟᱱ ᱮᱱᱟ ᱾ ᱟᱨ ᱱᱚᱝᱠᱟ ᱛᱮ ᱩᱱᱤ ᱫᱚ  ᱵᱷᱟᱨᱚᱛ ᱨᱤᱱᱤᱡ ᱯᱩᱭᱞᱩ ᱛᱤᱨᱞᱟ. ᱨᱟᱡᱡᱚᱯᱟᱲ ᱮ ᱵᱮᱱᱟᱣ ᱮᱱᱟ ᱾

==ᱞᱟᱠᱪᱟᱨ==

ᱯᱩᱨᱟ. ᱵᱷᱟᱨᱚᱛ ᱨᱮ ᱛᱤᱨᱞᱟ. ᱠᱚ ᱥᱟ.ᱲᱤ (ᱦᱚᱲᱢᱚ ᱨᱮᱭᱟᱜ ᱜᱚᱴᱟᱯᱟᱲᱟ ᱜᱷᱮᱨᱟᱣ ᱠᱟᱛᱮ ᱵᱟᱸᱫᱮ ᱮᱫ ᱢᱤᱫ ᱡᱤᱞᱤᱧ ᱠᱤᱪᱨᱤᱫ ᱨᱮᱭᱟᱜ ᱠᱷᱟᱺᱰᱤᱡ) ᱟᱨ ᱥᱟᱞᱣᱟᱨ ᱫᱚᱛᱚ ᱛᱚ ᱦᱚᱨᱚᱜᱟ ᱾ ᱞᱟᱠᱪᱟᱨ ᱞᱮᱠᱟᱛᱮ ᱵᱟᱯᱞᱟ ᱟᱠᱟᱱ ᱛᱤᱨᱞᱟ. ᱠᱚᱫᱚ ᱟᱨᱟᱜ ᱴᱤᱠᱞᱤ ᱟᱨ ᱥᱤᱸᱫᱩᱨ ᱠᱚ ᱞᱟᱜᱟᱣᱟ ᱤᱠᱷᱟ.ᱱ ᱱᱟᱦᱟᱜ ᱫᱚ ᱱᱚᱣᱟ ᱛᱤᱨᱞᱟ. ᱠᱚᱣᱟᱜ ᱢᱤᱫ ᱯᱷᱮᱥᱳᱱ ᱜᱚ ᱯᱟᱞᱴᱟᱣ ᱟᱠᱟᱱᱟ ᱾

==ᱥᱮᱪᱮᱫ ᱟᱨ ᱠᱟ.ᱣᱰᱤ-ᱟ.ᱨᱤ ᱩᱛᱱᱟ.ᱣ==

==ᱛᱤᱨᱞᱟ. ᱵᱤᱨᱩᱫᱷ ᱱᱟᱦᱟᱪᱟᱨ==

==ᱮᱴᱟᱜ ᱪᱤᱱᱛᱟ.==

==ᱧᱩᱛᱩᱢᱟᱱ ᱥᱤᱧᱚᱛᱤᱭᱟ. ᱛᱤᱨᱞᱟ.==

'''ᱵᱟᱰᱚᱦᱤ ᱟᱨ ᱨᱟ.ᱥᱠᱟ. ᱨᱚᱢᱚᱡᱽ ᱺ-'''

ᱮᱢ. ᱮᱥ. ᱥᱩᱵᱵᱩᱞᱚᱠᱥᱢᱤ, ᱜᱚᱸᱜᱩᱵᱟᱭᱤ ᱦᱚᱸᱜᱚᱞ, ᱞᱚᱛᱟ ᱢᱚᱧᱡᱮᱥᱠᱚᱨ ᱟᱨ ᱟᱥᱟ ᱵᱷᱳᱥᱞᱮ, ᱞᱮᱠᱟᱱ ᱥᱮᱨᱮᱧᱤᱭᱟ. ᱟᱨ ᱣᱚᱠᱞᱤᱥᱴ ᱟᱨ ᱟᱭᱥᱚᱨᱭᱟ ᱨᱟᱭ ᱞᱮᱠᱟᱱ ᱜᱟ.ᱭᱱᱟᱦᱟᱨ ᱠᱚᱫᱚ ᱵᱷᱟᱨᱚᱛ ᱨᱮ ᱟ.ᱰᱤ ᱵᱟ.ᱲᱛᱤ ᱢᱟ.ᱱ ᱥᱚᱱᱢᱟᱱ ᱠᱚ ᱮᱢᱟ ᱟᱠᱚᱣᱟ ᱾ ᱟᱸᱡᱚᱞᱤ ᱤᱞᱟ ᱢᱮᱱᱚᱱ ᱧᱩᱛᱩᱢᱟᱱ ᱪᱤᱛᱟ.ᱨᱤᱭᱟ. ᱠᱷᱚᱱ ᱢᱤᱫ ᱦᱚᱲ ᱠᱟᱱᱟᱭ ᱾

==ᱟᱨ ᱦᱚᱸ ᱧᱮᱞ ᱢᱮ==

https://en.m.wikipedia.org/wiki/Gender_inequality_in_India

https://en.m.wikipedia.org/wiki/Menstrual_taboo

https://en.m.wikipedia.org/wiki/Rape_in_India

https://en.m.wikipedia.org/wiki/Social_issues_in_India

https://en.m.wikipedia.org/wiki/Women_in_agriculture_in_India

https://en.m.wikipedia.org/wiki/Gender_pay_gap_in_India

https://en.m.wikipedia.org/wiki/Women%27s_rights_in_Jammu_and_Kashmir

https://en.m.wikipedia.org/wiki/Women%27s_Reservation_Bill

https://en.m.wikipedia.org/wiki/National_Commission_for_Women

==ᱥᱟᱠᱷᱭᱟ.ᱛ==

http://www.in.undp.org/content/india/en/home/sustainable-development/successstories/india-ranks-130-on-2018-human-development-index/

http://hdr.undp.org/en/composite/GII

http://www3.weforum.org/docs/WEF_GGGR_2017.pdf

https://en.m.wikipedia.org/wiki/The_Hindu

https://books.google.com/books?id=gVo1I4SIqOwC&pg=PA145

https://web.archive.org/web/20090619085059/http://nrcw.nic.in/index2.asp?sublinkid=450

https://web.archive.org/web/20080724121920/http://www.infochangeindia.org/WomenIbp.jsp

==ᱵᱟᱦᱨᱮ ᱡᱚᱱᱚᱲ==

https://commons.wikimedia.org/wiki/Category:Women_of_India

https://en.wikiquote.org/wiki/Special:Search/Women_in_India

http://www.skidmore.edu/academics/arthistory/ah369/LINKSPG2.HTM#bib

http://www.rediff.com/money/2005/apr/29spec.htm
