'''ᱥᱤᱨᱤᱭᱟ''' ([[ᱟᱨᱚᱵᱤᱠ ᱯᱟᱹᱨᱥᱤ|ᱟᱨᱚᱵᱤᱠ]]: السورية ᱟᱥᱩᱨᱤᱭᱟ ; [[ᱤᱝᱞᱤᱥ ᱯᱟᱹᱨᱥᱤ|ᱤᱝᱞᱤᱥ]]: Syria) ᱫᱚ ᱛᱟᱞᱟ ᱥᱟᱢᱟᱝ ᱮᱥᱤᱭᱟ ᱨᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱚᱯᱷᱤᱥᱤᱭᱟᱞ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ '''ᱟᱨᱚᱵᱽ ᱨᱤᱵᱚᱵᱽᱞᱤᱥᱤᱭᱟᱱ ᱥᱤᱨᱤᱭᱟ''' (الجمهورية العربية السورية Alzumhuriya Lārābīā Sāsurīya ) ᱾

ᱱᱚᱶᱟ ᱨᱮᱱᱟᱜ ᱥᱤᱢᱟᱹ ᱫᱷᱟᱨᱮ ᱨᱮ [[ᱞᱮᱵᱟᱱᱚᱱ]], ᱤᱥᱨᱟᱭᱮᱞ, ᱡᱚᱨᱰᱟᱱ, [[ᱤᱨᱟᱠ]] ᱟᱨ [[ᱛᱩᱨᱠᱤ]] ᱮᱢᱟᱱ ᱫᱤᱥᱚᱢ ᱠᱚ ᱢᱮᱱᱟᱜᱼᱟ ᱾  ᱱᱚᱶᱟ ᱨᱮᱱᱟᱜ ᱯᱟᱪᱮ ᱥᱦᱮᱫ ᱫᱚ ᱢᱮᱰᱤᱴᱮᱨᱟᱱᱮᱭᱟᱱ ᱥᱟᱹᱢᱩᱸᱫ ᱥᱮᱫ ᱥᱟᱢᱟᱝ ᱟᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱮᱛᱚᱢ ᱟᱨ ᱥᱟᱢᱟᱝ ᱥᱮᱦᱮᱫ ᱨᱮ ᱫᱚ ᱩᱥᱩᱞ ᱵᱩᱨᱩ ᱢᱮᱱᱟᱜᱼᱟ ᱾

ᱱᱤᱛᱚᱜ ᱫᱚ ᱚᱸᱰᱮᱱᱤᱡ ᱯᱟᱨᱥᱮᱛ ᱜᱚᱢᱠᱮ ᱞᱮᱠᱟᱛᱮ '''ᱵᱟᱥᱟᱨ ᱟᱞ-ᱟᱥᱟᱫᱽ''' ᱢᱮᱱᱟᱭᱟ ᱾ ᱥᱤᱨᱤᱭᱟ ᱨᱮᱱᱟᱜ ᱨᱟᱡᱽᱜᱟᱲ ᱫᱚ ᱰᱟᱢᱟᱥᱠᱚᱥ ᱾ ᱱᱚᱸᱰᱮᱱᱟᱜ ᱡᱚᱛᱚ ᱠᱷᱚᱱᱢᱟᱨᱟᱝ ᱱᱟᱜᱟᱨ ᱫᱚ ᱦᱩᱭᱩᱜ ᱠᱟᱱᱟ '''ᱟᱞᱮᱯᱯᱚ''' ᱾ ᱥᱤᱨᱤᱭᱟ ᱥᱤᱵᱷᱤᱞᱤᱭᱟᱱ ᱞᱟᱹᱲᱦᱟᱹᱭ ᱫᱚ ᱒᱐᱑᱑ ᱥᱟᱞᱮ ᱨᱮ ᱮᱦᱚᱵ ᱞᱮᱱ ᱛᱟᱦᱮᱸᱫ ᱾

ᱥᱤᱨᱤᱭᱟ ᱨᱤᱱ ᱦᱚᱲ ᱞᱮᱠᱷᱟ ᱫᱚ ᱗᱔% ᱥᱩᱱᱤ, ᱑᱒% ᱟᱞᱟᱣᱤ, ᱑᱐% ᱠᱤᱨᱤᱥᱛᱟᱱ ᱟᱨ ᱓% ᱰᱨᱩᱡᱤ ᱾

== ᱱᱟᱜᱟᱢ ==
ᱥᱤᱨᱤᱭᱟ ᱨᱮᱱᱟᱜ ᱫᱚ ᱟᱹᱰᱤ ᱡᱤᱞᱤᱧ ᱱᱟᱜᱟᱢ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱯᱷᱚᱱᱮᱥᱤᱭᱟᱱ ᱠᱚᱣᱟᱜ ᱚᱛ ᱦᱟᱥᱟ ᱫᱤᱥᱚᱢ ᱠᱟᱱᱟ ᱾ ᱛᱟᱭᱚᱢ ᱛᱮ ᱱᱚᱶᱟ ᱫᱚ ᱟᱪᱮᱢᱮᱱᱤᱰ ᱥᱚᱢᱨᱟᱡᱽ, ᱨᱚᱢᱟᱱ ᱥᱟᱢᱨᱟᱡᱽ ᱟᱨ ᱚᱱᱟ ᱛᱟᱭᱚᱢ ᱥᱟᱢᱟᱝ ᱨᱚᱢᱟᱱ ᱥᱟᱢᱨᱟᱡᱽ ᱨᱮ ᱢᱮᱥᱟ ᱞᱮᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮ ᱚᱸᱰᱮᱱ ᱦᱚᱲ ᱫᱚ [[ᱥᱤᱨᱤᱭᱟᱠ ᱯᱟᱹᱨᱥᱤ]] ᱯᱟᱹᱨᱥᱤ ᱠᱚ ᱨᱚᱥᱮᱫ ᱛᱟᱦᱮᱸᱫ ᱾  ᱟᱱᱴᱤᱱᱚᱪ ᱱᱟᱜᱟᱨ ᱫᱚ ᱠᱨᱤᱥᱴᱮᱱᱰᱚᱢ ᱨᱮᱱᱟᱜ ᱢᱟᱨᱟᱝ ᱟᱨ ᱞᱟᱹᱠᱛᱤᱭᱟᱱᱟᱜ ᱱᱟᱜᱟᱨ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾  ᱱᱚᱸᱰᱮ ᱟᱨᱚᱵᱽ ᱥᱟᱢᱨᱟᱡᱽ ᱦᱚᱲ ᱫᱚ ᱟᱨᱚᱵᱚᱠ ᱯᱟᱹᱨᱥᱤ ᱨᱚᱲ ᱠᱚ ᱮᱦᱚᱵ ᱞᱮᱫ ᱛᱟᱦᱮᱸᱫ ᱾ ᱱᱛᱟᱨ ᱟᱭᱢᱟ ᱜᱟᱱ ᱥᱤᱨᱤᱭᱟ ᱨᱤᱱ ᱦᱚᱲ ᱤᱥᱞᱟᱢ ᱫᱷᱚᱨᱚᱢ ᱠᱚ ᱯᱟᱹᱛᱭᱟᱹᱣᱮᱫ ᱨᱮᱦᱚᱸ ᱚᱸᱰᱮ ᱱᱤᱛ ᱦᱚ ᱠᱤᱨᱤᱥᱛᱟᱱ ᱠᱚ ᱢᱮᱱᱟᱜ ᱠᱚ ᱜᱮᱭᱟ ᱾

ᱡᱚᱠᱷᱚᱱ ᱯᱩᱭᱞᱩ ᱡᱮᱜᱮᱛ ᱞᱟᱹᱲᱦᱟᱹᱭ ᱮᱦᱚᱵ ᱞᱮᱱᱟ, ᱩᱱ ᱡᱚᱠᱷᱟᱜ ᱚᱴᱚᱢᱟᱱ ᱥᱟᱢᱨᱟᱡᱽ ᱫᱚ ᱥᱤᱨᱤᱭᱟ ᱟᱨ ᱟᱹᱰᱤᱜᱟᱱ ᱴᱷᱟᱶ ᱮ ᱥᱟᱥᱚᱱ ᱮᱫ ᱛᱟᱦᱮᱸᱫ ᱾ ᱡᱚᱠᱷᱚᱱ ᱞᱟᱹᱲᱦᱟᱹᱭ ᱢᱩᱪᱟᱹᱫ ᱮᱱᱟ,  [[ᱯᱷᱨᱟᱱᱥ]]  ᱫᱚ [[ᱞᱮᱵᱟᱱᱚᱱ]] ᱟᱨ [[ᱥᱤᱨᱤᱭᱟ]]ᱭ ᱥᱟᱢᱵᱽᱲᱟᱣ ᱠᱮᱫᱼᱟ ᱾ ᱵᱨᱤᱴᱮᱱᱟᱜ ᱫᱚ ᱤᱨᱟᱠ, ᱡᱚᱨᱰᱟᱱ ᱟᱨ ᱯᱟᱞᱮᱥᱴᱤᱱ ᱛᱟᱦᱮᱸ ᱠᱟᱱᱟ ᱾ ᱑᱙᱒᱐ ᱥᱟᱞᱮ ᱨᱮ ᱩᱱᱠᱩ ᱢᱤᱫ ᱥᱤᱢᱟᱹ ᱠᱚ ᱵᱮᱱᱟᱣ ᱠᱮᱫᱼᱟ ᱤᱨᱟᱠ ᱟᱨ ᱥᱤᱨᱤᱭᱟ ᱛᱟᱞᱟᱨᱮ ᱾ ᱯᱷᱨᱟᱱᱥ ᱫᱚ ᱥᱤᱨᱤᱭᱟᱭ ᱥᱟᱢᱽᱲᱟᱣᱮᱫ ᱛᱟᱦᱮᱸᱫ ᱜᱮ ᱑᱙᱔᱖ ᱥᱟᱞᱮ ᱦᱟᱹᱵᱤᱡ, ᱥᱤᱨᱤᱭᱟ ᱟᱡᱟᱜ ᱢᱤᱫ ᱫᱤᱥᱚᱢ ᱛᱮᱭᱟᱨᱮᱱ ᱵᱷᱩᱨ ᱾<ref name="WDL">{{cite web |url = http://www.wdl.org/en/item/400/ |title = Report of the Commission Entrusted by the Council with the Study of the Frontier between Syria and Iraq |website = [[World Digital Library]] |date = 1932 |accessdate = 2013-07-11 }}</ref>

==ᱚᱛᱱᱚ==
ᱥᱤᱨᱤᱭᱟ ᱨᱮᱱᱟᱜ ᱞᱟᱴᱤᱪᱩᱰ ᱫᱚ ᱓᱒° ᱟᱨ ᱓᱘° ᱮᱛᱚᱢ (N) ᱟᱨ ᱞᱚᱝᱜᱤᱪᱩᱰ ᱓᱕° ᱟᱨ ᱔᱓° ᱥᱟᱢᱟᱝ (E) ᱛᱟᱞᱟ ᱨᱮ ᱢᱮᱱᱟᱜᱼᱟ ᱾ ᱱᱚᱸᱰᱮᱱᱟᱜ ᱵᱟᱹᱲᱛᱤ ᱜᱟᱱ ᱴᱷᱟᱲᱶ  ᱜᱮ ᱨᱚᱦᱚᱲ ᱟᱨ ᱩᱥᱩᱞ ᱧᱚᱜ ᱨᱮ ᱢᱮᱱᱟᱜᱼᱟ ᱥᱟᱹᱢᱩᱸᱫᱽ ᱠᱷᱚᱱ ᱾ ᱢᱮᱰᱤᱴᱮᱨᱟᱱᱮᱭᱟᱱ ᱥᱟᱹᱢᱩᱸᱫ ᱛᱮ ᱵᱮᱲ ᱟᱠᱟᱱ ᱴᱷᱟᱶ ᱫᱚ ᱦᱟᱹᱨᱭᱟᱹᱲ ᱧᱮᱞᱚᱜᱼᱟ ᱾ '''ᱤᱣᱯᱷᱨᱮᱴᱥ''' ᱫᱚ ᱥᱤᱨᱤᱭᱟ ᱨᱮᱱᱟᱜ ᱡᱚᱛᱚ ᱠᱷᱚᱱ ᱞᱟᱹᱠᱛᱤᱭᱟᱱ ᱜᱟᱰᱟ ᱠᱟᱱᱟ, ᱫᱤᱥᱚᱢ ᱨᱮᱱᱟᱜ ᱥᱟᱢᱟᱝ ᱱᱟᱠᱷᱟ ᱥᱮᱫ ᱛᱮ ᱞᱤᱸᱡᱤᱱ ᱠᱟᱱᱟ ᱾ ᱥᱤᱨᱤᱭᱟ ᱨᱮᱱᱟᱜ ᱦᱚᱭ ᱦᱤᱥᱤᱫ ᱫᱚ ᱨᱚᱦᱚᱲ ᱟᱨ ᱞᱚᱞᱚ ᱜᱮᱭᱟ ᱾ ᱨᱟᱵᱟᱝ ᱨᱤᱛᱩ ᱨᱮ ᱫᱚ ᱦᱟᱹᱞᱠᱟᱹ ᱜᱮᱭᱟ ᱾
