ᱥᱚᱛᱤ ᱟᱛᱟᱨ ᱦᱚᱨᱟ ᱫᱚ ᱱᱟᱦᱟᱜ ᱪᱟᱵᱟ ᱟᱠᱟᱱ ᱢᱤᱫ ᱴᱮᱱ ᱢᱩᱪᱟ.ᱫ ᱠᱟ.ᱢᱤ ᱦᱚᱨᱟ ᱡᱟᱦᱟ ᱨᱮ ᱢᱤᱫ ᱴᱮᱱ ᱨᱟ.ᱱᱰᱤ ᱢᱟᱡᱤᱣ ᱟᱡ ᱨᱮᱱ ᱦᱮᱨᱮᱞ ᱟᱜ ᱜᱚᱡᱩᱜ ᱛᱟᱭᱚᱢ ᱥᱟᱨᱟ ᱨᱮ ᱟᱛᱟᱨ ᱜᱤᱰᱤᱜ।

ᱱᱚᱣᱟ ᱦᱚᱨᱟ ᱫᱚ ᱢᱟ.ᱥᱤ ᱯᱮ ᱥᱟᱭ ᱥᱮᱨᱢᱟ ᱠᱷᱚᱱ ᱜᱮ ᱪᱚᱞᱤᱛ ᱟ.ᱜᱩ ᱟᱠᱟᱱᱟ ᱢᱮᱱ ᱛᱮ ᱵᱟᱰᱟᱭ ᱧᱟᱢᱚᱜ ᱠᱟᱱᱟ ᱾ ᱮᱱ ᱨᱮᱦᱚ ᱨᱟᱡᱟ ᱨᱮᱱ ᱮᱨᱟ ᱠᱚ ᱫᱚ ᱯᱚᱱ ᱥᱮ ᱟᱨᱮ ᱥᱟᱭ ᱥᱮᱨᱢᱟ ᱠᱚᱨᱮ ᱠᱷᱚᱱ  ᱱᱚᱣᱟ ᱦᱚᱨᱟ ᱯᱟᱧᱡᱟ ᱟ.ᱜᱩᱭᱮᱫᱟ ᱢᱮᱱ ᱛᱮ ᱯᱨᱚᱢᱟᱱ ᱧᱟᱢᱚᱜ ᱠᱟᱱᱟ । ᱱᱚᱣᱟ ᱦᱚᱨᱟ ᱫᱚ ᱠᱚ'ᱭᱮ' ᱥᱤᱧᱚᱛ ᱨᱮᱭᱟᱜ ᱨᱟᱡᱟᱨᱤ ᱠᱷᱚᱱ ᱮᱦᱚᱵ ᱟᱠᱟᱱᱟ ᱢᱮᱱᱛᱮ ᱞᱟ.ᱭ ᱟ.ᱜᱩ ᱟᱠᱟᱱᱟ। ᱜᱮᱞ ᱥᱟᱭ ᱥᱮᱨᱢᱟ ᱠᱚᱨᱮ ᱱᱚᱣᱟ ᱫᱚ ᱜᱚᱴᱟ ᱯᱟᱥᱱᱟᱣᱮᱱᱟ ᱟᱨ ᱜᱮ-ᱵᱟᱨ ᱥᱟᱭ ᱥᱮᱨᱢᱟ ᱠᱚᱨᱮ ᱠᱷᱚᱱ ᱜᱮ-ᱤᱨᱟ.ᱞ ᱥᱟᱭ ᱥᱮᱨᱢᱟ  ᱦᱟ.ᱵᱤᱡ ᱮᱴᱟᱜ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱴᱷᱮᱱ ᱦᱚ' ᱦᱚᱣᱟ ᱦᱚᱨᱟ ᱯᱟᱥᱱᱟᱣᱮᱱᱟ ᱾ ᱱᱚᱣᱟ ᱦᱚᱨᱟ ᱫᱚ ᱟᱫᱚᱢ ᱦᱤᱱᱫᱩ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱛᱟᱞᱟ ᱨᱮ ᱧᱮᱞ ᱧᱟᱢᱚᱜ ᱠᱟᱱ ᱛᱟᱦᱮᱱᱟ ᱟᱥᱚ ᱠᱟᱭᱛᱮ ᱜᱷᱟᱨᱚᱧᱡᱽᱟᱨᱤ ᱵᱮᱵᱚᱥᱛᱟ ᱢᱮᱱᱟᱜ ᱜᱟᱛᱟᱠ ᱨᱮᱱ ᱦᱚᱲ ᱠᱚ ᱛᱟᱞᱟ ᱨᱮ । ᱮᱛᱚᱢ-ᱥᱟᱢᱟᱝ ᱮᱥᱤᱭᱟ ᱨᱮᱭᱟᱜ ᱫᱤᱥᱚᱢ ᱤᱱᱰᱚᱱᱮᱥᱤᱭᱟ ᱟᱨ ᱵᱷᱤᱭᱮᱛᱱᱟᱢ ᱨᱮᱦᱚ ᱱᱚᱣᱟ ᱦᱚᱨᱟ ᱯᱟᱥᱱᱟᱣ ᱯᱟ.ᱥᱤᱨ ᱞᱮᱱᱟ ᱾ ᱟᱫᱚ ᱮᱱ ᱨᱮᱦᱚ ᱥᱚᱛᱤ ᱟᱛᱟᱨ ᱦᱚᱨᱟ ᱜᱚᱴᱟ ᱥᱤᱧᱚᱛ ᱠᱟ.ᱴᱤᱡ ᱢᱟᱦᱟᱫᱤᱥᱚᱢ ᱨᱮᱫᱚ ᱵᱟᱝ ᱪᱚᱞᱤᱛ ᱞᱮᱱᱟ ᱥᱮ ᱫᱷᱚᱢᱚᱢ ᱥᱚᱥᱛᱚᱨ ᱠᱚ ᱨᱮ ᱦᱚ ᱥᱚᱫᱚᱨ ᱵᱟ.ᱱᱩᱜ-ᱟ |
