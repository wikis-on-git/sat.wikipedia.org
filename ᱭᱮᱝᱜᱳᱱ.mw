{{Infobox settlement
| official_name = ᱭᱟᱝᱜᱳᱱ
| native_name = 
| other_name = ᱨᱮᱝᱜᱩᱱ
| settlement_type = ᱢᱟᱨᱟᱝ ᱱᱟᱜᱟᱨ
| image_skyline = Collage of Yangon.jpg
| imagesize = 250px
| image_caption =
| image_flag = Mm yangon.svg
| image_blank_emblem = 
| pushpin_map = 
| pushpin_label_position = 
| pushpin_map_caption = 
| coordinates = {{coord|16|51|N|96|11|E|region:MM|display=inline,title}}
| subdivision_type = ᱫᱤᱥᱚᱢ
| subdivision_name = [[ᱢᱤᱭᱟᱱᱢᱟᱨ]]
| subdivision_type1 = [[Administrative divisions of Myanmar|ᱮᱞᱟᱠᱟ]]
| subdivision_name1 = [[ᱭᱟᱝᱜᱳᱱ ᱮᱞᱟᱠᱟ]]
| established_title = ᱛᱷᱟᱯᱚᱱ
| established_date = {{circa|1028–1043}} CE
| leader_title = ᱢᱮᱭᱚᱨ
| leader_name = [[ᱢᱟᱶᱝ ᱢᱟᱶᱝ ᱥᱚᱭ]]
| unit_pref = Metric
| area_footnotes = 
| area_urban_km2 = 598.75
| area_metro_km2 = 10170
| elevation_m = 
| population_density_km2 = auto
| population_blank2_title = Religions
| population_demonym = 
| area_code = 01
| registration_plate = YGN
| website = {{URL|ycdc.gov.mm}}
| timezone = [[Burma Standard Time|MST]]
| utc_offset = +6:30
}}
'''ᱭᱟᱝᱜᱳᱱ''' ᱵᱟᱝᱢᱟ ᱨᱮᱝᱜᱩᱱ ᱫᱚ ᱢᱤᱭᱟᱱᱢᱟᱨ ᱨᱮᱱᱟᱜ ᱭᱟᱝᱜᱳᱱ ᱮᱞᱟᱠᱟ ᱨᱮᱱᱟᱜ ᱨᱟᱡᱽᱜᱟᱲ ᱠᱟᱱᱟ ᱾ ᱱᱚᱶᱟ ᱫᱚ ᱒᱐᱐᱖ ᱥᱟᱞᱮ ᱦᱟᱹᱵᱤᱡ ᱢᱤᱭᱟᱱᱢᱟᱨ ᱨᱮᱱᱟᱜ ᱨᱟᱡᱽᱜᱟᱲ ᱛᱟᱦᱮᱸ ᱠᱟᱱᱟ ᱾ ᱮᱭᱟᱭ ᱢᱤᱞᱤᱭᱚᱱ ᱠᱷᱚᱱ ᱵᱟᱹᱲᱛᱤ ᱦᱚᱲ ᱠᱚ ᱵᱟᱥᱟᱜ ᱠᱟᱱ ᱱᱚᱶᱟ ᱱᱟᱜᱟᱨ ᱫᱚ ᱢᱤᱭᱟᱱᱢᱟᱨ ᱨᱮᱱᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱱᱟᱜᱟᱨ ᱠᱟᱱᱟ ᱟᱨ ᱱᱚᱸᱰᱮᱱᱟᱜ ᱡᱚᱛᱚ ᱠᱷᱚᱱ ᱞᱟᱹᱠᱛᱤᱭᱟᱱᱟᱜ ᱵᱟᱹᱱᱤᱡ ᱵᱮᱯᱟᱨ ᱴᱷᱟᱶ ᱠᱟᱱᱟ ᱾

ᱭᱟᱝᱜᱳᱱ ᱨᱮ ᱵᱮᱱᱮᱯᱟᱨ ᱚᱠᱛᱚ ᱨᱮᱱᱟᱜ ᱟᱹᱰᱤᱜᱟᱱ ᱜᱮ ᱚᱲᱟᱜ ᱫᱩᱶᱟᱹᱨ ᱠᱚ ᱧᱮᱞ ᱧᱟᱢᱚᱜᱼᱟ ᱟᱨ ᱩᱱ ᱚᱠᱛᱚ ᱨᱮᱱᱟᱜ ᱦᱚᱲ ᱠᱚᱣᱟᱜ ᱵᱩᱥᱛᱤ ᱛᱟᱦᱮᱸ ᱠᱟᱱᱟ ᱡᱟᱦᱟᱸ ᱫᱚ ᱱᱤᱛ ᱦᱚᱸ ᱚᱱᱠᱟ ᱜᱮ ᱢᱮᱱᱟᱜᱼᱟ ᱾ ᱱᱚᱸᱰᱮ ᱟᱹᱰᱤ ᱢᱟᱨᱮ ᱵᱩᱫᱽᱫᱷᱚ ᱣᱟᱜ ᱥᱤᱱᱟᱹᱢ ᱠᱚ ᱧᱮᱞ ᱧᱟᱢᱚᱜ ᱜᱮᱭᱟ, ᱚᱱᱟ ᱠᱚ ᱢᱩᱫᱽ ᱨᱮ ᱢᱤᱭᱟᱱᱢᱟᱨ ᱨᱮᱱᱟᱜ ᱡᱚᱛᱚ ᱠᱷᱚᱱ ᱱᱤᱨᱲᱟᱹ ᱥᱣᱮᱰᱟᱜᱚᱱ ᱜᱟᱜᱳᱰᱟ ᱥᱮᱞᱮᱫ ᱢᱮᱱᱟᱜᱼᱟ ᱾ ᱱᱚᱸᱰᱮ ᱜᱮ ᱥᱤᱧᱚᱛ ᱨᱤᱱᱡ ᱢᱩᱪᱟᱹᱰ ᱢᱚᱜᱚᱞ ᱥᱚᱢᱨᱟᱴ ᱵᱟᱦᱟᱫᱩᱨ ᱥᱟᱦᱟ ᱠᱚ ᱞᱟᱜᱟ ᱞᱮᱫᱮ ᱛᱟᱦᱮᱸᱫ ᱾

==ᱱᱟᱜᱟᱢ==
ᱭᱟᱝᱜᱳᱱ ᱫᱚ ᱑᱑ᱥᱟᱭ ᱥᱟᱭᱟᱸᱫ ᱨᱮ ᱰᱟᱜᱳᱱ ᱧᱩᱛᱩᱢ ᱛᱮ ᱢᱳᱱ ᱡᱟᱹᱛ ᱦᱚᱲ ᱫᱟᱨᱟᱭ ᱛᱮ ᱛᱷᱟᱯᱚᱱ ᱞᱮᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮ ᱩᱱᱠᱚ ᱫᱚ ᱞᱟᱛᱟᱨ ᱵᱚᱨᱢᱟ ᱮᱞᱟᱠᱟ ᱟᱠᱚᱣᱟᱜ ᱜᱚᱵᱚᱞ ᱨᱮ ᱠᱚ ᱫᱚᱦᱚ ᱞᱮᱫ ᱛᱟᱦᱮᱸᱫ ᱾ ᱰᱟᱜᱳᱱ ᱫᱚ ᱢᱤᱫ ᱦᱩᱰᱤᱧ ᱠᱮᱶᱴᱟ ᱟᱹᱛᱩ ᱛᱟᱦᱮᱸ ᱠᱟᱱᱟ ᱾ ᱑᱗᱕᱕ ᱥᱟᱞᱮ ᱨᱮ ᱨᱟᱡᱟ ᱟᱞᱚᱣᱝᱜᱽ ᱯᱮᱭᱟ ᱰᱟᱜᱳᱱ ᱜᱚᱵᱚᱞ ᱠᱟᱛᱮ ᱚᱱᱟ ᱨᱮᱱᱟᱜ ᱧᱩᱛᱩᱢ ᱭᱟᱝᱜᱳᱱ ᱮ ᱫᱚᱦᱚ ᱞᱮᱫ ᱛᱟᱦᱮᱸᱫ ᱾ ᱯᱩᱭᱞᱩ ᱤᱝᱨᱮᱡᱽ-ᱵᱚᱨᱢᱤᱭᱟᱹ ᱞᱟᱹᱲᱦᱟᱹᱭ ᱚᱠᱛᱚ ᱨᱮ ᱤᱝᱨᱮᱡᱽ ᱠᱚ ᱱᱚᱶᱟ ᱱᱟᱜᱟᱨ ᱠᱚ ᱫᱚᱠᱷᱚᱞ ᱞᱮᱫ ᱛᱟᱦᱮᱸᱫ, ᱢᱮᱱᱠᱷᱟᱱ ᱛᱟᱭᱚᱢ ᱛᱮ ᱵᱚᱨᱢᱤᱭᱟᱹ ᱠᱚ ᱮᱢ ᱨᱩᱣᱟᱹᱲᱟᱫ ᱠᱚ ᱛᱟᱦᱮᱸᱫ ᱾ ᱑᱘᱔᱑ ᱥᱟᱞᱮ ᱨᱮ ᱱᱚᱶᱟ ᱱᱟᱜᱟᱨ ᱥᱮᱸᱜᱮᱞ ᱛᱮ ᱢᱮᱴᱟᱣ ᱩᱛᱟᱹᱨ ᱞᱮᱱ ᱛᱟᱦᱮᱸᱫ ᱾

᱑᱘᱕᱒ ᱥᱟᱞᱮ ᱨᱮ ᱤᱝᱨᱮᱡᱽ-ᱵᱚᱨᱢᱤᱭᱟᱹ ᱞᱟᱹᱲᱦᱟᱹᱭ ᱨᱮ ᱤᱝᱨᱮᱡᱽ ᱠᱚ ᱱᱚᱶᱟ ᱱᱟᱜᱟᱨ ᱟᱨ ᱞᱟᱛᱟᱨ ᱵᱚᱨᱢᱟ ᱜᱚᱴᱟ ᱟᱨᱫᱚᱲᱦᱟ ᱠᱚ ᱫᱚᱠᱷᱚᱞ ᱠᱮᱫᱼᱟ ᱾ ᱱᱚᱶᱟ ᱛᱟᱭᱚᱢ ᱭᱟᱝᱜᱳᱱ ᱫᱚ ᱵᱨᱤᱴᱤᱥ ᱜᱚᱵᱚᱞ ᱵᱚᱨᱢᱟ ᱨᱮᱱᱟᱜ ᱨᱟᱡᱽᱟᱹᱨᱤ ᱟᱨ ᱠᱟᱹᱣᱰᱤᱭᱟᱹᱨᱤ ᱡᱤᱣᱤ ᱛᱟᱞᱢᱟ ᱞᱮᱠᱟᱛᱮ ᱵᱮᱨᱮᱫ ᱞᱮᱱ ᱛᱟᱦᱮᱸᱫ ᱾ ᱑᱘᱕᱓ ᱥᱟᱞᱮ ᱨᱮ ᱵᱚᱨᱢᱟ ᱨᱮᱱᱟᱜ ᱨᱟᱡᱽᱜᱟᱲ ᱱᱚᱶᱟ ᱱᱟᱜᱟᱨ ᱛᱮ ᱠᱚ ᱩᱪᱟᱹᱲ ᱞᱮᱫᱼᱟ ᱾ ᱫᱟᱨᱮ ᱱᱟᱹᱲᱤ ᱛᱮ ᱯᱮᱨᱮᱡ ᱞᱮᱱ ᱱᱚᱶᱟ ᱱᱟᱜᱟᱨ ᱨᱮᱱᱟᱜ ᱪᱚᱨᱚᱠ ᱧᱮᱞ ᱛᱮ "ᱥᱟᱢᱟᱝ ᱨᱮᱱᱟᱜ ᱵᱟᱜᱟᱱ ᱱᱟᱜᱟᱨ" ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾

ᱯᱩᱭᱞᱩ ᱡᱮᱜᱮᱛ ᱞᱟᱹᱲᱦᱟᱹᱭ ᱛᱟᱭᱚᱢ ᱱᱚᱶᱟ ᱫᱚ ᱢᱤᱭᱟᱱᱢᱟᱨ ᱯᱷᱩᱨᱜᱟᱹᱞ ᱨᱮᱱᱟᱜ ᱡᱤᱣᱤ ᱛᱟᱞᱢᱟ ᱵᱮᱱᱟᱣ ᱞᱮᱱ ᱛᱟᱦᱮᱸᱫ ᱾ ᱑᱙᱔᱒ ᱠᱷᱚᱱ ᱑᱙᱔᱕ ᱦᱟᱹᱵᱤᱡ ᱱᱚᱶᱟ ᱫᱚ ᱡᱟᱯᱟᱱᱤᱡᱽ ᱠᱚᱣᱟᱜ ᱜᱚᱵᱚᱞ ᱮ ᱛᱟᱦᱮᱸ ᱠᱟᱱᱟ ᱾ ᱑᱙᱔᱘ ᱥᱟᱞᱮ ᱨᱮ ᱵᱚᱨᱢᱟ ᱯᱷᱩᱨᱜᱟᱹᱞ ᱮᱱ ᱛᱟᱭᱚᱢ ᱭᱟᱝᱜᱳᱱ ᱫᱚ ᱚᱸᱰᱮᱱᱟᱜ ᱨᱟᱡᱽᱜᱟᱲ ᱵᱮᱱᱟᱣ ᱞᱮᱱᱛᱟᱦᱮᱸᱫ ᱾

==ᱚᱛᱱᱚ==
ᱭᱟᱝᱜᱳᱱ ᱫᱚ ᱞᱟᱛᱟᱨ ᱨᱮ ᱭᱟᱝᱜᱳᱱ ᱟᱨ ᱵᱟᱜᱳ ᱜᱟᱰᱟ ᱨᱮᱱᱟᱜ ᱫᱩᱞᱢᱤᱫ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱢᱟᱨᱛᱟᱵᱟᱱ ᱥᱟᱹᱢᱩᱸᱫᱽ ᱠᱷᱚᱱ ᱥᱩᱨᱥᱩᱯᱩᱨ ᱓᱐ ᱠᱤᱞᱚᱢᱤᱴᱚᱨ ᱜᱟᱱ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱚᱠᱛᱚ ᱮᱞᱟᱠᱟ ᱦᱤᱲᱟᱹᱵ ᱛᱟᱞᱢᱟ GMT +6:30 ᱢᱮᱱᱟᱜᱼᱟ ᱾

ᱭᱟᱝᱜᱳᱱ ᱨᱮᱱᱟᱜ ᱦᱚᱭᱫᱟᱜ ᱫᱚ ᱱᱟᱥᱮ ᱚᱫᱟ ᱫᱷᱟᱨᱟ ᱜᱮᱭᱟ ᱾ ᱱᱚᱸᱰᱮ ᱡᱟᱹᱯᱩᱫ ᱚᱠᱛᱚ ᱫᱚ ᱱᱟᱥᱮ ᱡᱤᱞᱤᱧ ᱜᱮᱭᱟ, ᱢᱮᱱᱫᱚ ᱢᱮ ᱪᱟᱸᱫᱚ ᱠᱷᱚᱱ ᱚᱠᱴᱚᱵᱚᱨ ᱦᱟᱹᱵᱤᱡ ᱛᱟᱦᱮᱸᱱᱟ ᱾ ᱱᱚᱵᱷᱮᱢᱵᱚᱨ ᱠᱷᱚᱱ ᱮᱯᱨᱤᱞ ᱦᱟᱹᱵᱤᱡ ᱫᱚ ᱦᱚᱭᱦᱤᱥᱤᱫ ᱥᱟᱹᱠᱷᱤᱫ ᱜᱮ ᱛᱟᱦᱮᱸᱱᱟ ᱟᱨ ᱟᱹᱰᱤ ᱠᱚᱢ ᱜᱮ ᱫᱟᱜ ᱫᱚᱭ ᱡᱟᱹᱲᱤᱭᱟ ᱾ ᱱᱚᱸᱰᱮ ᱡᱚᱛᱚ ᱠᱷᱚᱱ ᱵᱟᱹᱛᱤ ᱞᱚᱞᱚᱥᱚᱝ ᱒᱙° ᱠᱷᱚᱱ ᱓᱖° ᱥᱮᱞᱥᱤᱭᱚᱥ ᱟᱨ ᱟᱹᱰᱤ ᱠᱚᱢ ᱨᱮ ᱑᱘° ᱠᱷᱚᱱ ᱒᱕° ᱥᱮᱞᱥᱤᱭᱚᱱ ᱦᱟᱹᱵᱤᱡ ᱛᱟᱦᱮᱸᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
