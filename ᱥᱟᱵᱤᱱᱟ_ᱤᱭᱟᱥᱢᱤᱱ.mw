'''ᱥᱟᱵᱤᱱᱟ ᱤᱭᱟᱥᱢᱤᱱ''' (ᱠᱟᱱᱟᱢ ᱺ ᱔ ᱥᱮᱯᱴᱮᱢᱵᱚᱨ ᱑᱙᱕᱔) ᱢᱤᱫ ᱵᱟᱝᱞᱟᱫᱮᱥᱤ ᱧᱩᱛᱩᱢᱟᱱ ᱥᱮᱨᱤᱧ ᱥᱤᱞᱯᱤ ᱠᱟᱱᱟᱭ᱾ ᱫᱤᱥᱟᱹᱢ ᱥᱮᱨᱤᱧ ᱥᱟᱶ ᱵᱟᱝᱞᱟ ᱛᱮ ᱱᱟᱱᱟ ᱦᱩᱱᱟᱸᱨ ᱥᱮᱨᱤᱧ ᱠᱚᱭ ᱥᱟᱯᱲᱟᱣ ᱟᱠᱟᱫ᱾ ᱩᱪᱚᱝᱜᱚ ᱫᱨᱩᱯᱚᱛ, ᱞᱚᱠᱥᱚᱝᱜᱤᱛ ᱥᱟᱶ ᱱᱟᱦᱟ ᱡᱩᱜᱽ ᱨᱮᱱᱟᱜ ᱥᱮᱨᱤᱧ ᱟᱨᱦᱚᱸ ᱥᱤᱱᱮᱢᱟ ᱥᱮᱨᱤᱧ ᱦᱚᱸ᱾ ᱢᱮᱥᱟᱣ ᱥᱮᱨᱤᱧ ᱨᱟᱹᱲ ᱚᱵᱟᱫᱷ ᱥᱤᱞᱯᱤ ᱥᱟᱵᱤᱱᱟ ᱤᱭᱟᱥᱢᱤᱱ ᱟᱹᱰᱤ ᱧᱩᱛᱩᱢ ᱮ ᱦᱟᱡᱮᱴ ᱟᱠᱟᱫᱟ᱾ [[সব কটা জানালা খুলে দাও না|ᱥᱚᱵ ᱠᱚᱴᱟ ᱡᱟᱱᱟᱞᱟ ᱠᱷᱩᱞᱮ ᱫᱟᱳ ᱱᱟ]], [[জন্ম আমার ধন্য হলো মাগো|ᱡᱚᱱᱢᱚ ᱟᱢᱟᱨ ᱫᱷᱚᱱᱱᱚ ᱦᱚᱞᱚ ᱢᱟᱜᱚ]], ᱢᱟᱡᱷᱤ ᱱᱟᱶ ᱪᱷᱟᱲᱤᱭᱟ ᱫᱮ, ᱥᱩᱱᱫᱚᱨ ᱥᱩᱵᱚᱨᱱᱚ, ᱥᱟᱶ ᱱᱚᱝᱠᱟ ᱟᱨᱦᱚᱸ ᱟᱭᱢᱟ ᱡᱤᱣᱭᱤ ᱞᱟᱲᱮᱡᱽ ᱥᱮᱨᱤ ᱠᱟᱛᱮᱜ ᱢᱟᱱᱢᱤ ᱢᱚᱱᱮ ᱡᱤᱛᱠᱟᱹᱨ ᱟᱠᱟᱫᱟ᱾ ᱥᱤᱱᱮᱢᱟ ᱨᱮ ᱑᱒ ᱜᱮᱥᱟᱥᱟ(ᱦᱟᱡᱟᱨ) ᱡᱟᱹᱥᱛᱤᱭ ᱥᱮᱨᱤᱧ ᱟᱠᱟᱫᱟ, ᱑᱐ ᱫᱷᱟᱣ ᱡᱟᱹᱛᱤᱭᱟᱹᱨᱤ ᱯᱩᱨᱩᱥᱠᱟᱨ ᱮ ᱦᱟᱢᱮᱴ ᱟᱠᱟᱫᱟ᱾ 
==ᱡᱤᱭᱟᱱ ᱠᱟᱛᱷᱟ==
ᱥᱟᱵᱤᱱᱟ ᱤᱭᱟᱥᱢᱤᱱ ᱱᱟᱜ ᱡᱟᱱᱟᱢ ᱔ ᱥᱮᱯᱴᱮᱢᱵᱚᱨ ᱑᱙᱕᱔ ᱥᱮᱨᱢᱟ᱾ ᱵᱟᱵᱟ ᱚᱲᱟᱜ ᱫᱚ [[ᱥᱟᱛᱠᱷᱤᱨᱟ ᱦᱚᱱᱚᱛ|ᱥᱟᱛᱠᱷᱤᱨᱟ]] ᱨᱮ᱾ ᱟᱡᱽ ᱨᱮᱱ ᱢᱚᱬᱮ ᱢᱤᱥᱤ ᱨᱮ ᱯᱩᱱ ᱢᱤᱥᱤ ᱜᱮᱠᱚ ᱥᱮᱨᱤᱧ ᱥᱤᱞᱯᱤ ᱠᱟᱱᱟ᱾ ᱩᱱᱠᱩ ᱫᱚᱠᱚ ᱦᱩᱭᱩᱜ ᱠᱟᱱᱟ [[ᱯᱷᱚᱨᱤᱫᱟ ᱤᱭᱟᱥᱢᱤᱱ]], [[ᱯᱷᱚᱣᱡᱤᱭᱟ ᱠᱷᱟᱱ]], [[ᱱᱤᱞᱩᱯᱷᱟᱨ ᱤᱭᱟᱥᱢᱤᱱ]] ᱟᱨ ᱥᱟᱵᱤᱱᱟ ᱤᱭᱟᱥᱢᱤᱱ᱾ ᱟᱡᱽ ᱫᱟᱹᱭ ᱯᱷᱚᱨᱤᱫᱟ ᱤᱭᱟᱥᱢᱤᱱ ᱡᱚᱠᱦᱚᱱ ᱥᱮᱨᱤᱧ ᱮ ᱪᱤᱫ-ᱟ ᱫᱩᱨᱜᱟ ᱯᱨᱚᱥᱟᱫ ᱨᱟᱭ ᱴᱷᱮᱱ ᱚᱱᱟ ᱚᱠᱛᱚ ᱠᱟᱹᱴᱤᱡᱽ ᱥᱟᱵᱤᱱᱟ ᱤᱭᱟᱥᱢᱤᱱ ᱦᱚᱸ ᱥᱟᱶ ᱨᱮᱭ ᱛᱟᱦᱮᱱ ᱠᱟᱱ ᱛᱟᱦᱮᱱ ᱱᱟ᱾ ᱚᱱᱟ ᱛᱟᱭᱚᱢ ᱑᱓ ᱥᱮᱨᱢᱟ ᱚᱥᱛᱟᱫᱽ ᱯᱤ ᱥᱤ ᱜᱚᱢᱮᱡᱽ ᱴᱷᱮᱱ ᱥᱤᱠᱱᱟᱸᱛ ᱮ ᱦᱟᱢᱮᱴ ᱟᱠᱟᱫᱟ᱾ ᱩᱱᱤ ᱟᱹᱰᱤ ᱠᱚᱢ (᱓) ᱩᱢᱩᱨ ᱨᱮ ᱮᱥᱴᱮᱡ ᱥᱚ ᱨᱮ ᱥᱮᱨᱤᱧ ᱮ ᱞᱟᱹᱭ ᱞᱮᱫᱟ᱾ ᱠᱟᱹᱴᱤᱡᱽ ᱠᱚᱣᱟᱜ ᱮᱱᱮᱡ ᱚᱲᱟᱜ ᱨᱮ ᱥᱟᱶ ᱛᱟᱦᱮᱸ ᱠᱟᱛᱮᱜ ᱨᱮᱰᱤᱳ ᱴᱤᱵᱷᱤ ᱨᱮ ᱫᱤᱱᱟᱸᱢ ᱜᱮ ᱥᱮᱨᱤᱧ ᱠᱚᱭ ᱞᱟᱸᱭ ᱠᱟᱲᱟᱭᱮᱜ ᱠᱟᱱ ᱛᱟᱦᱮᱱᱟ᱾ ᱑᱙᱖᱗ ᱥᱮᱨᱢᱟ ᱨᱮ ''ᱟᱜᱩᱱ ᱱᱤᱭᱮ ᱠᱷᱮᱞᱟ'' ᱟᱨ ''ᱢᱚᱫᱷᱩᱨ ᱡᱚᱥᱱᱟ ᱫᱤᱯᱟᱞᱤ'' ᱥᱮᱨᱤᱧ ᱛᱟᱞᱟ ᱛᱮ ᱨᱚᱠᱟ ᱨᱩᱣᱟᱹᱲ ᱥᱤᱞᱯᱤ ᱞᱮᱠᱟᱛᱮ ᱟᱡᱽ ᱥᱮᱴᱮᱨ ᱟᱠᱟᱱᱟ᱾  ᱛᱚᱵᱮ ''ᱱᱛᱩᱱ ᱥᱩᱨ'' ᱥᱤᱱᱮᱢᱟ ᱨᱮ ᱯᱩᱭᱞᱩᱭ ᱥᱮᱨᱤᱧ ᱞᱮᱫᱟ᱾
