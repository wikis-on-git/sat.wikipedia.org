ᱥᱤᱧᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱢᱟᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮᱱᱟᱜ ᱨᱚᱨᱩᱶᱟ ᱵᱞᱚᱠ ᱨᱮᱱᱟᱜ ᱢᱤᱫ ᱟᱹᱛᱩ ᱠᱟᱱᱟ '''ᱠᱮᱥᱚᱱᱟ''' (English:Kesana, Odia:କେଶନା)᱾ ᱱᱚᱣᱟ ᱥᱩᱨ ᱨᱮ ᱢᱮᱱᱟᱜ ᱠᱷᱤᱪᱤᱝ ᱠᱤᱪᱚᱠᱮᱥᱣᱚᱨᱤ ᱢᱩᱱᱫᱨᱤ ᱠᱷᱚᱱ ᱓ ᱠᱤᱞᱚᱢᱤᱴᱚᱨ ᱥᱟᱺᱜᱤᱧ, ᱢᱚᱭᱩᱨᱵᱷᱚᱸᱡ ᱨᱮᱱᱟᱜ ᱢᱤᱫ ᱥᱚᱵᱰᱤᱵᱷᱤᱡᱚᱱ  ᱠᱚᱨᱚᱱᱡᱤᱭᱟᱹ ᱠᱷᱚᱱ ᱒᱙ᱹ᱕᱐ ᱠᱤᱞᱚᱢᱤᱴᱚᱨ ᱥᱟᱺᱜᱤᱧᱼᱟ ᱾ ᱵᱟᱨᱤᱯᱟᱫᱟ ᱠᱷᱚᱱᱟᱜ ᱑᱒᱙ᱹ᱖ ᱠᱤᱞᱚᱢᱤᱴᱚᱨ ᱥᱟᱺᱜᱤᱧᱼᱟ᱾ 

==ᱩᱯᱩᱨᱩᱢ==
ᱱᱚᱣᱟ ᱟᱹᱛᱩ ᱨᱤᱱ ᱥᱟᱱᱟᱢ ᱦᱚᱲ ᱟᱨ ᱥᱟᱱᱟᱢ ᱜᱷᱟᱨᱚᱱᱡᱽ ᱨᱮ ᱢᱩᱜᱩᱱᱤ ᱫᱷᱤᱨᱤ ᱨᱤᱱ ᱵᱟᱰᱚᱦᱤ ᱢᱮᱱᱟᱜ ᱠᱚᱣᱟ ᱾ ᱢᱩᱜᱩᱱᱤ ᱫᱷᱤᱨᱤ ᱛᱮ ᱢᱩᱴᱷᱟᱹᱱ ᱵᱮᱱᱟᱣ ᱟᱨ ᱚᱱᱟ ᱤᱫᱤ ᱠᱟᱛᱮᱫ ᱵᱮᱣᱥᱟᱭ ᱫᱚ ᱥᱟᱱᱟᱢ ᱦᱚᱲᱼᱟ ᱠᱟᱹᱢᱤ ᱠᱟᱱᱟ ᱾ ᱱᱚᱣᱟ ᱠᱟᱹᱢᱤ ᱫᱚ ᱟᱹᱰᱤ ᱥᱮᱫᱟᱭ ᱨᱟᱡ ᱨᱟᱯᱟᱡ ᱚᱢᱚᱲ ᱠᱷᱚᱱ ᱠᱚ ᱪᱷᱩᱴᱟᱹᱣ ᱦᱮᱡ ᱟᱠᱟᱱᱟ ᱾ ᱯᱟᱹᱦᱤᱞ ᱫᱚ ᱫᱷᱤᱨᱤ ᱠᱷᱩᱫᱟᱹᱭ ᱥᱩᱢᱩᱝ ᱛᱮ ᱠᱚ ᱠᱟᱹᱢᱤ ᱛᱟᱦᱮᱸᱫ ᱾ ᱡᱩᱜ ᱵᱚᱫᱚᱞ ᱥᱟᱶ ᱛᱮ ᱱᱮᱛᱟᱨ ᱢᱮᱥᱤᱱ ᱛᱮᱦᱚᱸᱠᱚ ᱠᱟ,ᱢᱤ ᱠᱟᱱᱟ ᱿ ᱚᱱᱟ ᱠᱷᱟᱹᱛᱤᱨ ᱱᱮᱛᱟᱨ ᱫᱚ ᱟᱹᱰᱤ ᱠᱚᱢ ᱫᱤᱱ ᱨᱮ ᱟᱹᱰᱤᱜᱟᱱ ᱠᱚ ᱠᱟᱹᱢᱤ ᱫᱟᱲᱮᱭᱟᱜ ᱠᱟᱱᱟ ᱾ ᱡᱟᱦᱟᱸᱭ ᱡᱮ ᱡᱟᱦᱟᱨ ᱡᱟᱦᱟᱸᱞᱮᱠᱟ ᱜᱚᱲᱦᱚᱱ ᱨᱮᱱᱟᱜ ᱱᱟ ᱱᱟ ᱦᱩᱱᱟᱹᱨ ᱡᱩᱛ ᱥᱟᱱᱟ ᱮᱭᱟ ᱚᱱᱠᱟ ᱠᱟᱹᱢᱤ ᱞᱟᱹᱜᱤᱫᱽ ᱦᱚᱸ ᱠᱚ ᱡᱩᱛ ᱜᱮᱭᱟ ᱾ᱟᱠᱚᱣᱟᱜ ᱵᱮᱯᱟᱨ ᱳᱫᱤᱥᱟ ᱯᱚᱱᱚᱛ ᱥᱟᱶ ᱯᱩᱲᱥᱟᱹ ᱵᱮᱸᱜᱚᱞ ᱡᱷᱟᱨᱠᱟᱸᱰ ᱫᱷᱟᱹᱵᱤᱡ ᱱᱚᱣᱟ ᱟᱹᱛᱩ ᱨᱮᱱᱟᱜ ᱵᱮᱯᱟᱨ ᱥᱮᱴᱮᱨ ᱟᱠᱟᱱᱟ ᱾ ᱡᱟᱹᱥᱛᱤ ᱠᱟᱭ ᱛᱮ ᱢᱟᱹᱱᱢᱤ ᱢᱩᱴᱷᱟᱹᱱ, ᱢᱩᱱᱫᱨᱤ ᱠᱚᱨᱮ ᱫᱳᱲᱚᱢ ᱞᱟᱹᱜᱤᱫᱽ ᱵᱚᱸᱜᱟ ᱢᱩᱴᱷᱟᱹᱱ, ᱟᱨ ᱜᱩᱲᱜᱩ ᱨᱤᱫ ᱫᱷᱤᱨᱤ, ᱦᱮᱢ ᱫᱚᱥᱛᱟ ᱟᱨ ᱚᱲᱟᱜ ᱠᱚᱨᱮ ᱥᱟᱡᱟᱣ ᱞᱮᱠᱟᱱᱜ ᱥᱟᱯᱟᱵ ᱠᱚ ᱦᱚᱸ ᱢᱩᱜᱩᱱᱤ ᱫᱷᱤᱨᱤ ᱛᱮ ᱠᱚ ᱡᱩᱛ ᱮᱫᱼᱟ ᱾
==ᱵᱟᱦᱨᱮ ᱡᱚᱱᱚᱲ==
