ᱪᱟᱱᱫᱽᱨᱟ ᱯᱩᱨ ᱦᱚᱱᱚᱛ ᱫᱚ ᱯᱟᱪᱷᱮ ᱥᱤᱧᱚᱛ ᱢᱚᱦᱟᱨᱟᱥᱴᱨᱚ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱦᱚᱱᱚᱛ ᱠᱟᱱᱟ᱾ ᱱᱚᱣᱟ ᱦᱚᱱᱚᱛ ᱨᱮᱭᱟᱜ ᱫᱚᱵᱷᱟᱹᱴᱤᱭᱟ ᱴᱷᱟᱺᱭ ᱫᱚ ᱪᱟᱱᱫᱽᱨᱟ ᱯᱩᱨ ᱠᱟᱱ ᱜᱮᱭᱟ᱾ ᱱᱤᱭᱟᱹ ᱦᱚᱱᱚᱛ ᱱᱟᱜᱽᱯᱩᱨ ᱠᱷᱚᱱᱰ ᱨᱮᱭᱟᱜ ᱢᱤᱫ ᱦᱤᱸᱥ ᱠᱟᱱᱟ᱾ ᱦᱤᱝᱱᱟᱝᱜᱷᱟᱴ᱾ ᱚᱛᱼᱦᱟᱥᱟ ᱨᱮᱭᱟᱜ ᱞᱮᱠᱷᱟ ᱡᱚᱠᱷᱟ ᱞᱮᱠᱟ ᱛᱮ ᱑᱑, ᱔᱔᱓ ᱪᱟᱹᱣᱠᱟᱹ ᱠᱤᱞᱚ ᱢᱤᱴᱟᱨ ᱡᱟᱭᱜᱟ ᱛᱮ ᱴᱚᱯᱟᱨ ᱮᱥᱮᱫ ᱟᱠᱟᱱᱟ᱾ ᱒᱐᱑᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱞᱮᱠᱟ ᱛᱮ ᱱᱤᱭᱟᱹ ᱦᱚᱱᱚᱛ ᱨᱮ ᱒,᱒᱐᱓,᱓᱐᱗ ᱡᱚᱱᱟ ᱦᱚᱲ ᱠᱚ ᱛᱟᱸᱦᱮᱸ ᱠᱟᱱᱟ᱾

᱑᱙᱘᱑ ᱥᱮᱨᱢᱟ ᱢᱟᱬᱟᱝ ᱪᱟᱱᱫᱽᱨᱟ ᱯᱩᱨ ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱩᱛᱟᱹᱨ ᱦᱚᱱᱚᱛ ᱛᱟᱸᱦᱮᱸ ᱠᱟᱱᱟ, ᱢᱮᱱ ᱠᱷᱟᱱ ᱜᱟᱰ ᱪᱤᱨᱚᱞᱚ ᱛᱟᱦᱥᱤᱞ ᱟᱨ ᱥᱤᱨᱚᱱᱪᱟ ᱛᱟᱦᱥᱤᱞ ᱜᱮᱫ ᱵᱮᱜᱟᱨ ᱠᱟᱛᱮ ᱡᱩᱫᱟᱹ ᱡᱩᱫᱟᱹ ᱦᱚᱱᱚᱛ ᱠᱚ ᱛᱮᱭᱟᱨ ᱠᱮᱫ ᱛᱮ ᱱᱤᱭᱟᱹ ᱥᱤᱧᱚᱛ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱚᱱᱚᱛ ᱠᱷᱚᱱ ᱫᱚ ᱞᱟᱛᱟᱨ ᱮᱱᱟ᱾

ᱪᱟᱱᱫᱽᱨᱟ ᱯᱩᱨ ᱦᱚᱱᱚᱛ ᱫᱚ ᱱᱚᱱᱰᱮᱱᱟᱜ ᱥᱩᱯᱟᱨ ᱛᱷᱟᱨᱢᱮᱞ ᱯᱟᱣᱟᱨ ᱥᱴᱮᱥᱚᱱ ᱟᱨ ᱣᱟᱨᱫᱷᱟ ᱵᱮᱰᱟ ᱨᱮᱭᱟᱜ ᱚᱥᱟᱨ ᱠᱚᱭᱞᱟ ᱠᱷᱟᱫᱟᱱ ᱨᱟᱠᱷᱟ ᱫᱚᱦᱚ ᱡᱟᱭᱜᱟ ᱵᱟᱠᱷᱨᱟ ᱛᱮ ᱱᱟᱢᱰᱟᱠ ᱜᱮᱭᱟ᱾ᱪᱟᱱᱫᱽᱨᱟ ᱯᱩᱨ ᱦᱚᱱᱚᱛ ᱨᱮ ᱟᱨᱦᱚᱸ ᱟᱹᱰᱤ ᱢᱟᱨᱟᱝ ᱪᱩᱱ ᱫᱷᱤᱨᱤ ᱨᱮᱭᱟᱜ ᱵᱷᱟᱱᱰᱟᱨ ᱢᱮᱱᱟᱜ ᱟᱠᱟᱫᱟ, ᱚᱠᱟ ᱫᱚ ᱥᱤᱢᱮᱱᱴ ᱵᱮᱱᱟᱣ ᱞᱟᱹᱫᱤᱜ ᱵᱮᱨᱮᱞ ᱡᱤᱱᱤᱥ ᱠᱟᱱ᱾

ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱵᱟᱨᱼᱜᱮᱞᱼᱤᱨᱟᱹᱞ ᱜᱚᱴᱟᱝ ᱰᱮᱜᱽᱨᱟ ᱨᱟᱠᱷᱟ ᱫᱚᱦᱚ ᱡᱟᱭᱜᱟ ᱢᱩᱫᱽ ᱨᱮ ᱱᱚᱣᱟ ᱦᱚᱱᱚᱛ ᱨᱮ ᱦᱚᱸ '''ᱛᱟᱫᱚᱵᱟ ᱡᱟᱹᱛᱤᱭᱟᱹᱨᱤ ᱵᱟᱜᱽᱣᱟᱱ''' ᱢᱨᱱᱟᱜ ᱟᱠᱟᱫᱟ᱾ ᱒᱐᱑᱕ ᱥᱮᱨᱢᱟ ᱨᱮᱭᱟᱜ ᱰᱮᱜᱽᱮᱟ ᱞᱮᱠᱷᱟ ᱡᱚᱠᱷᱟ ᱨᱮ ᱢᱚᱦᱟᱨᱟᱥᱴᱨᱚ ᱨᱮᱱ ᱑᱗᱐ ᱜᱚᱴᱟᱝ ᱰᱮᱜᱽᱨᱟ ᱠᱚ ᱢᱩᱫᱽ ᱨᱮ ᱑᱒᱐ ᱜᱚᱴᱟᱝ ᱰᱮᱜᱽᱨᱟ ᱜᱮ ᱪᱟᱱᱫᱽᱨᱟ ᱯᱩᱨ ᱦᱚᱱᱚᱛ ᱨᱮ ᱢᱮᱱᱟᱜ ᱟᱠᱟᱫ ᱠᱚᱣᱟ᱾ 
==ᱠᱟᱹᱣᱰᱤ ᱟᱹᱨᱤ==
==ᱦᱚᱲ ᱮᱞ==
