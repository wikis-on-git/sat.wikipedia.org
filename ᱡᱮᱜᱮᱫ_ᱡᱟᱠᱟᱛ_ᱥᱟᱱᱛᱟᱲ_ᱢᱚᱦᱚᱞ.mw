'''ᱡᱮᱜᱮᱫ ᱡᱟᱠᱟᱛ ᱥᱟᱱᱛᱟᱲ ᱢᱚᱦᱚᱞ''' (International Santal Council) <ref> http://www.internationalsantalcouncil.org/?m=0</ref> ᱫᱚ ᱑᱙᱙᱐-᱙᱑ ᱥᱟᱞ ᱨᱮ ᱵᱮᱨᱮᱫ ᱞᱮᱱᱟ ᱾ ᱱᱚᱣᱟ ᱨᱮᱭᱟᱜ ᱢᱩᱬᱩᱛ ᱳᱯᱷᱤᱥ ᱫᱚ ᱫᱤᱥᱚᱢ ᱡᱟᱦᱮᱨ ᱛᱷᱟᱱ ᱠᱚᱨᱚᱱᱰᱤᱦᱤ ᱡᱟᱢᱥᱮᱫᱽᱯᱩᱨ ᱫᱚᱦᱚ ᱮᱱᱟ ᱾ [[ᱯᱨᱚᱯᱷᱮᱥᱚᱨ ᱫᱤᱜᱟᱢᱵᱚᱨ ᱦᱟᱸᱥᱫᱟᱜ]] ᱱᱚᱶᱟ ᱜᱟᱶᱛᱟ ᱨᱮᱱᱤᱡ ᱯᱩᱭᱞᱩ ᱯᱟᱨᱥᱮᱛ ᱟᱨ [[ᱵᱟᱡᱤᱱᱟᱛᱷ ᱥᱚᱨᱮᱱ]] ᱫᱚ ᱯᱩᱭᱞᱩ ᱥᱩᱛᱨᱮᱛ ᱮ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱜᱟᱶᱛᱟ ᱨᱮᱭᱟᱜ ᱩᱢᱮᱨ ᱫᱚ ᱱᱤᱛ ᱒᱘ ᱵᱚᱪᱷᱚᱨ ᱦᱩᱭᱩᱜ ᱠᱟᱱᱟ ᱾

==ᱱᱟᱜᱟᱢ==
᱑᱙᱖᱐ ᱥᱟᱞ ᱨᱮ ''ᱨᱟᱹᱧᱪᱤ ᱡᱮᱜᱮᱫ ᱵᱤᱨᱫᱟᱹᱜᱟᱲ''  ᱵᱮᱨᱮᱫ ᱮᱱ ᱥᱟᱶᱛᱮ ᱟᱹᱫᱤᱵᱟᱹᱥᱤ ᱟᱨ ᱴᱚᱴᱷᱟᱨᱤ ᱯᱟᱹᱨᱥᱤ ᱵᱤᱵᱷᱟᱜᱽ (Tribal and Regional language department) ᱵᱮᱨᱮᱫ ᱮᱱᱟ ᱾ ᱚᱱᱟ ᱨᱮᱱᱤᱡ ᱰᱤᱨᱮᱠᱴᱚᱨ ᱫᱚ ᱰᱨ ᱨᱟᱢᱫᱚᱭᱟᱞ ᱢᱩᱱᱰᱟᱹ ᱠᱚ ᱫᱚᱦᱚ ᱠᱮᱫᱮᱭᱟ ᱾ ᱛᱟᱭᱚᱢ ᱛᱮ ᱩᱱᱤ ᱚᱱᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱤᱡ ᱡᱚᱜᱚ ᱪᱟᱱᱥᱮᱞᱚᱨ ᱦᱚᱸᱭ ᱦᱩᱭ ᱞᱮᱱᱟ ᱾   

ᱚᱱᱟ ᱵᱤᱵᱷᱟᱜᱽ ᱨᱮᱭᱟᱜ ᱠᱟᱹᱢᱤ ᱞᱮᱠᱟᱛᱮ ᱮᱴᱟᱜ ᱯᱨᱚᱯᱷᱮᱥᱚᱨ ᱟᱨ ᱜᱟᱶᱛᱟ ᱠᱚ ᱢᱮᱥᱟ ᱠᱟᱛᱮ ᱯᱩᱭᱞᱩ ᱫᱷᱟᱣ ᱡᱟᱹᱛᱤᱭᱟᱹᱨᱤ ᱥᱟᱱᱛᱟᱲ ᱯᱟᱹᱨᱥᱤ ᱟᱨ ᱥᱟᱶᱦᱮᱫ ᱦᱮᱞᱢᱮᱞ ᱠᱚ ᱥᱟᱯᱲᱟᱣ ᱠᱮᱜ-ᱟ ᱮᱞ ᱵᱤ ᱮᱥ ᱮᱢ ᱠᱚᱞᱮᱡᱽ ᱨᱮ ᱾ ᱱᱚᱶᱟ ᱫᱚ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮᱱᱤᱡ ᱵᱷᱤ ᱥᱤ ᱨᱟᱢᱫᱚᱭᱟᱞ ᱢᱩᱱᱰᱟᱹ ᱟᱰᱤ ᱠᱤᱱ ᱠᱩᱥᱤ ᱟᱫ ᱟ ᱾ ᱫᱤᱜᱟᱢᱵᱚᱨ ᱦᱟᱷᱥᱫᱟᱜ ᱫᱚ ᱚᱱᱟ ᱨᱮᱱᱤᱡ ᱥᱟᱯᱲᱟᱣ ᱪᱮᱭᱟᱨᱢᱮᱱ ᱮ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱡᱟᱹᱛᱤᱭᱟᱹᱨᱤ ᱥᱟᱱᱛᱟᱲ ᱯᱟᱹᱨᱥᱤ ᱟᱨ ᱥᱟᱶᱦᱮᱫ ᱥᱮᱱᱮᱞᱮᱫ ᱠᱷᱚᱱ ᱜᱮ '''ᱡᱮᱜᱮᱫ ᱥᱟᱱᱛᱟᱲ ᱢᱚᱦᱚᱞ''' ᱵᱮᱨᱮᱫ ᱨᱮᱭᱟᱜ ᱩᱭᱦᱟᱹᱨ ᱫᱚ ᱦᱮᱡᱟᱫ ᱠᱚᱣᱟ ᱾ ᱤᱱᱠᱩ ᱠᱚ ᱵᱟᱰᱟᱭ ᱧᱟᱢ ᱠᱮᱜ-ᱟ ᱡᱮ ᱥᱟᱱᱛᱟᱲ ᱫᱚ [[ᱵᱷᱟᱨᱚᱛ]] ᱥᱩᱢᱩᱝ ᱨᱮᱫᱚ ᱵᱟᱹᱱᱩᱜ ᱵᱚᱱᱟ ᱵᱚᱨᱚᱢ [[ᱱᱮᱯᱟᱲ]], [[ᱵᱟᱝᱞᱟᱫᱮᱥ]], [[ᱵᱷᱩᱴᱟᱱ]] ᱟᱨ [[ᱢᱚᱨᱤᱥᱚᱥ]] ᱮᱢᱟᱱ ᱫᱤᱥᱚᱢ ᱨᱮᱦᱚᱸ ᱢᱮᱱᱟᱜ ᱠᱚᱣᱟ ᱾ ᱱᱚᱶᱟ ᱡᱚᱛᱚ ᱫᱤᱥᱚᱢ ᱨᱮᱱ ᱥᱟᱱᱛᱟᱲ ᱢᱮᱥᱟ ᱠᱟᱛᱮ ᱟᱵᱚᱣᱟᱜ ᱟᱹᱨᱤ ᱪᱟᱹᱞᱤ, ᱨᱟᱭ ᱨᱤᱛ, ᱟᱪᱟᱨ ᱵᱮᱵᱷᱟᱨ, ᱵᱚᱝᱜᱟ ᱵᱩᱨᱩ ᱮᱢᱟᱱ ᱞᱟᱹᱠᱛᱤ ᱠᱟᱱᱟ ᱾

==ᱡᱚᱥ ᱟᱨ ᱩᱫᱤᱥ==
# ᱡᱮᱜᱮᱛ ᱨᱮᱱ ᱡᱚᱛᱚ ᱥᱟᱱᱛᱟᱲ ᱡᱩᱢᱤᱫᱽ ᱠᱚ ᱾ 
# ᱡᱩᱢᱤᱫᱽ ᱛᱟᱦᱮᱸᱱ ᱞᱟᱹᱜᱤᱫ ᱪᱤᱨᱜᱟᱹᱞ ᱠᱚ ᱾
# ᱥᱮᱪᱮᱫ, ᱠᱟᱹᱣᱰᱤ ᱟᱹᱨᱤ, ᱥᱟᱶᱛᱟ ᱟᱹᱨᱤ ᱟᱨ ᱦᱚᱲᱢᱚ ᱥᱟᱶᱟᱨ ᱨᱮ ᱜᱚᱲᱚ ᱜᱚᱯᱚᱲᱚ ᱵᱚ ᱛᱟᱦᱮᱸᱱᱟ ᱾ 
# ᱞᱤᱪᱟᱹᱲ ᱠᱚ ᱵᱚ ᱦᱚᱦᱚ ᱟᱨ ᱵᱚ ᱜᱚᱲᱚ ᱟᱠᱚᱣᱟ ᱾ 
# ᱡᱟᱹᱛᱤᱭᱟᱹᱨᱤ ᱟᱨ ᱡᱮᱜᱮᱛ ᱡᱟᱹᱛᱤᱭᱟᱹᱨᱤ ᱢᱤᱫᱩᱱ ᱵᱚ ᱫᱚᱦᱚᱭᱟ ᱚᱱᱰᱮᱱ ᱠᱚ ᱦᱚᱲᱟᱜ ᱟᱱᱟᱴ ᱵᱟᱰᱟᱭ ᱟᱨ ᱥᱟᱦᱟᱭ ᱞᱟᱹᱜᱤᱫ ᱾ 
# ᱟᱵᱚᱣᱟᱜ ᱩᱫᱤᱥ ᱫᱚ UNO's Indigenous peoples forum ᱨᱮ ᱥᱤᱠᱨᱩᱛᱤ ᱧᱟᱢ ᱠᱟᱱᱟ ᱾

==ᱥᱮᱱᱮᱞᱮᱫ ᱠᱚ==
ᱱᱤᱛ ᱦᱟᱹᱵᱤᱡ ᱛᱮ ᱤᱨᱟᱹᱞ ᱜᱚᱴᱟᱝ ᱥᱮᱱᱮᱞᱮᱫ ᱦᱩᱭ ᱟᱠᱟᱱᱟ, ᱚᱱᱟ ᱠᱚ ᱞᱟᱛᱟᱨ ᱨᱮ ᱚᱞ ᱮᱱᱟ ᱾ 
===ᱯᱩᱭᱞᱩ ᱥᱮᱱᱮᱞᱮᱫ===
ᱯᱩᱭᱞᱩ ᱥᱮᱱᱮᱞᱮᱫ ᱑᱙᱙᱑ ᱥᱟᱞ ᱨᱮ ᱫᱤᱥᱚᱢ ᱡᱟᱦᱮᱨ ᱛᱷᱟᱱ ᱠᱚᱨᱚᱱᱰᱤ ᱨᱮ ᱑᱓-᱑᱕ ᱰᱤᱥᱮᱢᱵᱚᱨ ᱦᱟᱹᱵᱤᱡ ᱦᱩᱭ ᱮᱱᱟ ᱾ ᱵᱤᱦᱟᱨ ᱨᱮᱱᱤᱡ ᱩᱱᱡᱷᱚᱜᱤᱡ ᱢᱩᱬᱩᱛ ᱢᱚᱱᱛᱨᱤ ᱢᱟᱺᱱ ᱞᱟᱹᱞᱩ ᱯᱨᱚᱥᱟᱫᱽ ᱡᱟᱫᱚᱵ ᱩᱰᱷᱟᱹᱣ ᱟᱠᱷᱲᱟ ᱨᱮᱭ ᱥᱮᱞᱮᱫ ᱞᱮᱱᱟ ᱾

===ᱫᱚᱥᱟᱨ ᱥᱮᱱᱮᱞᱮᱫ===
ᱯᱩᱭᱞᱩ ᱥᱮᱱᱮᱞᱮᱫ ᱥᱟᱹᱛᱮᱱ ᱛᱟᱭᱚᱢ ᱟᱹᱰᱤ ᱨᱟᱹᱥᱠᱟᱹ ᱛᱮ ᱥᱚᱦᱮᱫ ᱠᱚ ᱫᱚᱥᱟᱨ ᱥᱮᱱᱮᱞᱮᱫ [[ᱱᱮᱯᱟᱲ]] ᱫᱤᱥᱮᱢ ᱨᱮᱠᱚ ᱫᱚᱦᱚ ᱠᱮᱜ-ᱟ ᱾ ᱱᱚᱣᱟ ᱫᱚ ᱑᱓ ᱟᱨ ᱑᱔ ᱢᱟᱨᱪ ᱑᱙᱙᱓ ᱥᱟᱞ ᱨᱮ [[ᱡᱷᱟᱯᱟ ᱦᱚᱱᱚᱛ]] ᱨᱮᱭᱟᱜ ᱪᱚᱸᱫᱽᱨᱚᱜᱤᱨᱤ ᱨᱮ ᱦᱩᱭ ᱞᱮᱱᱟ ᱾

===ᱛᱮᱥᱟᱨ ᱥᱮᱱᱮᱞᱮᱫ===
ᱛᱮᱥᱟᱨ ᱥᱮᱱᱮᱞᱮᱫ ᱫᱚ ᱵᱷᱟᱨᱚᱛ ᱫᱤᱥᱚᱢ ᱨᱮᱭᱟᱜ ᱨᱟᱡᱽᱜᱟᱲ [[ᱱᱟᱶᱟ ᱫᱤᱞᱞᱤ]] ᱨᱮ ᱑᱔ ᱟᱨ ᱑᱕ ᱚᱠᱴᱚᱵᱚᱨ ᱑᱙᱙᱕ ᱥᱟᱞ ᱨᱮ ᱥᱟᱯᱲᱟᱣ ᱞᱮᱱᱟ ᱾ ᱱᱚᱶᱟ ᱥᱮᱱᱮᱞᱮᱫ ᱨᱮᱫᱚ ᱢᱟᱨᱟᱝ ᱯᱮᱲᱟ ᱮᱠᱟ ᱛᱮ ᱫᱤᱥᱚᱢ ᱫᱚᱨᱵᱟᱨᱤᱭᱟᱹ ᱢᱟᱱᱚᱛᱟᱱ [[ᱥᱤᱵᱩ ᱥᱚᱨᱮᱱ]] ᱥᱮᱴᱮᱨ ᱮ ᱛᱟᱦᱮᱸ ᱠᱟᱱᱟ ᱾

===ᱯᱩᱱᱟᱜ ᱥᱮᱱᱮᱞᱮᱫ===
ᱯᱩᱱᱟᱜ ᱥᱮᱱᱮᱞᱮᱫ ᱫᱚ ᱟᱹᱰᱤ ᱥᱮᱨᱢᱟ ᱛᱟᱭᱚᱢ  ᱒᱐ ᱠᱷᱚᱱ ᱒᱒ ᱰᱤᱥᱮᱢᱵᱚᱨ ᱒᱐᱐᱘ ᱥᱟᱞ ᱨᱮ ᱴᱟᱴᱟ ᱚᱰᱤᱴᱚᱨᱤᱭᱚᱢ [[ᱡᱟᱢᱥᱮᱫᱽᱯᱩᱨ]] ᱨᱮ ᱦᱩᱭ ᱞᱮᱱᱟ ᱾ ᱱᱚᱶᱟ ᱥᱮᱱᱮᱞᱮᱫ ᱨᱮᱫᱚ [[ᱡᱷᱟᱨᱠᱷᱚᱸᱰ ]] ᱨᱮᱱᱤᱡ ᱢᱩᱬᱩᱛ ᱢᱚᱱᱛᱨᱤ ᱢᱟᱱᱚᱛᱟᱱ [[ᱥᱤᱵᱩ ᱥᱚᱨᱮᱱ]], [[ᱟᱥᱟᱢ]] ᱵᱤᱫᱷᱟᱱᱥᱚᱵᱷᱟ ᱨᱮᱱᱤᱡ ᱰᱮᱯᱩᱴᱤ ᱥᱯᱤᱠᱟᱨ ᱢᱟᱱᱚᱛᱟᱱ [[ᱯᱨᱤᱛᱷᱤᱵᱤ ᱢᱟᱹᱡᱷᱤ]], [[ᱱᱮᱯᱟᱲ]] ᱫᱤᱥᱚᱚᱢ ᱨᱮᱱᱤᱡ ᱫᱤᱥᱚᱢ ᱫᱚᱨᱵᱟᱨᱤᱭᱟ (MP) ᱢᱟᱱᱚᱛᱤᱭᱟᱹ [[ᱡᱚᱵᱟ ᱥᱚᱨᱮᱱ]] ᱟᱨ [[ᱤᱝᱞᱚᱱᱰ]] ᱠᱷᱚᱱ ᱰᱟᱠᱛᱚᱨ [[ᱫᱷᱩᱱᱤ ᱥᱚᱨᱮᱱ]] ᱥᱟᱶ ᱛᱮ ᱟᱨᱦᱚᱸ ᱟᱹᱰᱤ ᱟᱭᱢᱟ ᱢᱟᱹᱱᱟᱱ ᱦᱚᱲ ᱥᱮᱞᱮᱫ ᱠᱚ ᱛᱟᱦᱮᱸ ᱠᱟᱱᱟ ᱾
===ᱢᱚᱬᱮᱭᱟᱜ ᱥᱮᱱᱮᱞᱮᱫ===
ᱢᱚᱬᱮᱭᱟᱜ ᱥᱮᱱᱮᱞᱮᱫ ᱫᱚ [[ᱱᱮᱯᱟᱲ]] ᱫᱤᱥᱚᱢ ᱨᱮᱭᱟᱜ [[ᱢᱚᱨᱚᱝ ᱦᱚᱱᱚᱛ]] ᱨᱮᱭᱟᱜ ᱵᱤᱨᱟᱴ ᱨᱮ ᱒᱓-᱒᱔ ᱮᱯᱨᱤᱞ ᱒᱐᱑᱐ ᱥᱟᱞ ᱨᱮ ᱥᱟᱯᱲᱟᱣ ᱞᱮᱱᱟ ᱾ ᱱᱚᱶᱟ ᱨᱮᱫᱚ ᱥᱟᱥᱟᱯᱲᱟᱣᱤᱡ ᱮ ᱛᱟᱦᱮᱸ ᱠᱟᱱᱟ ᱟᱥᱟᱢ ᱥᱚᱨᱠᱟᱨ ᱨᱮᱱᱤᱡ ᱠᱮᱵᱤᱱᱮᱴ ᱢᱚᱱᱛᱨᱤ ᱢᱟᱱᱚᱛᱟᱱ [[ᱯᱨᱤᱛᱷᱤᱵᱤ ᱢᱟᱹᱡᱷᱤ]] ᱾ ᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱠᱚ ᱛᱟᱦᱮᱸ ᱠᱟᱱᱟ [[ᱳᱰᱤᱥᱟ]] ᱯᱚᱱᱚᱛ ᱫᱚᱨᱵᱟᱨᱤᱭᱟᱹ (MLA) ᱢᱟᱱᱚᱛᱟᱱ [[ᱨᱟᱢᱪᱚᱱᱫᱽᱨᱚ ᱦᱟᱸᱥᱫᱟᱜ]], [[ᱵᱤᱦᱟᱨ]] ᱨᱮᱱᱤᱡ ᱟᱭᱟᱨ ᱮᱢ ᱮᱞ ᱮ ᱢᱟᱱᱚᱛᱟᱱ [[ᱥᱩᱨᱡᱚ ᱥᱤᱝ ᱵᱮᱥᱨᱟ]] ᱟᱨ [[ᱫᱷᱩᱱᱤ ᱥᱚᱨᱮᱱ]] ᱾

===ᱛᱩᱨᱩᱭᱟᱜ ᱥᱮᱱᱮᱞᱮᱫ===
ᱛᱩᱨᱩᱭᱟᱜ ᱥᱮᱱᱮᱞᱮᱫ ᱫᱚ ᱢᱟᱭᱠᱮᱞ ᱡᱚᱱ ᱚᱰᱤᱴᱚᱨᱤᱭᱚᱢ ᱵᱤᱥᱴᱩᱯᱩᱨ ᱡᱟᱢᱥᱮᱫᱽᱯᱩᱨ ᱨᱮ ᱑᱙-᱒᱐ ᱚᱠᱴᱚᱵᱚᱨ ᱒᱐᱑᱓ ᱥᱟᱞ ᱨᱮ ᱦᱩᱭ ᱞᱮᱱᱟ ᱾ [[ᱡᱷᱟᱨᱠᱷᱚᱸᱰ]] ᱯᱚᱱᱚᱛ ᱨᱮᱱᱤᱡ ᱢᱩᱬᱩᱛ ᱢᱚᱱᱛᱨᱤ ᱢᱟᱱᱚᱛᱟᱱ [[ᱦᱮᱢᱚᱱᱛ ᱥᱚᱨᱮᱱ]] ᱢᱩᱠᱷᱤᱭᱟᱹ ᱯᱮᱲᱟ ᱞᱮᱠᱟ ᱛᱮᱭ ᱥᱮᱞᱮᱫ ᱞᱮᱱᱟ ᱾

===ᱮᱭᱟᱭᱟᱜ ᱥᱮᱱᱮᱞᱮᱫ===
ᱮᱭᱟᱟᱜ ᱥᱮᱱᱮᱞᱮᱫ ᱫᱚ ᱵᱷᱚᱸᱡᱽ ᱵᱷᱚᱵᱚᱱ ᱨᱟᱣᱨᱠᱮᱞᱟ [[ᱳᱰᱤᱥᱟ]] ᱯᱚᱱᱚᱛ ᱨᱮ ᱐᱕ ᱐᱖ ᱰᱤᱥᱮᱢᱵᱚᱨ ᱒᱐᱑᱕ ᱥᱟᱞ ᱨᱮ ᱥᱟᱯᱲᱟᱣ ᱞᱮᱱᱟ ᱾
===ᱤᱨᱟᱹᱞᱟᱜ ᱥᱮᱱᱮᱞᱮᱫ===
ᱤᱨᱟᱹᱞᱟᱜ ᱥᱮᱱᱮᱞᱮᱫ ᱫᱚ [[ᱵᱷᱟᱨᱚᱛ]] ᱫᱤᱥᱚᱢ ᱨᱮᱭᱟᱜ [[ᱟᱥᱟᱢ]] ᱨᱚᱱᱚᱛ ᱨᱮ ᱥᱟᱯᱲᱟᱣ ᱞᱮᱱᱟ ᱾

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}

==ᱵᱟᱦᱨᱮ ᱡᱚᱱᱚᱲ==









[[ᱛᱷᱚᱠ :ᱜᱟᱶᱛᱟ ]]
