ᱥᱚᱫᱤᱭᱟ (ᱟᱥᱟᱢᱤᱥ: শদিয়া, [Xodia]) ᱫᱚ ᱦᱩᱭᱩᱜ ᱟᱠᱟᱱᱟ ᱠᱚᱭᱮ - ᱥᱟᱢᱟᱝ ᱥᱤᱧᱚᱛ ᱛᱟᱵᱮ ᱨᱮ ᱢᱮᱱᱟᱜ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱢᱤᱫ ᱴᱮᱱ ᱦᱩᱰᱤᱧ ᱱᱟᱝᱜᱽᱨᱟᱦᱟ।ᱱᱚᱣᱟ ᱫᱚ [[ᱛᱤᱱᱤᱥᱩᱠᱤᱭᱟ ᱦᱚᱱᱚᱛ]] ᱛᱟᱵᱮ ᱨᱮ ᱢᱮᱱᱟᱜ-ᱟ। ᱞᱚᱦᱤᱛ ᱜᱟᱪᱟ ᱯᱟᱨᱚᱢ ᱨ3 ᱢᱮᱱᱟᱜ ᱱᱚᱣᱟ ᱱᱟᱝᱜᱽᱨᱟᱦᱟ ᱵᱮᱲᱦᱟᱭ ᱛᱮ ᱦᱤᱢᱟᱞᱚᱭ ᱵᱩᱨᱩ ᱛᱮ ᱮᱥᱮᱫ ᱟ.ᱪᱩᱨ ᱟᱠᱟᱱᱟ। ᱥᱚᱫᱤᱭᱟ ᱫᱚ ᱥᱚᱛ ᱯᱷᱩᱞ ᱧᱩᱛᱩᱢ ᱟᱱ ᱵᱟᱦᱟ ᱠᱟ.ᱛᱷᱤᱨ ᱜᱟ.ᱠᱷᱩᱲ ᱜᱮᱭᱟ।
==ᱱᱟᱜᱟᱢ==
ᱥᱚᱫᱤᱭᱟ, ᱑᱑᱘᱗ ᱥᱮᱨᱢᱟ ᱨᱮ ᱵᱤᱨ ᱯᱟᱞ ᱧᱩᱛᱩᱢ ᱟᱱ ᱥᱩᱛᱤᱭᱟ ᱜᱟᱛᱟᱠ ᱨᱮ ᱦᱚ ᱠᱚᱭᱮ - ᱥᱟᱢᱟᱝ ᱟᱥᱟᱢ ᱟᱨ ᱱᱟᱦᱟᱜ [[ᱚᱨᱩᱱᱟᱪᱟᱞ ᱯᱨᱚᱫᱮᱥ]] ᱨᱮᱭᱟᱜ ᱟᱫᱚᱢ ᱦᱤᱥ ᱤᱫᱤ ᱵᱟᱱᱫᱷᱦᱟᱣ ᱞᱮᱫᱟᱭ ᱢᱤᱫ ᱴᱮᱱ ᱥᱚᱛᱤᱭᱟ/ᱪᱩᱛᱤᱭᱟ ᱨᱟᱡᱚᱥᱴᱤ ᱨᱮᱛᱟᱜ ᱨᱟᱡᱽ ᱜᱟᱲ। ᱵᱤᱨ ᱯᱟᱞ ᱨᱮ ᱦᱚᱯᱚᱱ ᱜᱯᱣᱨᱤ ᱱᱟᱨᱟᱭᱚᱱ ᱦᱚ ᱜᱮ- ᱯᱮ ᱥᱟᱭ ᱥᱮᱨᱢᱟ ᱨᱮ ᱥᱚᱫᱤᱭᱟ ᱨᱮ ᱜᱮ ᱨᱟᱡᱽ ᱜᱟᱲᱮ ᱛᱷᱟᱯᱚᱱ ᱞᱮᱫᱟ ᱟᱨ ᱜᱮ-ᱛᱩᱨᱩᱭ ᱥᱮᱨᱢᱟ ᱦᱟ.ᱵᱤᱡ ᱮᱱᱠᱟ ᱛᱟᱦᱮ ᱞᱮᱱᱟ। ᱥᱚᱫᱤᱭᱟ ᱫᱚ ᱵᱨᱤᱴᱤᱥ ᱨᱟᱡᱽ ᱨᱮᱱᱟᱜ ᱥᱟᱢᱟᱝ ᱵᱟᱝᱞᱟ ᱟᱨ ᱟᱥᱟᱢ ᱴᱚᱴᱷᱟ ᱛᱟᱵᱮ ᱨᱮ ᱛᱟᱦᱮ ᱠᱟᱱ ᱞᱚᱠᱷᱤᱢᱯᱩᱨ ᱦᱚᱱᱚᱛ ᱠᱚᱭᱮ- ᱥᱟᱢᱟᱝ ᱥᱤᱢᱟ.ᱱᱟ ᱨᱮᱭᱟᱜ ᱰᱮᱨᱟ ᱛᱟᱦᱮ ᱠᱟᱱᱟ । ᱜᱟᱰᱟ ᱦᱟᱱᱟ ᱯᱟᱨᱚᱢ ᱨᱮ ᱟᱥᱟᱢ- ᱵᱟᱝᱞᱟ ᱡᱚᱱᱚᱲᱟᱣ ᱞᱟ.ᱜᱤᱫ ᱢᱤᱫ ᱴᱮᱱ  ᱨᱮᱞ ᱞᱟᱭᱮᱱ ᱨᱮᱭᱟᱜ ᱨᱮᱞ ᱥᱴᱮᱥᱚᱱ ᱦᱚ ᱛᱟᱦᱮ ᱠᱟᱱᱟ। ᱥᱚᱫᱤᱭᱟ ᱫᱚ ᱯᱷᱟ.ᱫᱽ ᱠᱚᱣᱟᱜ ᱜᱟᱲ ᱞᱮᱠᱟ ᱦᱚ ᱞᱟᱲᱪᱟᱲᱚᱜ ᱠᱟᱱ ᱛᱟᱦᱮᱱᱟ। ᱚᱱᱰᱮᱱᱟᱜ ᱵᱟᱡᱟᱨ ᱨᱮ ᱢᱤᱥᱤᱢᱤ, ᱟᱵᱚᱨ ᱟᱨ ᱠᱷᱟᱢᱛᱤ ᱮᱢᱟᱱ ᱵᱩᱨᱩ ᱯᱟᱨᱚᱢ ᱨᱮᱱ ᱦᱚᱲ ᱠᱚ ᱠᱟᱥᱚᱢ ᱠᱤᱪᱨᱤᱪ, ᱵᱩᱞᱩᱝ ᱟᱨ ᱫᱷᱟᱛᱚᱵᱽ ᱵᱷᱟᱡᱟᱱ ᱵᱚᱫᱚᱞ ᱛᱮ ᱨᱚᱵᱚᱲ, ᱢᱚᱢ, ᱦᱟ.ᱛᱤ ᱰᱟᱴᱟ ᱟᱨ ᱠᱚᱥᱛᱩᱨᱤ ᱮᱢᱟᱱ ᱛᱮᱭᱟᱜ ᱡᱤᱱᱤᱥ ᱠᱚ ᱟ.ᱜᱩ ᱚᱴᱚ ᱠᱟᱜ ᱠᱟᱱ ᱛᱟᱦᱮᱱᱟ।
==ᱚᱛᱱᱚᱛ ᱩᱱᱩᱨᱩᱢ==
ᱥᱚᱫᱤᱭᱟ ᱨᱮᱭᱟᱜ ᱚᱛᱱᱚᱛ ᱴᱷᱟ.ᱭ ᱫᱚ ᱦᱩᱭᱩᱜ ᱠᱟᱱᱟ- {{coord|27.83|N|95.67|E|}}<ref>[http://www.fallingrain.com/world/IN/3/Sadiya.html Falling Rain Genomics, Inc - Sadiya]</ref> ᱫᱚᱨᱭᱟ ᱥᱟᱦᱴᱟ ᱠᱷᱚᱱ ᱩᱥᱩᱞ ᱟᱢᱫᱟᱡᱽ {{convert|123|m|ft|abbr=on}}।

ᱥᱚᱫᱤᱭᱟ ᱟ.ᱰᱤ ᱟᱭᱢᱟ ᱦᱚᱲ ᱜᱮ  [[ᱫᱤᱦᱤᱝ]] (ᱪᱟᱝᱯᱩ,ᱥᱤᱭᱟᱝ, ᱵᱨᱚᱦᱢᱚᱯᱩᱛᱨᱚ ᱜᱟᱰᱟ ᱨᱮᱭᱟᱜ ᱟᱥᱚᱞ ᱥᱚᱰᱚᱜ), [[ᱫᱤᱵᱟᱝ]], ᱟᱨ  [[ᱞᱚᱦᱤᱛ]] ᱜᱟᱰᱟ ᱡᱚᱱᱚᱲ ᱨᱮ ᱵᱨᱚᱦᱢᱚᱯᱩᱛᱨᱚᱭ ᱜᱚᱲᱦᱚᱱ ᱟᱠᱟᱫ ᱫᱷᱟ.ᱨᱛᱤ ᱨᱮᱭᱟᱜ ᱡᱚᱛᱚ ᱢᱟᱨᱟᱝ ᱚᱛ-ᱦᱟ.ᱴᱤᱧ ᱢᱮᱱ ᱛᱮ ᱠᱚ ᱵᱟᱛᱟᱣᱟ।
==ᱨᱟᱡᱽᱨᱤᱭᱟ.==
ᱥᱚᱫᱤᱭᱟ ᱫᱚ ᱞᱚᱠᱷᱤᱢᱯᱩᱨ ᱞᱚᱠ ᱥᱚᱵᱷᱟ ᱛᱟᱵᱮ ᱨᱮ ᱢᱮᱱᱟᱜ-ᱟ ᱟᱨ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱨᱮᱭᱟᱜ ᱧᱩᱛᱩᱢ ᱫᱚ ᱦᱩᱭᱩᱜ ᱠᱟᱱᱟ ᱑᱒᱖ ᱮᱞ ᱥᱚᱫᱤᱭᱟ ᱵᱤᱫᱷᱟᱱ ᱥᱚᱵᱷᱟ ᱥᱚᱢᱚᱥᱴᱤ।

[[ᱛᱤᱱᱤᱥᱩᱠᱤᱭᱟ ᱦᱚᱱᱚᱛ]] ᱨᱮᱭᱟᱜ ᱯᱮᱭᱟ ᱢᱚᱦᱩᱠᱢᱟ ᱢᱩᱫᱽ ᱨᱮ ᱥᱚᱫᱤᱭᱟ ᱦᱚ ᱢᱤᱫ ᱴᱮᱱ ᱢᱚᱦᱩᱠᱢᱟ ᱠᱟᱱᱟ। ᱪᱚᱯᱟᱠᱷᱚᱣᱟ ᱫᱚ ᱥᱚᱫᱤᱭᱟ ᱨᱮᱭᱟᱜ ᱛᱟᱞᱢᱟ ᱴᱷᱟ.ᱭ ᱠᱟᱱᱟ᱾
<ref>{{cite web
| url = http://archive.eci.gov.in/se2001/background/S03/AS_ACPC.pdf
| title = List of Parliamentary & Assembly Constituencies 
| accessdate = 2008-10-06 
| work = Assam
| publisher = Election Commission of India }}</ref>
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
