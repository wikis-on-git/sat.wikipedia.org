'''ᱵᱮᱞᱡᱤᱭᱟᱢ''' ([[ᱰᱟᱪ ᱯᱟᱹᱨᱥᱤ|ᱰᱟᱪ]]: België; [[ᱯᱷᱨᱮᱸᱪ ᱯᱟᱹᱨᱥᱤ|ᱯᱷᱨᱮᱸᱪ]]: Belgique; [[ᱡᱚᱨᱢᱟᱱ ᱯᱟᱹᱨᱥᱤ|ᱡᱚᱨᱢᱟᱱ]]: Belgien) ᱮᱛᱚᱢᱼᱯᱟᱪᱮ [[ᱤᱣᱨᱳᱯ]] ᱨᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱫᱤᱥᱚᱢ ᱨᱮᱱᱟᱜ ᱥᱚᱨᱠᱟᱨᱤ ᱧᱩᱛᱩᱢ '''ᱠᱤᱝᱰᱚᱢ ᱚᱯᱷ ᱵᱮᱞᱡᱤᱭᱟᱢ''' ᱾ ᱱᱚᱶᱟ ᱫᱚ ᱢᱤᱫ ᱟᱹᱱᱟᱹᱨᱤ ᱨᱟᱡᱽᱛᱚᱱᱛᱨᱚ (constitutional monarchy) ᱠᱟᱱᱟ ᱾ ᱵᱮᱞᱡᱤᱭᱟᱢ ᱤᱣᱨᱳᱯ ᱨᱮᱱᱟᱜ ᱦᱩᱰᱤᱝ ᱫᱤᱥᱚᱢ ᱠᱚ ᱢᱩᱫᱽ ᱨᱮᱱᱟᱜ ᱢᱤᱫ ᱫᱤᱥᱚᱢ ᱠᱟᱱᱟ ᱾ ᱱᱚᱶᱟ ᱫᱤᱥᱚᱢ ᱨᱮᱱᱟᱜ ᱮᱛᱚᱢ ᱥᱮᱫ [[ᱱᱮᱫᱟᱨᱞᱮᱱᱰᱥ]], ᱥᱟᱢᱟᱝ ᱥᱮᱫ [[ᱡᱟᱨᱢᱟᱱᱤ]], ᱥᱟᱢᱟᱝᱼᱠᱚᱧᱮ ᱥᱮᱫ [[ᱞᱤᱠᱥᱮᱢᱵᱟᱨᱜᱽ]], ᱠᱚᱧᱮᱼᱯᱟᱪᱮ ᱥᱮᱫ [[ᱯᱷᱨᱟᱱᱥ]] ᱟᱨ ᱮᱛᱚᱢᱼᱯᱟᱪᱮ ᱥᱮᱫ [[ᱮᱛᱚᱢ ᱫᱚᱨᱮᱭᱟ]] ᱢᱮᱱᱟᱜᱼᱟ ᱾ ᱫᱤᱥᱚᱢ ᱨᱮᱱᱟᱜ ᱨᱟᱡᱽᱜᱟᱲ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱫᱚ [[ᱵᱽᱨᱟᱥᱮᱞᱥ]] ᱠᱟᱱᱟ ᱾
