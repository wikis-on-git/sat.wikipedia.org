ᱟᱢᱟᱨ ᱥᱚᱱᱟᱨ ᱵᱟᱝᱞᱟ ᱥᱮᱨᱮᱧ ᱫᱚ ᱑᱙᱗᱑ ᱥᱮᱨᱢᱟ ᱨᱮ ᱯᱷᱩᱨᱜᱟᱹᱞᱮ ᱧᱟᱢᱠᱮᱫ ᱫᱤᱥᱚᱢ ᱵᱟᱝᱞᱟᱫᱮᱥ ᱨᱮᱭᱟᱝ ᱡᱟᱹᱛᱨᱤᱭᱟᱹ ᱥᱮᱨᱮᱧ ᱠᱟᱱᱟ| ᱵᱚᱝᱜᱚ ᱜᱚᱜᱚ ᱞᱟᱹᱜᱤᱫ ᱚᱞ ᱛᱚᱞ ᱟᱠᱟᱱ ᱱᱚᱣᱟ ᱥᱮᱨᱮᱧ ᱫᱚ ᱢᱟᱱᱚᱛᱟᱱ ᱨᱚᱵᱤᱱᱫᱽᱨᱚᱱᱟᱛᱷ ᱴᱷᱟᱹᱠᱩᱨ ᱑᱙᱐᱕ ᱥᱮᱨᱢᱟ ᱨᱮᱭᱮ ᱚᱞ ᱞᱮᱫᱟ| ᱵᱟᱣᱩᱞ ᱥᱮᱨᱮᱧ ᱵᱟᱰᱚᱦᱤ ᱜᱚᱜᱚᱱ ᱦᱚᱨᱚᱠᱚᱨᱟ ᱣᱟᱜ "ᱟᱢᱤ ᱠᱚᱛᱷᱟᱭ ᱯᱟᱵᱚ ᱛᱟᱨᱮ" ᱥᱮᱨᱮᱧ ᱠᱷᱚᱱ ᱱᱚᱣᱟ ᱥᱮᱨᱮᱧ ᱨᱮᱭᱟᱜ ᱨᱟᱹᱲ ᱫᱚ ᱛᱩᱢᱟᱹᱞ ᱟᱠᱟᱱᱟ|  

᱑᱙᱐᱕ ᱥᱮᱨᱢᱟ ᱨᱮ ᱵᱚᱝᱜᱚ ᱠᱮᱪᱟᱜ ᱟᱱᱫᱚᱲ ᱚᱠᱛᱮ ᱨᱮ ᱱᱚᱣᱟ ᱥᱮᱨᱮᱧ ᱫᱚᱭᱮ ᱚᱞ ᱛᱚᱞ ᱞᱮᱫᱟ| ᱑᱓ ᱡᱟᱱᱩᱣᱟᱨᱤ, ᱑᱙᱗᱒ ᱢᱟᱹᱦᱤᱛ ᱦᱤᱞᱚᱜ ᱢᱚᱱᱛᱨᱤ ᱵᱟᱹᱭᱥᱤ ᱨᱮᱭᱟᱜ ᱯᱟᱹᱦᱤᱞ ᱫᱩᱯᱩᱲᱩᱜ ᱨᱮ ᱱᱚᱣᱟ ᱥᱮᱨᱮᱧ ᱨᱮᱭᱟᱜ ᱜᱮᱞ ᱛᱷᱟᱨ (ᱫᱚᱥ ᱞᱟᱭᱤᱱ) ᱫᱚ ᱫᱤᱥᱣᱟᱹᱨᱟᱡᱽ ᱵᱟᱝᱞᱟᱫᱮᱥ ᱨᱮᱭᱟᱜ ᱡᱟᱹᱛᱨᱤᱭᱟᱹ ᱥᱮᱨᱮᱧ ᱢᱮᱱᱛᱮ ᱠᱠᱚ ᱵᱟᱪᱷᱟᱣ ᱵᱮᱜᱟᱨ ᱠᱮᱫᱟ| 
==ᱮᱛᱚᱦᱚᱵ==
ᱥᱚᱱᱟᱨ ᱟᱹᱲᱟᱹ ᱨᱮᱭᱟᱜ ᱢᱮᱱᱮᱛ ᱫᱚ ᱦᱩᱭᱩᱜ ᱠᱟᱱᱟ 'ᱥᱚᱱᱟ  ᱛᱮ ᱵᱮᱱᱟᱣ' ᱥᱮ 'ᱥᱚᱱᱟ ᱨᱮᱭᱟᱜ' ᱚᱱᱟ ᱛᱮ ᱥᱚᱱᱟ ᱛᱟᱭᱱᱚᱢ ᱨᱮ 'ᱨ' ᱠᱚ ᱢᱮᱥᱟᱞ ᱟᱠᱟᱫᱟ| ᱱᱚᱣᱟ ᱫᱚ ᱠᱩᱥᱤ ᱜᱚᱨᱚᱡᱽ ᱯᱟᱹᱱᱟᱹᱨᱥᱤ ᱞᱮᱠᱟ ᱛᱮ ᱵᱮᱣᱦᱟᱨ ᱟᱠᱟᱱᱟ, ᱢᱮᱱᱠᱷᱟᱱ ᱥᱮᱨᱮᱧ ᱛᱟᱞᱟ ᱨᱮ ᱥᱚᱱᱟᱨ ᱵᱟᱝᱞᱟ ᱟᱭᱟᱛ ᱴᱟᱜ ᱫᱚ ᱵᱟᱝᱜᱟᱞᱤ ᱠᱚᱣᱟᱜ ᱵᱩᱱᱤᱭᱟᱹᱫᱽ ᱢᱟᱱ ᱢᱟᱱᱚᱛ ᱨᱮᱭᱟᱜ ᱠᱟᱛᱷᱟᱭ ᱥᱚᱫᱚᱨᱮᱫ ᱠᱟᱱᱟ|
