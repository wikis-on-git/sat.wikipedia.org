[[File:Banglesinindia.jpg|thumb|ᱥᱟᱠᱚᱢ]]
[[File:চুড়ি.jpg|thumb]]
'''ᱥᱟᱠᱚᱢ''' ᱫᱚ ᱛᱤᱨᱞᱟᱹ ᱠᱚᱣᱟᱜ ᱢᱤᱫᱴᱟᱝ ᱥᱟᱡᱽ ᱠᱟᱱᱟ᱾ ᱵᱟᱱᱟᱨ ᱛᱤ~ᱨᱮ ᱱᱚᱶᱟ ᱫᱚᱠᱚ ᱦᱚᱨᱚᱜᱟ᱾ ᱱᱚᱶᱟ ᱫᱚ '''ᱪᱩᱲᱤ''' ᱦᱚᱸᱠᱚ ᱢᱮᱛᱟᱜ-ᱟ᱾ ᱥᱟᱠᱚᱢ ᱫᱚ ᱟᱹᱰᱤ ᱞᱮᱠᱟᱱᱟᱜ ᱢᱮᱱᱜ-ᱟ᱾ ᱡᱮᱢᱚᱱ- ᱦᱚᱨᱜ ᱡᱚᱝ ᱥᱟᱠᱚᱢ, ᱥᱚᱞᱚᱝ ᱥᱟᱠᱚᱢ, ᱢᱮᱬᱦᱮᱫ ᱥᱟᱠᱚᱢ ᱮᱢᱟᱱ᱾  
==ᱦᱚᱨᱚᱜ ᱡᱚᱝ ᱥᱟᱠᱚᱢ==
ᱦᱚᱨᱚᱜ ᱡᱚᱝ ᱥᱟᱠᱚᱢ ᱫᱚ ᱰᱟᱺᱜᱽᱣᱟᱹ ᱠᱩᱲᱤ, ᱵᱟᱹᱦᱩ ᱠᱩᱲᱤ ᱡᱚᱛᱚ ᱜᱮᱠᱚ ᱦᱚᱨᱚᱜ ᱫᱟᱲᱮᱭᱟᱜ-ᱟ ᱾ ᱱᱚᱶᱟ ᱫᱚ ᱟᱨᱦᱚᱸ ᱟᱹᱰᱤ ᱞᱮᱠᱟᱱᱟᱜ ᱢᱮᱱᱟᱜ-ᱟ᱾ ᱡᱮᱢᱚᱱ- ᱠᱟᱸᱪ ᱨᱮᱭᱟᱜ ᱥᱟᱠᱚᱢ, ᱥᱟᱸᱠ ᱨᱮᱭᱟᱜ ᱥᱟᱠᱚᱢ, ᱨᱚᱯᱷᱚᱞ ᱨᱮᱭᱟᱜ ᱥᱟᱠᱚᱢ ᱮᱢᱟᱱ ᱾

==ᱥᱚᱞᱚᱝ ᱥᱟᱠᱚᱢ==
ᱱᱚᱶᱟ ᱥᱟᱠᱚᱢ ᱫᱚ ᱵᱟᱹᱦᱩ ᱠᱚ ᱟᱹᱜᱩᱭᱮ ᱛᱟᱭᱚᱢ ᱯᱮᱲᱟ ᱠᱚ ᱵᱟᱹᱦᱩ ᱠᱚ ᱦᱚᱨᱚᱜ ᱮᱭᱟ᱾ ᱱᱚᱶᱟ ᱥᱟᱠᱚᱢ ᱫᱚ ᱯᱤᱛᱚᱞ ᱨᱮᱭᱟᱜ ᱠᱟᱱᱟ ᱟᱨ ᱟᱹᱰᱤ ᱫᱟᱹᱵᱽᱲᱩ ᱜᱮᱭᱟ᱾ ᱵᱮᱵᱷᱟᱨ ᱡᱷᱚᱜ ᱜᱮ ᱱᱚᱶᱟ ᱥᱟᱠᱚᱢ ᱫᱚ ᱵᱟᱹᱦᱩᱭ ᱦᱚᱨᱚᱜᱟ ᱚᱱᱟ ᱛᱟᱭᱚᱢ ᱫᱚᱭ ᱛᱩᱫ ᱜᱤᱰᱤ ᱠᱟᱜ-ᱟ᱾ ᱱᱚᱶᱟ ᱥᱟᱠᱚᱢ ᱨᱮᱭᱟᱜ ᱪᱚᱞ ᱱᱮᱛᱟᱨ ᱫᱚ ᱥᱟᱱᱛᱟᱲ ᱥᱟᱶᱛᱟ ᱠᱷᱚᱱ ᱵᱟᱹᱭ ᱵᱟᱹᱭ ᱛᱮ ᱟᱫ ᱤᱫᱤᱜ ᱠᱟᱱᱟ᱾

==ᱢᱮᱬᱦᱮᱫ ᱥᱟᱠᱚᱢ==
ᱢᱮᱬᱦᱮᱫ ᱥᱟᱠᱚᱢ ᱫᱚ ᱠᱩᱲᱤ ᱵᱚ ᱡᱟᱶᱟᱭ ᱞᱮᱠᱚ ᱠᱷᱟᱱ ᱠᱚ ᱦᱚᱨᱚᱜᱟ᱾ ᱱᱚᱶᱟ ᱫᱚ ᱟᱠᱚ ᱛᱮᱫᱚ ᱦᱟᱠᱚ ᱦᱚᱨᱚᱜᱟ ᱵᱚᱨᱚᱢ ᱡᱟᱶᱟᱭ ᱮ ᱦᱚᱨᱚᱜ ᱮᱭᱟ᱾ ᱟᱡ ᱡᱟᱶᱟᱭ ᱛᱟᱦᱮᱸᱱ ᱵᱷᱩᱨ ᱫᱚ ᱚᱱᱟ ᱥᱟᱠᱚᱢ ᱠᱩᱲᱤ ᱵᱟᱭ ᱛᱩᱫ ᱫᱟᱲᱮᱭᱟᱜ-ᱟ᱾ ᱟᱡ ᱡᱟᱶᱟᱭ ᱮ ᱵᱚᱸᱜᱟ ᱞᱮᱱᱠᱷᱟᱱ ᱚᱱᱟ ᱥᱟᱠᱚᱢ ᱫᱚ ᱟᱡ ᱨᱮᱱ ᱤᱨᱤᱞ ᱠᱚᱲᱟ ᱠᱚ ᱛᱩᱫᱽ ᱛᱟᱭᱟ᱾ ᱢᱮᱬᱦᱮᱫ ᱥᱟᱠᱚᱢ ᱨᱮᱫᱚ ᱯᱮᱭᱟ ᱜᱟᱨ ᱛᱟᱦᱮᱸᱱᱟ᱾ ᱢᱤᱫᱴᱟᱝ ᱫᱚ ᱟᱡ '''ᱡᱟᱶᱟᱭ ᱧᱩᱛᱩᱢ ᱛᱮ''', ᱢᱤᱫᱴᱟᱝ ᱫᱚ '''ᱫᱷᱚᱨᱚᱢ ᱧᱩᱛᱩᱢ ᱛᱮ''' ᱟᱨ ᱢᱤᱫᱴᱟᱝ ᱫᱚ '''ᱢᱟᱺᱡᱷᱤ ᱢᱚᱬᱮ ᱦᱚᱲ ᱧᱩᱛᱩᱢ ᱛᱮ''' ᱾

==ᱵᱟᱹᱲᱛᱤ ᱯᱚᱲᱦᱚᱱ==
* [[ᱯᱷᱩᱞᱤ|ᱯᱷᱩᱞᱤ]]
* [[ᱯᱟᱜᱽᱨᱟ|ᱯᱟᱜᱽᱨᱟ]]
* [[ᱯᱟᱸᱡᱚᱱ|ᱯᱟᱸᱡᱚᱱ]]

==ᱵᱟᱦᱨᱮ ᱡᱚᱱᱚᱲ==

[[Category:!Main category]]
[[Category:Ornaments]]
