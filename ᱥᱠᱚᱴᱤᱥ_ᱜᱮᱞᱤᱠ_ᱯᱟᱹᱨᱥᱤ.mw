'''ᱥᱠᱚᱴᱤᱥ ᱜᱮᱞᱤᱠ''' (Gàidhlig), ᱟᱫᱚᱢ ᱡᱚᱠᱷᱮᱡ ᱠᱷᱟᱹᱞᱤ '''ᱜᱮᱞᱤᱠ''' ᱦᱚᱠᱚ ᱢᱮᱛᱟᱜᱼᱟ ᱾ ᱱᱚᱶᱟ ᱫᱚ [[ᱜᱳᱭᱮᱰᱮᱞᱤᱠ ᱯᱟᱹᱨᱥᱤᱠᱚ|ᱜᱳᱭᱮᱰᱮᱞᱤᱠ]] ᱯᱟᱹᱨᱥᱤ ᱠᱟᱱᱟ ([[ᱤᱱᱫᱳᱼᱤᱣᱨᱳᱯᱤᱭᱟᱱ ᱯᱟᱹᱨᱥᱤ ᱜᱷᱟᱨᱚᱸᱡᱽ]] ᱨᱮᱱᱟᱜ [[ᱠᱮᱞᱴᱤᱠ ᱯᱟᱹᱨᱥᱤᱠᱚ|ᱠᱮᱞᱴᱤᱠ]] ᱪᱟᱸᱜᱟ ᱨᱮ) ᱡᱟᱦᱟ ᱫᱚ [[ᱥᱠᱚᱴᱞᱮᱱᱰ]] ᱨᱮᱱ [[:en:Gaels|ᱜᱮᱞᱥ]] ᱦᱚᱲ ᱠᱚᱠᱚ ᱨᱚᱲᱼᱟ ᱾

᱒᱐᱑᱑ ᱥᱮᱨᱢᱟ ᱨᱮᱱᱟᱜ ᱥᱠᱚᱴᱞᱮᱱᱰ ᱥᱮᱱᱥᱟᱥ ᱨᱮ ᱕᱗,᱓᱗᱕ ᱜᱟᱱ ᱦᱚᱲ (᱓ ᱥᱮᱨᱢᱟ ᱠᱷᱚᱱ ᱡᱟᱹᱥᱛᱤ ᱩᱢᱮᱨ ᱨᱮᱱ ᱑.᱑% ᱥᱠᱚᱴᱤᱥ ᱦᱚᱲ) ᱜᱮᱞᱤᱠ ᱠᱚ ᱨᱚᱲ ᱫᱟᱨᱮᱭᱟᱜᱼᱟ ᱢᱮᱱᱛᱮ ᱠᱚ ᱨᱤᱯᱳᱨᱴ ᱟᱠᱟᱫᱟ, ᱱᱚᱶᱟ ᱫᱚ ᱒᱐᱐᱑ ᱥᱮᱨᱢᱟ ᱨᱮᱱᱟᱜ ᱥᱮᱱᱥᱟᱥ ᱠᱷᱚᱱ ᱑,᱒᱗᱕ ᱜᱟᱱ ᱦᱚᱲ ᱠᱚᱢ ᱜᱮᱭᱟ ᱾ 

ᱥᱠᱚᱴᱤᱥ ᱜᱮᱞᱤᱠ [[ᱥᱮᱞᱮᱫ ᱫᱤᱥᱟᱹᱢ]] ᱨᱮᱱᱟᱜ ᱥᱚᱨᱠᱟᱨᱤ ᱯᱟᱹᱨᱥᱤ ᱫᱚ ᱵᱟᱝ ᱠᱟᱱᱟ, ᱛᱚᱵᱮ ᱤᱣᱨᱳᱯᱤᱭᱚ ᱥᱚᱨᱠᱟᱨ ᱴᱚᱴᱷᱟᱠᱤᱭᱟᱹ ᱥᱮ ᱟᱹᱫᱤᱵᱟᱹᱥᱤ ᱯᱟᱹᱨᱥᱤ ᱞᱟᱹᱜᱤᱫ ᱥᱚᱱᱚᱫ ᱞᱮᱠᱟᱛᱮ ᱱᱚᱶᱟ ᱢᱤᱫ ᱟᱹᱫᱤᱵᱟᱹᱥᱤ ᱯᱟᱹᱨᱥᱤ ᱞᱮᱠᱟᱛᱮᱭ ᱛᱷᱚᱠ ᱫᱚᱦᱚ ᱟᱠᱟᱫᱟ, ᱡᱟᱦᱟᱸ ᱠᱚ ᱥᱮᱞᱮᱫ ᱫᱤᱥᱟᱹᱢ ᱨᱮᱱ ᱥᱚᱨᱠᱟᱨ ᱢᱟᱱᱚᱛ ᱮ ᱮᱢ ᱟᱠᱟᱫᱟ ᱾ ᱟᱨ ᱜᱮᱞᱤᱠ ᱯᱟᱹᱨᱥᱤ (ᱥᱠᱚᱴᱞᱮᱱᱰ) ᱟᱹᱨᱤ ᱒᱐᱐᱕ ᱢᱤᱫ ᱯᱟᱹᱨᱥᱤ ᱩᱛᱷᱱᱟᱹᱣ ᱵᱚᱰᱤ [[:en:Bòrd na Gàidhlig|Bòrd na Gàidhlig]] ᱮ ᱵᱮᱱᱟᱣ ᱟᱠᱟᱫᱟ ᱾
