ᱥᱩᱢᱤᱛᱨᱟ ᱢᱟᱦᱟᱡᱚᱱ (ᱟᱥᱟᱢᱤᱥᱺ সুমিত্ৰা মহাজন; ᱡᱟᱱᱟᱺ ᱑᱑ ᱮᱯᱨᱤᱞ ᱑᱙᱔᱓) ᱫᱚ ᱢᱤᱫᱴᱮᱱ ᱥᱤᱧᱚᱛᱤᱭᱟᱹ ᱨᱟᱡᱟᱨᱤᱭᱟᱹ ᱠᱟᱱᱟᱭ ᱟᱨ ᱑᱖ ᱟᱹᱱᱤᱡ ᱞᱚᱠ ᱥᱚᱵᱦᱟ ᱨᱮᱱ ᱜᱟᱞᱚᱪᱤᱭᱟᱹᱭ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ [[ᱵᱷᱟᱨᱚᱛᱤᱭᱚ ᱡᱚᱱᱚᱛᱟ ᱯᱟᱨᱴᱤ]] ᱥᱟᱶ ᱡᱚᱲᱟᱣᱮ ᱛᱟᱦᱮᱸᱠᱟᱱᱟ| ᱒᱐᱑᱔ ᱥᱮᱨᱢᱟ ᱨᱮᱭᱟᱜ ᱫᱤᱥᱚᱢ ᱫᱚᱨᱟᱵᱟᱨ ᱞᱚᱠ ᱥᱚᱵᱷᱟ ᱤᱨᱟᱹᱞ ᱫᱷᱟᱣ ᱞᱟᱹᱜᱤᱫ-ᱮ ᱡᱤᱛᱞᱠᱟᱹᱨ ᱞᱮᱱᱟ| ᱞᱚᱠ ᱥᱚᱵᱦᱟ ᱨᱮ ᱤᱨᱟᱹᱞ ᱠᱚ ᱵᱟᱪᱷᱟᱣ ᱚᱪᱚ ᱞᱮᱱ ᱯᱮ ᱦᱚᱲ ᱢᱩᱫᱽ ᱨᱮ ᱩᱱᱤ ᱦᱚᱸ ᱢᱤᱫ ᱦᱚᱲ ᱠᱟᱱᱟᱭ| ᱱᱟᱦᱟᱜ ᱦᱟᱹᱵᱤᱡ ᱫᱚ ᱩᱱᱤ ᱫᱚ ᱡᱮᱞᱮᱧ ᱱᱟᱝ ᱛᱟᱦᱮᱸ ᱟᱠᱟᱱ ᱢᱟᱭᱡᱤᱣ ᱠᱟᱱᱟᱭ| ᱩᱱᱤ ᱫᱚ ᱢᱚᱫᱷᱭᱚ ᱯᱨᱚᱫᱮᱥ ᱨᱮᱱᱟᱜ ᱤᱱᱫᱚᱨ ᱞᱚᱠ ᱥᱚᱵᱷᱟ ᱴᱚᱴᱷᱟ ᱠᱷᱚᱱ ᱑᱙᱘᱙ ᱥᱮᱨᱢᱟ ᱠᱷᱚᱱᱮ ᱡᱤᱛᱟᱹᱣ ᱦᱮᱡ ᱟᱹᱜᱩ ᱟᱠᱟᱱᱟ|

ᱩᱱᱤ ᱫᱚ ᱒᱐᱐᱒ ᱥᱮᱨᱢᱟ ᱠᱷᱚᱱ ᱒᱐᱐᱔ ᱥᱮᱨᱢᱟ ᱦᱟᱹᱵᱤᱡ ᱢᱟᱱᱣᱟ ᱟᱹᱭᱫᱟᱹᱨ ᱩᱛᱷᱱᱟᱹᱣ, ᱥᱟᱹᱝᱜᱤᱧ ᱡᱚᱱᱚᱲ ᱟᱨ ᱯᱮᱴᱨᱚᱞᱤᱭᱟᱢ ᱰᱤᱯᱟᱹᱴ ᱨᱮᱱ ᱢᱚᱱᱛᱨᱤᱭᱮ ᱛᱟᱦᱮᱸᱠᱟᱱᱟ| ᱑᱖ ᱟᱱᱟᱜ ᱞᱚᱠ ᱥᱚᱵᱷᱟ ᱵᱟᱪᱷᱱᱟᱣ ᱨᱮ ᱢᱟᱹᱭᱡᱤᱣ ᱠᱚ ᱢᱩᱫᱽ ᱨᱮ ᱩᱱᱤ ᱜᱮ ᱡᱚᱛᱚ ᱩᱢᱮᱨᱟᱱᱮ ᱛᱟᱦᱮᱸᱠᱟᱱᱟ| ᱩᱱᱤ ᱫᱚ ᱢᱤᱨᱟ ᱠᱩᱢᱟᱨᱤ ᱛᱟᱭᱱᱚᱢ ᱞᱚᱠ ᱥᱚᱵᱦᱟ ᱨᱮ ᱫᱚᱥᱟᱨ ᱢᱟᱭᱡᱤᱣ ᱜᱟᱞᱚᱪᱤᱭᱟᱹ ᱞᱮᱠᱟ ᱛᱮᱠᱚ ᱵᱟᱪᱷᱟᱣ ᱞᱮᱫᱮᱭᱟ|
==ᱮᱛᱚᱦᱚᱱᱵ ᱡᱤᱭᱚᱱ ᱟᱨ ᱥᱮᱪᱮᱫ==
ᱥᱩᱢᱤᱛᱨᱟ ᱢᱟᱦᱟᱡᱚᱱ [[ᱢᱚᱦᱟᱨᱟᱥᱛᱨᱚ]] ᱯᱚᱱᱚᱛ ᱨᱮᱱᱟᱜ ᱨᱚᱛᱱᱟ ᱜᱤᱨᱤ ᱦᱚᱱᱚᱛ ᱨᱮᱭᱟᱜ ᱪᱤᱯᱞᱩᱱ ᱱᱟᱝᱜᱽᱨᱟᱦᱟ ᱨᱮ ᱢᱤᱫᱴᱮᱱ ᱠᱚᱱᱠᱟᱱ ᱵᱽᱨᱟᱦᱢᱚᱱ ᱜᱷᱟᱨᱚᱧᱡᱽ ᱨᱮᱭᱮ ᱡᱟᱱᱟᱢ ᱞᱮᱱᱟ| ᱩᱱᱤ ᱨᱮᱱ ᱟᱯᱟᱛ ᱟᱜ ᱧᱩᱛᱩᱢ ᱯᱩᱥᱚᱛᱛᱚᱢ ᱥᱟᱛᱷᱮ ᱟᱨ ᱮᱝᱜᱟᱛ ᱛᱮᱫ ᱟᱜ ᱧᱩᱛᱩᱢ ᱫᱚ ᱩᱥᱷᱟ ᱛᱟᱦᱮᱸᱠᱟᱱᱟ| ᱡᱚᱭᱚᱱᱛᱚ ᱢᱟᱦᱟᱡᱚᱱ ᱥᱟᱶ ᱵᱟᱯᱞᱟ ᱠᱟᱛᱮ, ᱩᱱᱤ ᱫᱚ ᱤᱱᱫᱚᱨ ᱡᱮᱜᱮᱫ ᱵᱤᱤᱨᱫᱟᱹ ᱜᱟᱲ (ᱱᱟᱦᱟᱜ ᱫᱮᱵᱤ ᱟᱦᱟᱞᱭᱟ ᱡᱮᱜᱮᱫ ᱜᱜᱤᱨᱫᱟᱹ ᱜᱟᱲ) ᱠᱷᱚᱱ ᱥᱱᱟᱛᱚᱠ ᱰᱤᱜᱽᱨᱤ ᱦᱟᱟᱢᱮᱴ ᱞᱮᱫᱟ ᱟᱨ ᱟᱹᱱ ᱰᱤᱯᱟᱹᱴ ᱛᱮ ᱥᱱᱟᱛᱚᱠ ᱰᱤᱜᱽᱨᱤ ᱦᱟᱢᱮᱴ ᱞᱮᱫᱟ|
