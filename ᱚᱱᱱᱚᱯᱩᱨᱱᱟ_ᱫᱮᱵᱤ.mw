{{Infobox person
| name        = ᱚᱱᱱᱚᱯᱩᱨᱱᱟ ᱫᱮᱵᱤ
| image       =
| caption     =
| birth_date  = 1927
| birth_name  = ᱨᱳᱥᱟᱱᱟᱨᱟ ᱠᱷᱟᱱ
| birth_place = [[Maihar]], [[Central India Agency]], [[British Raj|British India]]
| death_date  = {{death date and age|df=yes|2018|10|13|1927}}
| death_place = [[Mumbai]], India
| father      = [[Allauddin Khan]]
| spouse      = {{Unbulleted list
 | {{marriage|[[Ravi Shankar]]|1941|1982|end=div}}
 | {{marriage|Rooshikumar Pandya|1982|2013|end=died}}}}
| children    = [[Shubhendra Shankar]]
| relatives   = [[Ali Akbar Khan]] (brother)
}}
''' ᱚᱱᱱᱚᱯᱩᱨᱱᱟ ᱫᱮᱵᱤ ''' (ᱡᱟᱱᱟᱢ-᱑᱙᱒᱗--᱑᱓ ᱚᱠᱴᱚᱵᱚᱨ ᱒᱐᱑᱘) ᱫᱚ ᱦᱤᱱᱫᱩᱥᱛᱟᱱᱤ ᱠᱞᱟᱥᱤᱠᱟᱞ ᱥᱮᱨᱮᱧ,ᱵᱤᱬᱟ ᱵᱟᱡᱱᱟᱣᱤᱡ ᱠᱟᱱᱟᱭ ᱾ ᱟᱡ ᱫᱚ ᱯᱟ.ᱦᱤᱞ ᱢᱚᱭᱦᱟᱨ ᱮᱥᱴᱮᱴ {Maihar Estate (M.P.)} ᱨᱤᱱᱤᱡ ᱢᱚᱦᱟᱨᱟᱡᱟ ᱵᱨᱤᱱᱟᱛᱷ ᱥᱤᱝ (Maharaja Brijnath Singh) 'ᱚᱱᱱᱚᱯᱩᱨᱱᱟ ᱫᱮᱵᱤ ' ᱧᱩᱢ ᱮᱢᱟᱫᱮ ᱛᱟᱦᱮᱸᱱ ᱾ ᱟᱡ ᱫᱚ ᱢᱚᱭᱦᱟᱨ ᱜᱷᱚᱨᱟᱱᱟ (Maihar gharana)
ᱵᱩᱱᱭᱟ.ᱫᱤᱭᱟ. (ᱵᱟᱵᱟ) ᱟᱞᱞᱟᱣᱫᱤᱱ ᱠᱷᱟᱱ (Allauddin Khan) ᱣᱤᱡ ᱦᱚᱯᱚᱱ-ᱮᱨᱟ  ᱟᱨ ᱨᱚᱵᱤ ᱥᱚᱝᱠᱚᱨ (Ravi Shankar) ᱣᱤᱡ ᱮᱨᱟ ᱠᱟᱱᱟᱭ ᱾ ᱟᱡ ᱡᱟᱶᱟᱭ ᱨᱚᱵᱤ ᱥᱚᱝᱠᱚᱨ ᱴᱷᱮᱱ ᱠᱷᱚᱱ ᱟᱞᱟᱜᱽ ᱮᱱ ᱛᱟᱭᱚᱢ ᱵᱚᱢᱵᱮ(ᱢᱩᱢᱵᱟᱭ) ᱛᱮ ᱥᱮᱱ ᱮᱱᱟᱭ ᱟᱨ ᱛᱤᱥ ᱦᱚᱸ ᱫᱤᱥᱣᱟ. ᱠᱚ ᱥᱟᱢᱟᱝ ᱨᱮ ᱵᱟᱭ ᱯᱚᱨᱯᱷᱳᱨᱢᱟᱱᱥ ᱞᱮᱫᱟ ᱾ ᱟᱡ ᱥᱩᱢᱩᱝ ᱜᱮ ᱛᱟᱦᱮᱸᱭᱮᱱᱟ,ᱮᱱᱦᱚᱸ ᱵᱤᱱ-ᱜᱚᱱᱚᱝ ᱛᱮ ᱥᱮᱨᱮᱧ ᱴᱤᱪᱤᱝ ᱛᱚᱝᱜᱮ ᱫᱚᱦᱚ ᱞᱮᱫ ᱜᱮᱭᱟ ᱾ ᱟᱡ ᱨᱤᱱ ᱧᱩᱢᱟᱱ ᱪᱮᱞᱟ ᱠᱚᱫᱚᱠᱚ ᱦᱩᱭᱩᱜ ᱠᱟᱱᱟ ᱦᱚᱨᱤᱯᱨᱚᱥᱟᱫᱽ ᱪᱚᱣᱨᱟᱥᱤᱭᱟ ([[:en:Hariprasad Chaurasia]]), ᱱᱤᱛᱭᱟᱱᱚᱱᱫᱚ ᱦᱚᱞᱫᱤᱯᱩᱨ ([[:en:Nityanand Haldipur]]) ᱟᱨ ᱱᱤᱠᱷᱤᱞ ᱵᱟᱱᱟᱨᱡᱤ ([[:en:Nikhil Banerjee]])
== ᱡᱤᱭᱚᱱ ᱠᱟᱛᱷᱟ ==
ᱚᱱᱱᱚᱯᱩᱨᱱᱟ ᱫᱚ ᱑᱙᱒᱗ ᱥᱟᱞ ᱨᱮ ᱢᱚᱭᱦᱟᱨ,(ᱱᱤᱛᱚᱜ ᱢᱚᱫᱷᱭᱚ ᱯᱨᱚᱫᱮᱥ) ᱨᱮ ᱡᱟᱱᱟᱢ ᱞᱮᱱᱟᱭ ᱾
ᱟᱡ ᱫᱚ ᱧᱩᱛᱩᱢᱟᱱ ᱦᱩᱱᱟ.ᱨᱤᱭᱟ. ᱨᱚᱵᱤ ᱥᱚᱝᱠᱚᱨ ᱥᱟᱶ ᱑᱕ ᱢᱮ ᱑᱙᱔᱕ ᱥᱟᱞ ᱨᱮ ᱟᱞᱢᱳᱨ (Almora) ᱨᱮᱠᱤᱱ ᱵᱟᱯᱞᱟ ᱞᱮᱱᱟ ᱟᱨ ᱚᱠᱴᱤᱵᱚᱨ,᱑᱙᱘᱒ ᱥᱟᱞ ᱨᱮᱠᱤᱱ ᱪᱷᱰᱟᱪᱷᱟ.ᱰᱤ/ᱥᱟᱠᱟᱢ ᱠᱤᱱ ᱪᱤᱨᱟ. ᱞᱮᱜ-ᱟ ᱾ ᱑᱙᱔᱕ ᱠᱷᱚᱱ ᱑᱙᱕᱕ ᱦᱟ.ᱵᱤᱡ ᱥᱴᱮᱡᱽ ᱨᱮ ᱥᱟᱶᱛᱮ ᱩᱫᱩᱜ-ᱥᱚᱜᱚᱨ ᱞᱮᱜ-ᱟ ᱠᱤᱱ ᱾ ᱟᱠᱤᱱ ᱨᱤᱱ ᱫᱚ ᱢᱤᱫ ᱦᱚᱯᱚᱱ ᱥᱩᱵᱷᱮᱱᱫᱨᱚ ᱥᱚᱝᱠᱚᱨ (᱑᱙᱔᱒-᱑᱙᱙᱒) ([[:en:Shubhendra Shankar]])  ᱛᱟᱦᱮᱸ ᱠᱟᱱᱟᱭ,ᱡᱟᱦᱟᱸᱭ ᱫᱚ ᱢᱤᱫ ᱥᱮᱨᱮᱧᱤᱭᱟ. ᱛᱟᱦᱮᱸ ᱠᱟᱱᱟ  ᱾
ᱛᱟᱭᱚᱢ ᱚᱱᱱᱚᱯᱩᱨᱱᱟ ᱫᱚ ᱨᱩᱥᱤᱠᱩᱢᱟᱨ ᱯᱟᱱᱰᱭᱟ (Rooshikumar Pandya) ᱥᱟᱶ ᱙ ᱰᱤᱥᱮᱢᱵᱚᱨ ᱑᱙᱘᱒ ᱥᱟᱞ,ᱵᱚᱢᱵᱮ ᱨᱮ ᱵᱟᱯᱞᱟ ᱞᱮᱫᱮᱭᱟ ᱾ ᱩᱱ ᱡᱚᱠᱷᱚᱱ ᱯᱟᱱᱰᱭᱟ ᱦᱟᱜ ᱫᱚ ᱔᱒ ᱵᱚᱪᱷᱚᱨ ᱩᱢᱮᱨ ᱛᱟᱦᱮᱸ ᱠᱟᱱᱟ ᱾
== ᱠᱮᱨᱤᱭᱚᱨ ==
ᱚᱱᱱᱚᱯᱩᱨᱱᱟ ᱫᱚ ᱢᱚᱭᱦᱟᱨ ᱜᱷᱚᱨᱟᱱᱟ (Maihar gharana) ᱟᱥᱲᱟ ᱨᱤᱱ ᱵᱷᱟ.ᱜᱤ ᱥᱩᱨᱵᱟᱦᱟᱨ (surbahar) ᱵᱤᱬᱟ ᱵᱟᱡᱽᱱᱟᱣᱤᱭᱟ. ᱛᱟᱦᱮᱸ ᱠᱟᱱᱟ ᱾  ᱟᱡ ᱵᱟᱵᱟ ᱴᱷᱮᱱ ᱠᱷᱚᱱ ᱟ.ᱰᱤ ᱠᱚᱢ ᱥᱮᱨᱢᱟ ᱨᱮᱜᱮ ᱱᱚᱣᱟ ᱠᱚᱭ ᱥᱮᱬᱟ ᱞᱮᱜ-ᱟ ᱾ ᱤᱱᱟ. ᱛᱟᱭᱚᱢ ᱟᱭᱢᱟ ᱪᱮᱞᱟ ᱟᱡ ᱴᱷᱮᱱ ᱠᱷᱚᱱ ᱠᱞᱟᱥᱤᱠᱟᱞ ᱢᱤᱸᱣᱡᱤᱠ,ᱥᱮᱨᱮᱧ,ᱵᱟᱡᱽᱱᱟ ᱨᱩ~ ᱮᱢᱟᱱ ᱦᱩᱱᱟ.ᱨ ᱠᱚ ᱥᱮᱬᱟ ᱞᱮᱫᱟ ᱾
᱑᱙᱔᱑ ᱥᱟᱞ ᱨᱮ, ᱟᱡ ᱵᱟᱵᱟ ᱣᱤᱡ ᱪᱮᱞᱟ ᱨᱚᱵᱤ ᱥᱚᱝᱠᱚᱨ ᱥᱟᱶ ᱑᱔ ᱵᱚᱪᱷᱚᱨ ᱩᱢᱮᱨ ᱨᱮ  ᱵᱟᱯᱞᱟ ᱞᱮᱱᱟ ᱾ ᱡᱟᱶᱟᱭᱮᱱ ᱛᱟᱭᱚᱢ ᱦᱤᱱᱫᱩ ᱫᱷᱚᱨᱚᱢ ᱛᱮ ᱵᱚᱫᱚᱞ ᱞᱮᱱᱟᱭ ᱾ ᱑᱙᱕᱐ ᱥᱟᱞ ᱨᱮ, ᱟᱡ ᱡᱟᱶᱟᱭ ᱥᱟᱶ ᱫᱤᱞᱞᱤ ᱟᱨ [[ᱠᱚᱞᱠᱟᱛᱟ]] ᱠᱚᱨᱮ ᱵᱟᱱᱟ ᱦᱚᱲ ᱢᱮᱥᱟ ᱠᱟᱛᱮᱱ ᱥᱮᱨᱮᱧ ᱞᱮᱫᱟ ᱠᱤᱱ,ᱤᱠᱷᱟ.ᱱ ᱛᱟᱭᱚᱢ ᱥᱚᱝᱠᱚᱨ ᱫᱤᱥᱣᱟ.ᱠᱚ ᱥᱟᱢᱟᱝ ᱩᱫᱩᱜ-ᱥᱚᱫᱚᱨ ᱢᱩᱪᱟ.ᱫ ᱠᱮᱫᱟᱭ ᱾
== ᱥᱤᱨᱯᱷᱟ. ᱟᱨ ᱢᱟ.ᱱ ᱠᱚ ==
ᱟᱡ ᱧᱟᱢ ᱟᱠᱟᱫ ᱥᱤᱨᱯᱷᱟ. ᱟᱨ ᱢᱟ.ᱱ ᱠᱚᱫᱚ ᱞᱟᱛᱟᱨ ᱨᱮ ᱥᱚᱫᱚᱨ ᱮᱱᱟ ᱾
* ᱑᱙᱗᱗ ᱥᱟᱞ ᱨᱮ, ᱯᱚᱫᱽᱢᱚ ᱵᱤᱵᱷᱩᱥᱚᱬ (Padma Bhushan) ᱢᱟ.ᱱ-- ᱥᱤᱧᱚᱛ ᱨᱮᱭᱟᱜ ᱛᱮᱥᱟᱨ ᱱᱟᱜᱚᱨᱤᱭᱟ. ᱢᱟ.ᱱ ᱾
* ᱑᱙᱙᱑ ᱥᱟᱞ ᱨᱮ, ᱥᱚᱝᱜᱤᱛ ᱱᱟᱴᱚᱠ ᱮᱠᱟᱰᱮᱢᱤ ᱟᱣᱟᱨᱰ-- ᱥᱤᱧᱚᱛ,ᱦᱩᱱᱟ.ᱨ ᱛᱷᱚᱠ ᱨᱮᱭᱟᱜ ᱡᱮᱛᱮ ᱠᱷᱚᱱ ᱢᱟᱨᱟᱝ ᱥᱤᱨᱯᱷᱟ. ᱾ 
* ᱑᱙᱙᱙ ᱥᱟᱞ ᱨᱮ, ᱫᱮᱥᱤᱠᱳᱛᱛᱟᱢᱚ (Desikottama),ᱢᱤᱫ ᱢᱟ.ᱱᱟᱱ ᱰᱳᱠᱴᱚᱨᱮᱴ ᱰᱤᱜᱽᱨᱤ-- ᱵᱤᱥᱣᱚ ᱵᱷᱟᱨᱚᱛᱤ ᱡᱮᱜᱮᱛ-ᱵᱤᱨᱫᱟ.ᱜᱟᱲ ᱠᱷᱚᱱ ᱾
* ᱒᱐᱐᱔ ᱥᱟᱞ ᱨᱮ, ᱥᱚᱝᱜᱤᱛ ᱱᱟᱴᱚᱠ ᱮᱠᱟᱰᱮᱢᱤ ᱨᱤᱱ ᱥᱚᱦᱮᱫ ᱵᱟᱪᱷᱚᱱ ᱞᱮᱱᱟᱭ ᱾
== ᱯᱷᱮᱰᱟᱛ ᱡᱚᱱᱚᱲ ==
