
==ᱥᱟᱢᱟ ᱡᱮᱭᱱ==

ᱥᱟᱢᱟ ᱡᱮᱭᱱ ᱫᱚ ᱢᱤᱫ ᱧᱩᱛᱩᱢᱟᱱ ᱤᱱᱰᱤᱭᱟᱱ ᱯᱷᱳᱨᱮᱤᱱ ᱥᱮᱨᱵᱷᱤᱥ (IFS) ᱟᱯᱷᱤᱥᱚᱨ ᱠᱟᱱᱟᱭ ᱾ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱮᱴᱟᱜ ᱫᱮᱥ ᱫᱤᱥᱚᱢ ᱨᱮ ᱨᱟᱡᱽᱫᱩᱛ (Ambassador) ᱞᱮᱠᱟᱭ ᱛᱟᱦᱮᱸ ᱟᱠᱟᱱᱟ ᱾ ᱨᱟᱡᱽᱫᱩᱛ ᱠᱟᱢᱠᱟᱡᱽ ᱨᱮ ᱟᱡᱟᱜ ᱞᱟᱥᱮᱨ ᱦᱟᱛᱟᱝ ᱫᱚ ᱫᱮᱥ ᱵᱤᱫᱮᱥ ᱨᱮ ᱥᱟᱨᱦᱟᱣ ᱟᱠᱟᱱᱟ ᱾ ᱒᱐᱑᱗ ᱥᱟᱞ ᱠᱷᱚᱱ ᱱᱤᱛ ᱷᱟ.ᱵᱤᱡ ᱜᱨᱤᱠ (Greece)  ᱨᱮ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ ᱨᱟᱡᱽᱫᱩᱛ ᱢᱮᱱᱟᱭᱟ ᱾
ᱚᱜᱚᱥᱴ ᱒᱐᱐᱘ ᱠᱷᱚᱱ ᱚᱜᱚᱥᱴ ᱒᱐᱑᱑ ᱷᱟ.ᱵᱤᱡ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ ᱟᱤᱵᱷᱳᱨᱤ ᱠᱳᱥᱴ (Ivory Cost) ᱥᱤᱮᱨᱟ ᱞᱳᱱ (Sierra leone) ᱞᱤᱵᱮᱨᱤᱭᱟ (Liberia) ᱜᱩᱤᱱᱤᱭᱟ (Guinea) ᱨᱮ ᱯᱩᱭᱞᱩ ᱛᱮ ᱨᱟᱡᱽᱫᱩᱛ ᱮ ᱛᱟᱦᱮᱸ ᱠᱟᱱᱟᱭ ᱾
ᱢᱚᱤ ᱒᱐᱑᱔ ᱠᱷᱚᱱ ᱡᱩᱱ ᱒᱐᱑᱗ ᱷᱟ.ᱵᱤᱡ ᱯᱟᱱᱟᱢᱟ, ᱠᱳᱥᱴᱟᱨᱤᱠᱟ ᱟᱨ ᱱᱤᱠᱟᱨᱟᱜᱩᱣᱟ ᱫᱤᱥᱚᱢ ᱨᱮ ᱥᱤᱧᱚᱛ ᱫᱤᱥᱚᱢ ᱯᱟᱦᱴᱟ ᱠᱷᱚᱱ ᱨᱟᱡᱽᱫᱩᱛ ᱮ ᱛᱟᱦᱮᱸ ᱠᱟᱱᱟ ᱾
ᱨᱳᱢ,ᱤᱴᱟᱞᱤ ᱨᱮ ᱰᱮᱯᱩᱴᱤ ᱪᱤᱯᱷ ᱚᱯᱷ ᱢᱤᱥᱚᱱ ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱾ ᱟᱢᱮᱨᱤᱠᱟ ᱨᱮ ᱨᱟᱡᱽ ᱟ.ᱨᱤ ᱥᱚᱞᱟᱦᱟᱠᱟᱨ ᱟᱨ UNESCO ᱯᱟᱨᱤᱥ,ᱯᱷᱨᱟᱱᱥ ᱨᱮ Permanent Delegate ᱮ ᱛᱟᱦᱮᱸ ᱠᱟᱱᱟ ᱾

==ᱦᱟᱨᱟᱵᱩᱨᱩ ᱟᱨ ᱥᱮᱪᱮᱫ==

᱑᱙᱕᱙ ᱥᱟᱞ ᱨᱮ ᱡᱚᱢᱩ ᱟᱨ ᱠᱟᱥᱢᱤᱨ ᱨᱮ ᱡᱟᱱᱟᱢ ᱞᱮᱱᱟᱭ ᱾ University of Jammu ᱨᱮ ᱨᱟᱡᱽᱟ.ᱨᱤ ᱥᱟᱬᱮᱥ ᱨᱮ ᱵᱟᱰᱚᱦᱤ (B.A) ᱥᱟ.ᱛ ᱞᱮᱜᱼᱟᱭ ᱾ ᱚᱱᱟ ᱵᱤᱱᱤᱰ ᱨᱮ ᱞᱩᱭᱞᱩ ᱴᱷᱟᱶ ᱨᱮ ᱛᱟᱦᱮᱸ ᱮᱱᱛᱮ Chancellor's Gold medal ᱮ ᱧᱟᱢ ᱞᱮᱜᱼᱟ ᱾ Jawaharlal Nehru  University ᱱᱟᱶᱟ ᱫᱤᱞᱤ ᱠᱷᱚᱱ ᱯᱷᱤᱞᱚᱥᱚᱯᱷᱤ ᱟᱨ ᱨᱟᱡᱽᱟ.ᱨᱤ ᱥᱟᱬᱮᱥ ᱮ ᱵᱟᱨ ᱫᱷᱟᱣ  M.A. ᱥᱟ.ᱛ ᱟᱠᱟᱜᱼᱟ ᱾ ᱟᱡᱟᱜ ᱞᱟᱥᱮᱨ ᱦᱟᱛᱟᱝ ᱫᱟᱲᱮ ᱛᱮ UGC Felloship ᱦᱚᱸᱭ ᱧᱟᱢ ᱟᱠᱟᱜᱼᱟ ᱾
