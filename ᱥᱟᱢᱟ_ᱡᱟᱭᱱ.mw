[[File:Shamma Jain.jpg|thumb|ᱥᱟᱢᱟ ᱡᱟᱭᱱ]]


'''ᱥᱟᱢᱟ ᱡᱟᱭᱱ''' ᱫᱚ ᱢᱤᱫ ᱧᱩᱛᱩᱢᱟᱱ ᱤᱱᱰᱤᱭᱟᱱ ᱯᱷᱳᱨᱮᱤᱱ ᱥᱮᱨᱵᱷᱤᱥ (IFS) ᱟᱯᱷᱤᱥᱚᱨ ᱠᱟᱱᱟᱭ ᱾ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱮᱴᱟᱜ ᱫᱮᱥ ᱫᱤᱥᱚᱢ ᱨᱮ ᱨᱟᱡᱽᱫᱩᱛ (Ambassador) ᱞᱮᱠᱟᱭ ᱛᱟᱦᱮᱸ ᱟᱠᱟᱱᱟ ᱾ ᱨᱟᱡᱽᱫᱩᱛ ᱠᱟᱢᱠᱟᱡᱽ ᱨᱮ ᱟᱡᱟᱜ ᱞᱟᱥᱮᱨ ᱦᱟᱛᱟᱝ ᱫᱚ ᱫᱮᱥ ᱵᱤᱫᱮᱥ ᱨᱮ ᱥᱟᱨᱦᱟᱣ ᱟᱠᱟᱱᱟ ᱾ ᱒᱐᱑᱗ ᱥᱟᱞ ᱠᱷᱚᱱ ᱱᱤᱛ ᱦᱟᱹᱵᱤᱡ ᱜᱨᱤᱠ (Greece) ᱨᱮ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ ᱨᱟᱡᱽᱫᱩᱛ ᱢᱮᱱᱟᱭᱟ ᱾<ref>{{cite web|author=|year=|url=http://www.business-standard.com/article/pti-stories/shamma-jain-appointed-indian-envoy-to-greece-117062901243_1.html |title=Shamma Jain appointed Indian envoy to Greece|publisher=[[Business Standard]]|accessdate=29 June 2017}}</ref>ᱚᱜᱚᱥᱴ ᱒᱐᱐᱘ ᱠᱷᱚᱱ ᱚᱜᱚᱥᱴ ᱒᱐᱑᱑ ᱦᱟᱹᱵᱤᱡ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ ᱟᱤᱵᱷᱚᱨᱤ ᱠᱳᱥᱴ (Ivory Coast) ᱥᱤᱮᱨᱟ ᱞᱤᱭᱳᱱ (Sierra Leone) ᱞᱤᱵᱮᱨᱤᱭᱟ (Liberia) ᱜᱤᱱᱤ (Guinea) ᱨᱮ ᱯᱩᱭᱞᱩ ᱛᱮ ᱨᱟᱡᱽᱫᱩᱛ ᱮ ᱛᱟᱦᱮᱸ ᱠᱟᱱᱟᱭ ᱾
ᱢᱚᱤ ᱒᱐᱑᱔ ᱠᱷᱚᱱ ᱡᱩᱱ ᱒᱐᱑᱗ ᱦᱟᱹᱵᱤᱡ ᱯᱟᱱᱟᱢᱟ, ᱠᱳᱥᱴᱟᱨᱤᱠᱟ ᱟᱨ ᱱᱤᱠᱟᱨᱟᱜᱩᱣᱟ ᱫᱤᱥᱚᱢ ᱨᱮ ᱥᱤᱧᱚᱛ ᱫᱤᱥᱚᱢ ᱯᱟᱦᱴᱟ ᱠᱷᱚᱱ ᱨᱟᱡᱽᱫᱩᱛ ᱮ ᱛᱟᱦᱮᱸ ᱠᱟᱱᱟ ᱾<ref>{{cite web|author=|year=|url=http://www.cii.in/PhotoGalleryDetail.aspx?enc=KBTvEDa/DRwabL03WCyPLwcWzSYGoWkz9NTe76paDb4yKMmz3UAayrbPCfwFBtBrrBBtNYQut6JIs2A3OJ7jh9F3rmQNa373y67qvqEGRKJqp8jcr+41hI/Hnv7lFntS |title=CII Interactive Session|publisher=[[Confederation of Indian Industry]]|accessdate=14 May 2014}}</ref><ref>{{cite web|author=|year=|url=http://www.eoiabidjan.org/page/display/61 |title=Embassy of India in Ivory Coast|publisher=Ministry of External Affairs|accessdate=8 September 2008}}</ref> 

ᱨᱳᱢ, ᱤᱴᱟᱞᱤ ᱨᱮ ᱰᱮᱯᱩᱴᱤ ᱪᱤᱯᱷ ᱚᱯᱷ ᱢᱤᱥᱚᱱ ᱞᱮᱠᱟᱭ ᱛᱟᱦᱮᱸ ᱠᱟᱱᱟ ᱾ ᱟᱢᱮᱨᱤᱠᱟ ᱨᱮ ᱨᱟᱡᱽ ᱟᱹᱨᱤ ᱥᱚᱞᱟᱦᱟᱠᱟᱨ ᱟᱨ UNESCO ᱯᱟᱨᱤᱥ, ᱯᱷᱨᱟᱱᱥ ᱨᱮ Permanent Delegate ᱮ ᱛᱟᱦᱮᱸ ᱠᱟᱱᱟ ᱾

==ᱦᱟᱨᱟᱵᱩᱨᱩ ᱟᱨ ᱥᱮᱪᱮᱫ==

᱑᱙᱕᱙ ᱥᱟᱞ ᱨᱮ ᱡᱚᱢᱩ ᱟᱨ ᱠᱟᱥᱢᱤᱨ ᱨᱮ ᱡᱟᱱᱟᱢ ᱞᱮᱱᱟᱭ ᱾ University of Jammu ᱨᱮ ᱨᱟᱡᱽ ᱟᱹᱨᱤ ᱥᱟᱬᱮᱥ ᱨᱮ ᱵᱟᱰᱚᱦᱤ (B.A.) ᱥᱟᱹᱛ ᱞᱮᱜᱼᱟᱭ ᱾ ᱚᱱᱟ ᱵᱤᱱᱤᱰ ᱨᱮ ᱞᱩᱭᱞᱩ ᱴᱷᱟᱶ ᱨᱮ ᱛᱟᱦᱮᱸ ᱮᱱᱛᱮ Chancellor's Gold medal ᱮ ᱧᱟᱢ ᱞᱮᱜᱼᱟ ᱾ Jawaharlal Nehru University ᱱᱟᱶᱟ ᱫᱤᱞᱞᱤ ᱠᱷᱚᱱ ᱯᱷᱤᱞᱚᱥᱚᱯᱷᱤ ᱟᱨ ᱨᱟᱡᱽ ᱟᱹᱨᱤ ᱥᱟᱬᱮᱥ ᱮ ᱵᱟᱨ ᱫᱷᱟᱣ M.A. ᱥᱟᱹᱛ ᱟᱠᱟᱜᱼᱟ ᱾<ref>{{cite web|author=|year=|url=http://www.jnu.ac.in/SIS/CAS/CAS_Alumni_MPhil.pdf |title=Center for African Studies|publisher=JNU|accessdate=14 May 2014}}</ref>ᱟᱡᱟᱜ ᱞᱟᱥᱮᱨ ᱦᱟᱛᱟᱝ ᱫᱟᱲᱮ ᱛᱮ UGC Felloship ᱦᱚᱸᱭ ᱧᱟᱢ ᱟᱠᱟᱜᱼᱟ ᱾

==ᱮᱱᱮᱢ==

ᱥᱟᱢᱟ ᱡᱟᱭᱱ ᱫᱚ ᱑᱙᱘᱓ ᱥᱟᱞ ᱠᱷᱚᱱ Indian Foreign Service ᱨᱮ ᱱᱟᱜ ᱮᱱᱮᱡ ᱛᱟᱭ ᱾<ref>{{cite web|author=|year=|url=http://www.mea.gov.in/press-releases.htm?dtl/23152/Ms+Shamma+Jain+appointed+as+the+next+Ambassador+of+India+to+Panama |title=Shamma Jain appointed as the next Ambassador of India to Panama|publisher=Ministry of External Affairs|accessdate=14 May 2014}}</ref>ᱚᱱᱟ ᱢᱟᱬᱟᱝ ᱫᱚ Counter Terrorism Division ᱢᱩᱲᱩᱛ ᱵᱤᱪᱟᱹᱨᱤᱭᱟ ᱟᱨ ᱵᱟᱝ ᱫᱤᱥᱟᱹ ᱩᱫᱩᱜᱤᱡ ᱞᱮᱠᱟ ᱠᱟᱹᱢᱤ ᱛᱚᱨᱟᱣ ᱞᱮᱜᱼᱟ ᱚᱱᱟ ᱥᱟᱶᱛᱮ ᱯᱚᱞᱤᱥᱤ ᱯᱞᱟᱱᱤᱝ ᱟᱨ ᱨᱤᱥᱟᱨᱪ on Terrorism Diplomacy ᱵᱤᱫᱮᱥ ᱨᱟᱡᱽ ᱟᱹᱨᱤ ᱵᱤᱵᱷᱟᱜ ᱱᱟᱶᱟ ᱫᱤᱞᱤ ᱨᱮ ᱛᱟᱦᱮᱸ ᱠᱟᱛᱮ ᱨᱟᱭ ᱨᱤᱛ ᱠᱚᱭ ᱥᱩᱜ-ᱛᱚᱨᱟᱣ ᱮᱫ ᱛᱟᱦᱮᱸ ᱫᱚᱜ ᱾<ref>{{cite web|author=|year=|url=http://www.meaindia.nic.in/staticfile/organisation.pdf |title=MEA Organization|publisher=Ministry of External Affairs|accessdate=14 May 2014}}</ref>ᱨᱟᱡᱽᱫᱩᱛ ᱡᱟᱭᱱ ᱫᱚ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ ᱡᱮᱜᱮᱛᱟᱹᱨᱤ ᱥᱩᱞᱩᱠ ᱥᱟᱹᱜᱟᱹᱭ ᱜᱟᱶᱛᱟ ᱨᱤᱱᱤᱡ ᱡᱚᱜᱚ ᱥᱩᱛᱨᱮᱛ ᱮ ᱛᱟᱦᱮᱸ ᱠᱟᱱᱟ ᱾<ref>{{cite web|author=|year=|url=http://www.newindianexpress.com/thesundaystandard/MEA-Moves-its-Men-Post-Haste/2014/03/02/article2085131.ece |title=MEA Moves its Men, Post-Haste|publisher=[[Indian Express]]|accessdate=14 May 2014}}</ref> 

᱑᱙᱙᱗ ᱠᱷᱚᱱ ᱒᱐᱐᱑ ᱥᱟᱞ ᱦᱟᱹᱵᱤᱡ ᱥᱤᱧᱚᱛ ᱫᱤᱥᱚᱢ ᱯᱟᱦᱟᱴᱟ ᱠᱷᱚᱱ Washington DC ᱨᱮ ᱨᱟᱡᱽ ᱟᱹᱨᱤ ᱥᱟᱞᱟᱦᱟ ᱠᱟᱨ ᱮ ᱛᱟᱦᱮᱸ ᱠᱟᱱᱟ ᱾ ᱚᱸᱰᱮ ᱥᱤᱧᱚᱛ ᱫᱤᱥᱚᱢ ᱟᱨ ᱟᱢᱮᱨᱤᱠᱟ ᱫᱤᱥᱚᱢ ᱨᱮᱱᱟᱜ ᱥᱩᱞᱩᱠ ᱥᱟᱹᱜᱟᱹᱭ ᱤᱫᱤ ᱠᱟᱛᱮ ᱨᱟᱡᱽ ᱟᱹᱨᱤ ᱠᱟᱹᱢᱤᱠᱚᱭ ᱥᱩᱜ ᱛᱚᱨᱟᱣ ᱮᱫ ᱛᱟᱦᱮᱸ ᱫᱚᱜ ᱾ ᱒᱐᱐᱓ ᱠᱷᱚᱱ ᱒᱐᱐᱕ ᱥᱟᱞ ᱨᱮ ᱢᱟᱱᱤᱞᱟ, Philippine ᱨᱮ Deputy Chief Of Mission ᱟᱨ Charge de Affairs ᱨᱮᱱᱟᱜ ᱠᱟᱹᱢᱤ ᱥᱩᱜ ᱛᱚᱨᱟᱣ ᱞᱮᱜᱼᱟ ᱾ ᱚᱱᱟ ᱢᱟᱬᱟᱝ ᱨᱮ Turkey ᱟᱨ Argentina ᱨᱮᱱᱟᱜ ᱨᱟᱡᱽᱫᱩᱛ ᱨᱟᱡᱽ ᱟᱹᱨᱤ  ᱠᱟᱹᱢᱤ ᱛᱚᱨᱟᱣ ᱞᱮᱜᱼᱟ  ᱾ ᱒᱐᱐᱙ ᱥᱟᱞ ᱨᱮ University of Liberia ᱨᱮ ᱮᱛᱚᱦᱚᱵ ᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱚᱱᱟᱛᱮ ᱚᱸᱰᱮ Doctors of Letters ᱨᱮᱱᱟᱜ ᱢᱟᱹᱱ ᱥᱟᱠᱟᱡ ᱠᱚ ᱮᱢᱟᱫᱮ ᱛᱟᱦᱮᱸᱫᱚᱜ ᱾ ᱒᱐᱐᱙ ᱨᱮ British Institute of Management ᱟᱨ Technology ᱨᱮᱱᱟᱜ ᱥᱚᱱᱮᱨ ᱥᱟᱹᱛ ᱟᱥᱲᱟ ᱨᱮ ᱮᱛᱚᱦᱚᱵ ᱜᱟᱞᱚᱪᱤᱭᱟᱹ ᱞᱮᱠᱟᱛᱮ ᱛᱟᱦᱮᱸ ᱠᱟᱛᱮ ᱪᱮᱛᱮᱫᱤᱭᱟᱹ ᱠᱚ ᱵᱩᱜᱤ ᱦᱚᱨᱛᱮ ᱛᱟᱲᱟᱢ ᱠᱟᱛᱮ ᱢᱟᱹᱱᱢᱤ ᱞᱟᱹᱜᱤᱫ ᱠᱟᱹᱢᱤ ᱯᱮ ᱢᱮᱱᱛᱮ ᱞᱟᱹᱭ ᱟᱫ ᱠᱚ ᱛᱟᱦᱮᱸ ᱫᱚᱜ ᱾

==ᱥᱟᱹᱠᱷᱭᱟᱹᱛ==
{{Reflist}}
