'''ᱠᱷᱩᱱᱴᱟ(ଉଦଳା/Khunta):'''  ᱳᱰᱤᱥᱟ ᱯᱚᱱᱚᱛ ᱢᱭᱩᱨᱵᱷᱸᱡᱽ ᱦᱚᱱᱚᱛ ᱨᱮᱱᱟᱜ ᱒᱖ ᱜᱚᱴᱟᱝ <ref>https://mayurbhanj.nic.in/subdivision-blocks/</ref>ᱵᱽᱞᱚᱠ ᱠᱷᱚᱱ ᱢᱤᱫ ᱴᱟᱝ ᱵᱽᱞᱚᱠ ᱦᱩᱭᱩᱜ ᱠᱟᱱᱟ ᱠᱷᱩᱱᱴᱟ ᱵᱽᱞᱚᱠ ᱾ ᱵᱮᱵᱛᱱᱚᱴᱤ ᱵᱽᱞᱚᱠ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱮ ᱢᱮᱱᱟᱜ-ᱟ ᱾  ᱱᱚᱣᱟ ᱫᱚ ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱢᱩᱠᱷᱤᱭᱟᱹ ᱥᱚᱫᱚᱨ ᱵᱟᱨᱤᱯᱚᱫᱟ ᱠᱷᱚᱱ ᱔᱖ᱹ᱕ ᱠᱤᱞᱚᱢᱤᱴᱚᱨ ᱱᱚᱧᱮ ᱨᱮ ᱢᱮᱱᱟᱜ-ᱟ ᱾ ᱵᱟᱨᱤᱯᱚᱫᱟ ᱠᱷᱚᱱ ᱑᱙ ᱱᱚᱢᱵᱚᱨ ᱯᱚᱱᱚᱛ ᱰᱟᱦᱟᱨᱛᱮ ᱔᱖ᱹ᱕ ᱠᱤᱞᱚᱢᱤᱴᱚᱨ ᱥᱟᱱ ᱠᱮᱨᱠᱳ, ᱰᱩᱠᱩᱨᱟ, ᱠᱷᱩᱱᱴᱟ ᱯᱟᱨᱚᱢ ᱟᱛᱮ ᱠᱷᱩᱱᱴᱟ ᱧᱟᱢᱚᱜ-ᱟ ᱾ ᱵᱟᱞᱮᱥᱚᱨ ᱠᱷᱚᱱ ᱢᱤᱫ ᱦᱚᱲ ᱨᱮᱢᱩᱬᱟ -ᱢᱤᱛᱨᱚᱯᱩᱨ ᱦᱚᱨ ᱥᱮᱫ ᱛᱮ ᱟᱨ ᱵᱟᱝ ᱥᱮᱨᱜᱚᱰ -ᱱᱤᱞᱚᱜᱤᱨᱤ ᱦᱚᱨ ᱛᱮ ᱠᱷᱩᱱᱴᱟᱭ ᱥᱮᱴᱮᱨ ᱫᱟᱲᱮᱭᱟᱜ-ᱟ ᱾ ᱢᱤᱛᱨᱚᱯᱩᱨ ᱦᱚᱨ ᱛᱮᱫᱚ ᱔᱕ᱹ᱒ ᱠᱤᱞᱚᱢᱤᱴᱚᱨ ᱟᱨ ᱥᱮᱨᱜᱚᱰᱽ ᱱᱤᱞᱚᱜᱤᱨᱤ ᱦᱚᱨ ᱛᱮᱫᱚ ᱔᱘ᱹ᱙ ᱠᱤᱞᱚᱢᱤᱴᱚᱨ ᱞᱟᱜᱟᱣ-ᱟ ᱾ ᱢᱤᱫ ᱦᱚᱲ ᱵᱟᱞᱮᱥᱚᱨ ᱴᱨᱮᱱ ᱛᱮ ᱥᱚᱡᱷᱮ ᱥᱮᱴᱮᱨᱚᱜ ᱨᱮᱱᱟᱜ ᱰᱟᱦᱟᱨ ᱠᱷᱩᱱᱴᱟ ᱛᱮ ᱵᱟᱹᱱᱩᱜ ᱟᱱᱟ, ᱵᱟᱞᱮᱥᱚᱨ,ᱵᱟᱨᱤᱯᱚᱫᱟ ᱱᱚᱣᱟ ᱨᱮᱱᱟᱜ ᱥᱩᱯᱩᱨ ᱨᱮᱞ ᱥᱴᱮᱥᱚᱱ ᱠᱟᱱᱟ ᱾ ᱚᱱᱰᱮᱠᱷᱚᱱ ᱴᱨᱮᱱ ᱛᱮ ᱟᱬᱜᱚ ᱟᱛᱮᱫ ᱵᱚᱥ ᱛᱮ ᱠᱷᱩᱱᱴᱟ ᱪᱟᱞᱟᱜ ᱞᱟᱹᱜᱤᱫ ᱵᱷᱮᱜᱟᱨ ᱵᱚᱥ ᱥᱟᱵᱽ ᱦᱩᱭᱩᱜ-ᱟ ᱾ ᱠᱚᱲᱚᱜᱽᱯᱩᱨ ᱠᱷᱚᱱ ᱢᱤᱫ ᱦᱚᱲ ᱮ ᱦᱟᱹᱡᱩᱜ ᱠᱷᱟᱱ ᱜᱳᱯᱤᱵᱚᱞᱚᱵᱷᱯᱩᱨ ᱥᱮᱫ ᱛᱮ ᱵᱟᱹᱨᱤᱯᱚᱫᱟᱭ ᱥᱮᱴᱮᱨᱚᱜ ᱠᱷᱟᱱ ᱮ ᱥᱩᱨᱩᱜ-ᱟ , ᱵᱟᱨᱤᱯᱚᱫᱟ ᱠᱷᱚᱱ ᱠᱷᱩᱱᱴᱟᱭ ᱪᱟᱞᱟᱜ-ᱟ ᱾ ᱵᱟᱨᱤᱯᱚᱫᱟ ᱥᱮᱫ ᱛᱮ ᱠᱷᱩᱱᱴᱟ ᱫᱚ ᱠᱷᱚᱲᱚᱜᱽᱯᱩᱨ ᱠᱷᱚᱱ ᱑᱔᱐ ᱠᱤᱞᱚᱢᱤᱴᱚᱨ ᱦᱩᱭᱩᱜ-ᱟ ᱾
==ᱥᱤᱢᱟᱹ==
ᱵᱮᱱᱛᱱᱚᱴᱤ ᱵᱽᱞᱚᱠ ᱨᱮᱱᱟᱜ ᱥᱤᱢᱟᱹ ᱟᱭᱛᱟᱱ ᱫᱚ ᱒᱐᱙ᱹ᱓᱐ km² ᱠᱟᱱᱟ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾ ᱠᱷᱩᱱᱴᱟ ᱵᱽᱞᱚᱠ ᱨᱮᱱᱟᱜ ᱥᱟᱢᱟᱝ ᱨᱮ ᱵᱟᱞᱮᱥᱚᱨ ᱦᱚᱱᱚᱛ, ᱮᱛᱚᱢ ᱨᱮ ᱥᱟᱢᱟᱠᱷᱩᱱᱴᱟ, ᱠᱷᱩᱱᱴᱟ ᱟᱨ ᱜᱳᱯᱳᱵᱚᱱᱫᱷᱩᱱᱚᱜᱚᱨ ᱵᱽᱞᱚᱠ ᱢᱮᱱᱟᱜ-ᱟ , ᱯᱟᱪᱮᱨᱮ ᱥᱤᱢᱤᱲᱤᱯᱟᱲ ᱨᱟᱠᱷᱟ ᱫᱚᱦᱚᱟᱠᱟᱱ ᱵᱤᱨ ᱢᱮᱱᱟᱜ-ᱟ , ᱟᱨ  ᱠᱚᱸᱡᱮ ᱨᱮ ᱠᱚᱯᱛᱤᱯᱚᱫᱟ ᱵᱞᱚᱠ ᱢᱮᱱᱟᱜ-ᱟ ᱾
<ref>https://gisodisha.nic.in/District/mayurbhanj/mayurbhanjpdf/Blocks/Khunta%20Block/Khunta_GP%20Map.pdf</ref>

==ᱞᱮᱠᱷᱟᱠᱚ==
᱒᱐᱑᱑ ᱨᱮᱱᱟᱜ ᱦᱚᱲ ᱮᱞ ᱞᱮᱠᱟᱛᱮ ᱱᱚᱣᱟ ᱵᱽᱞᱚᱠ ᱨᱮ ᱘᱙ ᱜᱚᱴᱟᱝ ᱟᱹᱛᱩ ᱟᱨ ᱑᱑ ᱜᱚᱴᱟᱝ ᱜᱨᱟᱢᱯᱚᱸᱪᱟᱭᱚᱛ ᱢᱮᱱᱟᱜ-ᱟ ᱾ ᱵᱽᱞᱚᱠ ᱨᱮ ᱑᱗,᱗᱒᱐ ᱚᱲᱟᱜ ᱢᱮᱱᱟᱜ-ᱟ ᱾ ᱱᱚᱣᱟ ᱵᱽᱞᱚᱠ ᱨᱮ ᱗᱖,᱑᱔᱗ ᱦᱚᱲ ᱢᱮᱱᱟᱜ ᱠᱚᱣᱟ ᱚᱱᱟ ᱢᱩᱫ ᱨᱮ ᱠᱚᱲᱟ ᱠᱚ ᱦᱩᱭᱩᱜ ᱠᱟᱱᱟ ᱓᱘,᱑᱐᱔ ᱟᱨ ᱠᱩᱲᱤ ᱠᱚ ᱦᱩᱭᱩᱜ ᱠᱟᱱᱟ ᱓᱘,᱐᱔᱓᱾ ᱱᱚᱰᱮ ᱨᱮᱱ ᱡᱚᱛᱚ ᱵᱟᱹᱥᱤᱸᱫᱟ ᱟᱹᱛᱩ ᱨᱤᱱ ᱠᱟᱱᱟ ᱠᱚ <ref>https://censusindia.gov.in/2011census/dchb/2107_PART_B_DCHB_MAYURBHANJ.pdf</ref>᱾

==ᱟᱹᱢᱟᱹᱞᱤ==
ᱠᱷᱩᱱᱴᱟ ᱨᱮᱱᱟᱜ ᱵᱽᱞᱚᱠ ᱟᱨ  ᱛᱚᱦᱚᱥᱤᱞ  ᱵᱟᱱᱟᱨ ᱠᱷᱩᱱᱴᱟ ᱨᱮᱜᱮ ᱢᱮᱱᱟᱜ-ᱟ ᱾ ᱠᱷᱩᱱᱴᱟ ᱛᱚᱦᱚᱥᱤᱞ ᱨᱮ ᱔ ᱜᱚᱴᱟᱝ ᱟᱨ ᱟᱭᱤ ᱢᱚᱱᱰᱚᱲ ᱢᱮᱱᱟᱜ-ᱟ ᱡᱮᱢᱚᱱ ᱠᱷᱩᱱᱴᱟ, ᱠᱷᱟᱞᱟᱰᱤ, ᱠᱳᱪᱤᱞᱟᱰᱤᱦᱚ, ᱥᱨᱤᱨᱟᱢᱪᱚᱸᱫᱽᱨᱚᱯᱩᱨ ᱾ <ref>http://bhulekh.ori.nic.in/TahasilWebsite/TahasilInfo.aspx</ref>᱾ ᱵᱽᱞᱚᱠ ᱨᱮ ᱠᱷᱩᱱᱴᱟ ᱨᱮᱜᱮ ᱢᱤᱫᱴᱟᱝ  ᱛᱷᱟᱱᱟ  ᱢᱮᱱᱟᱜ-ᱟ <ref>https://mayurbhanj.nic.in/police/</ref> ᱾ ᱠᱷᱩᱱᱴᱟ ᱨᱮᱱᱟᱜ ᱥᱨᱤ ᱨᱟᱢᱪᱚᱸᱫᱽᱨᱚᱯᱩᱨ ᱨᱮ  ᱢᱤᱫ ᱜᱩᱥᱴᱤ ᱰᱟᱠᱛᱚᱨᱠᱷᱟᱱᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/89</ref> ᱾ ᱚᱱᱟ ᱥᱟᱶ ᱵᱚᱰᱚᱥᱤᱸᱜᱤᱨᱤᱭᱟ, ᱨᱟᱰᱷᱳ, ᱵᱟᱨᱚᱰᱤᱦᱤ ᱨᱮ ᱯᱩᱭᱞᱩ ᱛᱤᱠᱪᱷᱟᱹ ᱛᱟᱞᱢᱟ ᱢᱮᱱᱟᱜ-ᱟ <ref>http://www.dhsodisha.nic.in/?q=node/90</ref>᱾ ᱵᱮᱸᱠ ᱚᱯᱷ ᱤᱱᱰᱤᱭᱟ, ᱠᱚᱨᱯᱳᱨᱮᱥᱚᱱ ᱵᱮᱸᱠ, ᱠᱟᱱᱟᱨᱟ ᱵᱮᱸᱠ, ᱭᱩᱠᱳ ᱵᱮᱸᱠ, ᱭᱩᱱᱟᱭᱴᱮᱰ ᱵᱮᱸᱠ ᱚᱯᱷ ᱤᱱᱰᱤᱭᱟ,ᱥᱴᱮᱴ ᱵᱮᱸᱠ ᱚᱯᱷ ᱤᱱᱰᱤᱭᱟ  ᱮᱢᱟᱱ ᱵᱮᱸᱠ ᱠᱚᱦᱚᱸ ᱱᱚᱣᱟ ᱵᱞᱚᱠ ᱨᱮ ᱢᱮᱱᱟᱜ-ᱟ ᱾

==ᱵᱟᱰᱟᱭᱡᱚᱝ ᱠᱟᱛᱷᱟ==

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
==ᱵᱟᱦᱨᱮ ᱡᱚᱱᱚᱲ==
*https://mayurbhanj.nic.in/
[[ᱛᱷᱚᱠ:ᱢᱚᱭᱩᱨᱵᱷᱚᱸᱡᱽ ᱨᱮᱱᱟᱜ ᱵᱽᱞᱚᱠ]]

==ᱞᱮᱠᱷᱟᱠᱚ==
