{{Infobox person
| name   = ᱱᱤᱠᱚᱞᱟᱥ ᱠᱚᱯᱚᱨᱱᱤᱠᱚᱥ
| image     = Nikolaus Kopernikus.jpg
| image_size     = 220px
| caption  =
| birth_date  = ᱑᱙ ᱯᱷᱮᱵᱨᱩᱭᱟᱨᱤ, ᱑᱔᱗᱓
| birth_place = 
| death_date  = {{Death date and age|1543|5|24|1473|2|19|df=y}}
| death_place = 
| death_cause = 
| education      = 
| occupation     = [[ᱮᱞᱠᱷᱟ]], ᱟᱥᱴᱨᱚᱞᱚᱡᱤ
| known_for       = [[ᱥᱚᱩᱨᱚᱠᱮᱱᱫᱨᱤᱠᱚ ᱢᱚᱛᱚᱵᱟᱫᱚ]]
| spouse         = 
| parents        = 
| children       = 
| relatives      = 
| signature = Autograph-MikolajKopernik.svg
}}

'''ᱱᱤᱠᱚᱞᱟᱥ ᱠᱚᱯᱚᱨᱱᱤᱠᱚᱥ''' ᱫᱚ ᱢᱤᱫ ᱡᱟᱜ ᱥᱟᱬᱮᱥᱤᱭᱟᱹᱭ ᱛᱟᱦᱮᱸᱠᱟᱱᱟ ᱾ ᱪᱟᱸᱫᱚ ᱟᱨ ᱫᱷᱟᱹᱨᱛᱤ ᱥᱟᱛᱟᱢ ᱨᱮ ᱟᱡᱟᱜ ᱢᱩᱛᱟᱹᱱ ᱟᱹᱰᱤ ᱵᱟᱰᱟᱭᱟᱱᱟ ᱾ ᱠᱚᱯᱚᱨᱱᱤᱠᱚᱥ ᱢᱮᱱ ᱞᱮᱫᱟᱭ , ᱥᱮᱨᱢᱟ ᱨᱤᱱ ᱡᱮᱛᱮ ᱮᱝᱜᱮᱞ ᱨᱤᱱ ᱛᱟᱞᱟ ᱨᱮ ᱫᱚ [[ᱪᱟᱸᱫᱚ]] ᱢᱮᱱᱟᱜ-ᱟ ᱟᱨ ᱡᱮᱛᱮ ᱮᱝᱜᱮᱞ ᱠᱚ ᱟᱡ ᱴᱷᱮᱱ ᱠᱚ ᱟᱹᱪᱩᱨᱚᱜ ᱠᱟᱱᱟ ᱟᱨ ᱪᱟᱸᱫᱚ ᱫᱚ ᱚᱱᱠᱟ ᱜᱮ ᱛᱷᱤᱨ ᱜᱮ ᱛᱟᱦᱮᱸᱱᱟᱭ ᱾ ᱱᱚᱶᱟ ᱠᱟᱛᱷᱟ ᱫᱚ ᱟᱡᱟᱜ ᱢᱤᱫ ᱯᱚᱛᱚᱵ ᱨᱮ ᱩᱪᱷᱟᱹᱱ ᱞᱮᱫᱟᱭ ᱾ '''ᱠᱚᱯᱚᱨᱱᱤᱠᱚᱥ''' ᱫᱚ '''ᱯᱚᱞᱟᱸᱰ''' ᱯᱚᱱᱚᱛ ᱨᱮᱱᱟᱜ '''ᱛᱷᱚᱨᱱ''' ᱧᱩᱛᱩᱢᱟᱱ ᱱᱟᱜᱟᱨ ᱨᱮ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱮᱛᱚᱦᱚᱵ '''ᱠᱨᱚᱠᱚ''' ᱨᱮ ᱥᱮᱪᱮᱫ ᱮᱦᱚᱵ ᱞᱮᱜ-ᱟ, ᱚᱱᱟ ᱛᱟᱭᱚᱢ ᱤᱴᱟᱞᱤ ᱨᱮ ''ᱟᱹᱨᱤ''(law) ᱨᱮ ᱥᱚᱱᱮᱨ ᱞᱮᱫ ᱛᱟᱦᱮᱸᱫ ᱾ ᱣᱟᱨᱸᱤᱭᱟ ᱨᱮ ᱑᱕᱔᱓ ᱨᱮ ᱜᱩᱨ ᱞᱮᱱ ᱛᱟᱦᱮᱸᱫ ᱾ ᱩᱱ ᱚᱠᱛᱚ ᱨᱮ ᱟᱡ ᱫᱚ ᱮᱞᱠᱷᱟ ᱨᱮ ᱯᱟᱹᱨᱩᱠᱷᱤᱭᱟᱹᱭ ᱛᱟᱦᱮᱸᱠᱟᱱᱟ ᱾ ᱩᱱᱤ ᱫᱚ ᱢᱤᱫ ᱮᱞᱠᱷᱤᱭᱟᱹ, ᱡᱟᱜ ᱥᱟᱬᱮᱥᱤᱭᱟᱹ, ᱰᱟᱠᱛᱚᱨ, ᱯᱷᱟᱹᱫᱽ ᱦᱚᱸᱭ ᱛᱟᱦᱮᱸᱠᱟᱱᱟ ᱾ ᱡᱟᱜ ᱥᱮᱨᱢᱟ ᱥᱟᱬᱮᱥ ᱫᱚ ᱟᱡᱟᱜ ᱜᱚᱨᱚᱡᱽ ᱛᱟᱦᱮᱸᱠᱟᱱᱟ ᱾ 

==ᱡᱤᱭᱚᱱ==

'''ᱱᱤᱠᱚᱞᱟᱥ ᱠᱚᱯᱚᱨ ᱱᱤᱠᱚᱥ''' ᱫᱚ ᱑᱙ ᱯᱷᱮᱵᱽᱨᱩᱣᱟᱨᱤ ᱑᱔᱗᱓ ᱥᱟᱞᱮ ᱨᱮ ᱛᱷᱚᱨᱱ ᱧᱩᱛᱩᱢᱟᱱ ᱱᱟᱜᱟᱨ ᱨᱮᱭ ᱡᱟᱱᱟᱢ ᱞᱮᱱ ᱛᱟᱦᱮᱸᱫ ᱾ ᱟᱯᱟᱛ ᱫᱚ ᱢᱤᱫ ᱵᱮᱯᱟᱨᱤᱭᱟᱹᱭ ᱛᱟᱦᱮᱸᱠᱟᱱᱟ  ᱟᱨ  ᱮᱸᱜᱟᱛ ᱫᱚ ᱛᱷᱚᱨᱱ ᱨᱤᱱᱤᱡ ᱡᱚᱛᱚ ᱠᱷᱚᱱ ᱢᱟᱨᱟᱝ ᱵᱮᱯᱟᱨᱤᱭᱟᱹ ᱦᱚᱯᱚᱱ ᱮᱨᱟᱭ ᱛᱟᱦᱮᱸᱠᱟᱱᱟ ᱾ ᱱᱤᱠᱚᱞᱟᱥ ᱫᱚ ᱟᱠᱚ ᱯᱩᱱ ᱵᱚᱭᱦᱟ ᱠᱷᱚᱱ ᱦᱩᱰᱤᱧᱮ ᱛᱟᱦᱮᱸ ᱠᱟᱱᱟ ᱾ ᱠᱚᱯᱚᱨ ᱱᱤᱠᱚᱥ ᱫᱚ  ᱵᱟᱭ ᱵᱟᱯᱞᱟ ᱞᱮᱱ ᱛᱟᱦᱮᱸᱫ , ᱰᱟᱺᱜᱣᱟᱹ ᱛᱮᱜᱮ ᱡᱤᱭᱚᱱ ᱪᱟᱞᱟᱣ ᱞᱮᱱᱟ ᱾ ᱢᱮᱱᱠᱷᱟᱱ ᱚᱱᱟ ᱛᱟᱞᱟ ᱨᱮ ᱢᱤᱫ ᱵᱟᱹᱦᱩ ᱠᱩᱲᱤ ᱥᱟᱶ ᱥᱟᱹᱜᱟᱹᱭ ᱛᱟᱦᱮᱸ ᱞᱮᱱᱟ ᱛᱩᱨᱩᱭ ᱥᱮᱨᱢᱟ ᱜᱟᱱ ᱾ 

===ᱥᱮᱪᱮᱫ===

ᱱᱤᱠᱚᱞᱟᱥ ᱟᱡ ᱟᱯᱟᱛ ᱵᱚᱝ,ᱜᱟ ᱛᱟᱞᱟᱭᱮᱱ ᱛᱟᱭᱚᱢ ᱟᱡ '''ᱢᱟᱢᱚ''' ᱜᱮ ᱟᱡᱟᱜ ᱥᱮᱪᱮᱫ ᱵᱷᱟᱨᱟᱭ ᱜᱚᱜ ᱞᱮᱫ ᱛᱟᱦᱮᱸᱫ ᱾ 
ᱥᱤᱛᱩᱝ_ᱨᱱᱛᱩᱣᱟᱹᱨᱤ(summer semester) ᱑᱔᱙᱑-᱙᱒ ᱥᱟᱞᱮ ᱨᱮ ᱢᱮᱴᱨᱤᱠ ᱵᱤᱱᱩᱰᱮ ᱯᱟᱥ ᱠᱮᱜ-ᱟ ᱾ ᱚᱱᱟ ᱛᱟᱭᱚᱢ ᱠᱨᱚᱠᱟᱣ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱨᱮ ᱟᱨᱴᱥ(arts) ᱯᱟᱲᱦᱟᱱ ᱞᱟᱹᱜᱤᱜ ᱧᱩᱛᱩᱢᱮ ᱚᱞ ᱞᱮᱫ ᱛᱟᱦᱮᱸᱫ ᱾ ᱚᱱᱟ ᱵᱤᱨᱫᱟᱹᱜᱟᱲ ᱨᱮ ᱜᱮ ᱟᱡᱟᱜ ᱮᱞᱠᱷᱟ, ᱡᱟᱜ ᱥᱮᱨᱢᱟ ᱥᱟᱬᱮᱥ ᱨᱮᱱᱟᱜ ᱜᱮᱭᱟᱱ ᱦᱮᱡ ᱞᱮᱱ ᱛᱟᱦᱮᱸᱫ ᱾

[[Category:!Main category]]
