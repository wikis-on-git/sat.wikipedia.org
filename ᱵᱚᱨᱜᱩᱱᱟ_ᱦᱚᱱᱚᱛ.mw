'''ᱵᱚᱨᱜᱩᱱᱟ ᱦᱚᱱᱚᱛ''' ᱵᱟᱝᱞᱟᱫᱮᱥ ᱨᱮᱭᱟᱜ ᱫᱟᱹᱠᱷᱤᱱ ᱵᱚᱨᱤᱥᱟᱞ ᱦᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱯᱚᱨᱥᱟᱥᱚᱱᱤᱠ ᱮᱞᱟᱠᱟ ᱠᱟᱱᱟ᱾ ᱒᱐᱐᱗ ᱥᱮᱨᱢᱟ ᱦᱚᱭᱫᱟᱜ (ᱥᱤᱰᱚᱨ) ᱛᱮ ᱡᱚᱛᱚ ᱠᱷᱚᱱ ᱡᱟᱹᱥᱛᱤ ᱠᱷᱚᱛᱤᱭᱟᱠᱟᱱ ᱱᱤᱭᱟᱹ ᱦᱚᱱᱚᱛ᱾
==ᱱᱟᱜᱟᱢ==
ᱵᱚᱨᱜᱩᱱᱟ ᱫᱚ ᱫᱟᱹᱠᱷᱤᱱ ᱚᱱᱪᱚᱞ ᱨᱮᱭᱟᱜ ᱦᱚᱱᱚᱛ ᱠᱟᱱᱟ, ᱱᱤᱭᱟᱹ ᱫᱟᱹᱠᱷᱤᱱ ᱫᱚ ᱯᱚᱴᱩᱭᱟᱠᱷᱟᱞᱤ ᱟᱨ ᱵᱚᱝᱜᱚᱯᱚ ᱚᱜᱚᱢ ᱫᱨᱮᱭᱟ, ᱩᱛᱟᱹᱨ ᱫᱚ ᱡᱷᱟᱞᱠᱟᱴᱷᱤ, ᱵᱚᱨᱤᱥᱟᱞ, ᱯᱤᱨᱚᱡᱽᱯᱩᱨ, ᱯᱩᱨᱩᱵᱽ ᱫᱚ ᱯᱚᱴᱩᱭᱟᱠᱷᱟᱞᱤ ᱟᱨ ᱯᱩᱪᱷᱤᱢ ᱫᱚ ᱵᱟᱜᱮᱨᱦᱟᱴ ᱦᱚᱱᱚᱛ ᱨᱮᱭᱟᱜ-ᱟ᱾

ᱦᱚᱱᱟᱛ ᱭᱮᱭᱟᱜ ᱥᱚᱫᱚᱨ ᱫᱚ ᱵᱚᱨᱜᱩᱱᱟ ᱦᱚᱱᱚᱛ, ᱢᱤᱴᱴᱟᱝ ᱯᱚᱣᱨᱚᱥᱚᱵᱷᱟ, ᱙ ᱜᱚᱴᱟᱝ ᱳᱭᱟᱨᱰ, ᱑᱘ ᱜᱚᱴᱟᱝ ᱢᱚᱦᱚᱞᱞᱟ ᱢᱮᱱᱟᱜ-ᱟ᱾
==ᱯᱚᱨᱥᱟᱥᱚᱱᱤᱠ ᱮᱞᱟᱠᱟᱠᱚ==
ᱵᱚᱨᱜᱩᱱᱟ ᱦᱚᱱᱚᱛ ᱨᱮ ᱖ ᱜᱚᱴᱟᱝ ᱩᱯᱚᱡᱮᱞᱟ ᱢᱮᱱᱟᱜ-ᱟ᱾ ᱚᱱᱟ ᱫᱚ ᱦᱩᱭᱩᱜ ᱠᱟᱱᱟ ᱺ
*ᱟᱢᱛᱚᱞᱤ ᱩᱯᱚᱡᱮᱞᱟ
*ᱛᱟᱞᱛᱚᱞᱤ ᱩᱯᱚᱡᱮᱞᱟ
*ᱯᱟᱛᱷᱚᱨᱜᱷᱟᱴᱟ ᱩᱯᱚᱡᱮᱞᱟ
*ᱵᱚᱨᱜᱩᱱᱟ ᱥᱚᱫᱚᱨ ᱩᱯᱚᱡᱮᱞᱟ
*ᱨᱟᱢᱱᱟ ᱩᱯᱚᱡᱮᱞᱟ
*ᱵᱮᱛᱟᱜᱤ ᱩᱯᱚᱡᱮᱞᱟ
==ᱥᱮᱫᱟᱭ ᱠᱟᱛᱷᱟ==
᱑᱙᱖᱕ ᱥᱮᱨᱢᱟ ᱵᱚᱨᱜᱩᱱᱟ ᱫᱚ ᱯᱚᱴᱩᱭᱟᱠᱷᱟᱞᱤ ᱦᱚᱱᱚᱛ ᱨᱮᱭᱟᱜ ᱢᱤᱫᱴᱟᱝ ᱢᱚᱦᱟᱠᱩᱢᱟ ᱠᱟᱱᱟ᱾ ᱑᱙᱘᱔ ᱥᱮᱨᱢᱟ ᱫᱤᱥᱟᱹᱢ ᱨᱮᱭᱟᱜ ᱡᱚᱛᱚ ᱞᱮᱠᱟᱱ ᱢᱚᱦᱚᱠᱩᱢᱟ ᱦᱚᱱᱚᱛ ᱵᱮᱱᱟᱣ ᱞᱮᱫᱟ ᱠᱷᱟᱱ ᱚᱱᱟ ᱚᱠᱛᱚ ᱵᱚᱨᱜᱩᱱᱟ ᱦᱚᱸ ᱦᱚᱱᱚᱛ ᱠᱚ ᱵᱮᱱᱟᱣ ᱠᱮᱫᱟ᱾
ᱵᱚᱨᱜᱩᱱᱟ ᱧᱩᱛᱩᱢ ᱨᱮᱭᱟᱜ ᱥᱮᱫᱟᱭ ᱠᱟᱛᱷᱟ ᱨᱮᱭᱟᱜ  ᱡᱚᱫᱤᱳ ᱢᱚᱡᱽᱛᱮ ᱵᱟᱝ ᱧᱟᱢᱟᱠᱟᱱᱟ, ᱤᱠᱷᱟᱹᱱ ᱟᱸᱡᱚᱢᱟᱠᱟᱱᱟ᱾ ᱩᱛᱟᱹᱨ ᱚᱱᱪᱚᱞ ᱨᱮᱱ ᱠᱟᱴ ᱛᱩᱢᱟᱹᱞᱤᱭᱟ ᱠᱚ ᱟᱛᱩᱜ ᱜᱟᱰᱟ ᱯᱟᱨᱚᱢ ᱛᱩᱭᱩᱜᱛᱮ ᱵᱚᱲᱚ ᱜᱩᱱᱟ ᱞᱟᱹᱜᱤᱫ ᱠᱚ ᱛᱟᱸᱜᱤ ᱠᱟᱱ ᱛᱟᱦᱮᱱ ᱛᱮ ᱱᱚᱸᱰᱮᱱᱟᱜ ᱧᱩᱛᱩᱢ ᱫᱚ ᱿ᱵᱚᱲᱜᱩᱱᱟ᱿ ᱦᱚᱸᱠᱚ ᱢᱮᱛᱟᱜ ᱜᱮᱭᱟ᱾ ᱪᱮᱫᱟᱜ ᱥᱮ ᱜᱩᱱ(ᱵᱟᱵᱮᱨ) ᱛᱮ ᱟᱛᱩᱜ ᱫᱟᱜ ᱨᱮᱭᱟᱜ ᱩᱞᱴᱟᱣ ᱥᱮᱜ ᱠᱚ ᱚᱨᱮᱜ ᱠᱟᱱ ᱛᱟᱦᱮᱱᱟ᱾ ᱟᱵᱟᱨ ᱚᱠᱚᱭ ᱫᱚᱠᱚ ᱞᱟᱹᱭ-ᱟ, ᱨᱟᱠᱷᱟᱭᱤᱱ ᱨᱮᱱ ᱟᱹᱰᱤ ᱠᱤᱥᱟᱲ ᱢᱤᱫᱴᱟᱝ ᱦᱚᱲᱟᱜ ᱧᱩᱛᱩᱢ ᱠᱷᱚᱱ ᱿ᱵᱚᱨᱜᱩᱱᱟ᱿ ᱫᱚ ᱧᱩᱛᱩᱢ ᱦᱩᱭᱟᱠᱟᱱᱟ᱾ ᱟᱨᱦᱚᱸ ᱠᱚ ᱞᱟᱹᱭ-ᱟ, ᱵᱚᱨᱜᱩᱱᱟ ᱧᱩᱛᱩᱢᱟᱱ ᱢᱤᱫ ᱛᱟᱹᱛᱤᱭᱟ ᱚᱨᱚᱝ ᱨᱟᱹᱥᱠᱟᱹᱣᱭᱟᱱ ᱦᱚᱲᱟᱜ ᱧᱩᱛᱩᱢᱟᱠᱟᱱ ᱵᱚᱨᱜᱩᱱᱟ᱾
==ᱫᱩᱨᱤᱵ==
ᱵᱚᱨᱜᱩᱱᱟ ᱨᱮᱭᱟᱜ ᱯᱚᱨᱫᱷᱟᱱ ᱛᱩᱢᱟᱹᱞ ᱡᱟᱜᱟᱫᱚ ᱠᱤᱨᱥᱤ ᱡᱚᱢᱤ ᱟᱵᱟᱫ ᱨᱮ᱾ᱵᱚᱸᱰᱮ ᱫᱚ ᱦᱩᱲᱩ, ᱪᱤᱱᱟᱸᱵᱟᱫᱟᱢ, ᱛᱩᱲᱤ, ᱥᱩᱨᱡᱚᱢᱚᱠᱷᱤ ᱟᱨ ᱟᱭᱢᱟ ᱞᱮᱠᱟᱱ ᱫᱟᱹᱞ ᱧᱟᱢᱚᱜ-ᱟ᱾ ᱢᱤᱜ ᱚᱠᱛᱚ ᱯᱟᱴ ᱦᱚᱸ ᱧᱟᱢᱚᱜ ᱠᱟᱱ ᱛᱟᱦᱮᱱᱟ᱾ ᱛᱚᱵᱮ ᱟᱹᱰᱤ ᱠᱚᱢᱠᱚ ᱟᱵᱟᱫ ᱠᱷᱟᱹᱛᱤᱨ ᱱᱮᱛᱟᱨ ᱫᱚ ᱟᱹᱰᱤ ᱠᱚᱢ ᱜᱮ ᱧᱟᱢᱚᱜ-ᱟ᱾ ᱱᱚᱣᱭᱟ ᱫᱚ ᱫᱚᱨᱮᱭᱟ ᱪᱮᱛᱟᱱ ᱦᱚᱱᱚᱛ ᱦᱩᱭᱮᱱ ᱠᱷᱟᱹᱛᱤᱨ ᱵᱚᱨᱜᱩᱱᱟ ᱨᱮᱱ ᱟᱹᱰᱤ ᱜᱟᱱ ᱦᱚᱲ ᱡᱟᱹᱞᱤᱭᱟᱹ ᱠᱟᱹᱢᱤᱠᱚ ᱠᱟᱹᱢᱤᱭᱟ᱾
==ᱪᱤᱛᱨᱚᱠᱚ==
*ᱵᱮᱛᱟᱜᱤᱛᱤ ᱵᱤᱵᱤᱪᱤᱱᱤ ᱢᱚᱥᱡᱤᱫ (ᱢᱚᱜᱚᱞ ᱟᱢᱚᱞ ᱨᱮᱠᱚ ᱵᱮᱱᱟᱣ ᱟᱠᱟᱫᱟ᱾ ᱵᱩᱡᱦᱟᱹᱣ ᱧᱟᱢᱚᱜ ᱠᱟᱱᱟ  ᱿ᱪᱤᱱᱤ ᱵᱤᱵᱤ᱿ ᱧᱩᱛᱩᱢ ᱠᱷᱚᱱ ᱜᱮ ᱿ᱵᱤᱵᱤᱪᱤᱱᱤ᱿ ᱧᱩᱛᱩᱢ ᱫᱚ᱾ ᱵᱟᱰᱟᱭᱜ ᱱᱚᱣᱭᱟ ᱫᱚ ᱰᱷᱟᱠᱟ ᱨᱮᱭᱟᱜ ᱞᱟᱞᱵᱟᱜᱽ ᱠᱮᱞᱞᱟ ᱨᱮᱱ  ᱥᱟᱭᱤᱛ ᱯᱚᱨᱤ ᱵᱤᱵᱤ ᱵᱚᱜᱚᱧ ᱪᱤᱱᱤ ᱵᱤᱵᱤ ᱠᱟᱱᱟᱭ)
*ᱛᱟᱞᱛᱚᱞᱤ ᱨᱮᱭᱟᱜ ᱵᱚᱫᱫᱷᱚ ᱢᱩᱱᱫᱤᱨ ᱟᱨ ᱵᱚᱫᱫᱷᱚ ᱮᱠᱟᱰᱮᱢᱤ᱾
*ᱯᱟᱛᱷᱚᱨᱜᱷᱟᱴᱟ ᱦᱚᱲᱤᱱᱜᱷᱟᱴᱟ ᱨᱮᱭᱟᱜ ᱞᱟᱞᱫᱤᱭᱟ ᱫᱚᱨᱮᱭᱟ ᱨᱟᱲᱮ᱾
*ᱥᱚᱱᱟᱠᱟᱴᱟ ᱫᱚᱨᱮᱭᱟ ᱟᱲᱮ ᱟᱨ ᱥᱚᱱᱟᱠᱟᱴᱟ ᱤᱠᱚᱯᱟᱨᱠ
*ᱯᱷᱟᱭᱨᱟ ᱵᱚᱱ(ᱵᱤᱨ)
*ᱥᱟᱹᱜᱩᱱ ᱧᱤᱫᱟᱹ ᱫᱚᱨᱮᱭᱟ ᱟᱲᱮ, ᱱᱚᱞᱵᱩᱱᱤᱭᱥ, ᱛᱟᱞᱛᱚᱞᱤ᱾
==ᱧᱩᱛᱩᱢᱟᱱ ᱦᱚᱲ==
*ᱥᱮᱞᱤᱱᱟ ᱦᱚᱥᱮᱱ
*ᱥᱟᱦᱟᱡᱟᱫᱟ ᱟᱵᱽᱫᱩᱞ ᱢᱚᱢᱮᱱ ᱠᱷᱟᱱ
==ᱵᱷᱟᱥᱠᱟᱨᱡᱚ==
ᱢᱚᱡᱟᱱ ᱢᱩᱠᱛᱤ ᱡᱩᱫᱫᱷᱚ ᱠᱚᱣᱭᱟᱜ ᱪᱤᱱᱦᱟᱹ "ᱡᱟᱜᱨᱤᱛ ᱵᱷᱟᱥᱠᱟᱨᱡᱚ"। ᱥᱚᱦᱚᱨ ᱨᱮᱭᱟᱜ ᱯᱩᱱ ᱥᱚᱲᱚᱜᱽ ᱨᱮ ᱢᱮᱱᱟᱜ-ᱟ᱾
==ᱥᱚᱸᱥᱠᱟᱨ ᱠᱚ==
ᱱᱚᱣᱭᱟ ᱚᱱᱪᱚᱞ ᱨᱮᱭᱟᱜ ᱥᱚᱸᱥᱠᱟᱨ ᱥᱤᱨᱤᱧ ᱤᱭᱟᱞᱟ,  ᱚᱱᱟᱫᱚ ᱵᱟᱯᱞᱟ ᱚᱠᱛᱚᱠᱚ ᱥᱤᱨᱤᱧᱟ᱾ ᱟᱨᱦᱚᱸ ᱢᱮᱱᱟᱜ-ᱟ ᱠᱤᱨᱛᱚᱱ, ᱡᱟᱨᱤ ᱥᱤᱨᱤᱧ, ᱥᱟᱨᱤ ᱜᱟᱱ, ᱠᱚᱵᱤ ᱥᱤᱨᱤᱧ, ᱞᱚᱠᱜᱟᱛᱷᱟ᱾
==ᱡᱚᱢ ᱧᱩ==
ᱱᱚᱸᱰᱮᱱᱟᱜ ᱳᱭᱛᱤᱡᱡᱽᱚ ᱵᱟᱦᱤ ᱡᱚᱢ ᱧᱩ ᱫᱚ ᱪᱤᱭᱭᱟ ᱯᱤᱴᱷᱟᱹ, ᱪᱮᱯᱟ ᱯᱤᱴᱷᱟᱹ, ᱢᱤᱭᱴᱴᱟ ᱯᱤᱴᱷᱟᱹ, ᱟᱞᱞᱟᱱ, ᱪᱟᱣᱞᱮ ᱯᱤᱴᱷᱟᱹ, ᱛᱟᱞᱮ ᱢᱚᱨᱵᱽᱵᱟ, ᱥᱤᱨᱟᱱ, ᱱᱟᱨᱠᱮᱞ ᱥᱩᱨᱢᱥ, ᱦᱟᱠᱚ᱾
==ᱵᱟᱨᱦᱮ ᱡᱚᱱᱚᱲ==
==ᱯᱷᱮᱵᱟᱛ==
