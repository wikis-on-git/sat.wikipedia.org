
==ᱮᱛᱚᱦᱚᱵ==
᱒᱒ ᱵᱤᱥᱮᱢᱵᱚᱨ ᱫᱚ ᱥᱟᱱᱛᱟᱲᱤ ᱯᱟ.ᱨᱥᱤ ᱫᱩᱜ-ᱞᱟ.ᱲᱤᱭᱟ. ᱦᱚᱲ ᱠᱚᱣᱟᱜ ᱟ.ᱰᱤ ᱨᱟ.ᱥᱠᱟ. ᱨᱮᱭᱟᱜ ᱫᱤᱱ ᱠᱟᱱ ᱛᱟᱠᱚᱣᱟ, ᱪᱮᱫᱟᱜ ᱥᱮ ᱱᱤᱭᱟ. ᱦᱤᱞᱚᱜ ᱛᱟ'ᱦᱟ' ᱒᱐᱐᱓ ᱥᱮᱨᱢᱟ ᱨᱮᱱᱟᱜ ᱒᱒ ᱰᱤᱥᱮᱢᱵᱚᱨ, ᱜᱮ ᱥᱟᱱᱛᱟᱲᱤ ᱯᱟ.ᱨᱥᱤ ᱥᱤᱧᱩᱛ ᱥᱟᱢᱵᱤᱫᱷᱟᱱ ᱨᱮᱭᱟᱜ  ᱤᱨᱟ.ᱭ ᱟᱜ ᱩᱱᱩᱫᱩᱜ ᱨᱮ ᱥᱮᱞᱮᱫ ᱞᱮᱱᱟ | ᱩᱱᱦᱤᱞᱚᱜ ᱜᱮ  ᱥᱟᱱᱛᱟᱲᱤ ᱯᱟ.ᱨᱥᱤ ᱫᱩᱜ-ᱞᱟ.ᱲᱤᱭᱟ. ᱠᱚᱣᱟᱜ ᱠᱩᱠᱢᱩ ᱯᱩᱨᱟ.ᱣᱮᱱᱟ ᱛᱮ , ᱥᱤᱧᱩᱛ ᱫᱤᱥᱚᱢ ᱨᱮᱭᱟᱜ ᱮᱴᱟᱜ ᱯᱟ.ᱨᱥᱤ ᱛᱷᱟᱨ ᱨᱮ ᱥᱟᱱᱛᱟᱲᱤ ᱯᱟ.ᱨᱥᱤ ᱴᱷᱟᱶᱮ ᱧᱟᱢ ᱠᱮᱫ ᱛᱮ , ᱯᱟ.ᱨᱥᱤ ᱡᱤᱛᱠᱟ.ᱨ ᱢᱟᱦᱟ ᱞᱮᱠᱟ ᱛᱮ ᱢᱟᱱᱟᱣ - ᱵᱟᱛᱟᱣ ᱦᱤᱡᱩᱜ ᱠᱟᱱᱟ |

==ᱱᱟᱜᱟᱢ==
᱑᱙᱙᱒ ᱥᱟᱞ ᱨᱮ ᱯᱩᱪᱷᱤᱢ ᱵᱟᱝᱞᱟ ᱨᱮᱭᱟᱜ [[ᱡᱷᱟᱲᱜᱨᱟᱢ]] ᱨᱮ ᱢᱤᱫᱴᱟᱝ ᱢᱚᱨᱪᱟ ᱵᱮᱱᱟᱣ ᱮᱱᱟ᱾ ᱱᱚᱶᱟ ᱨᱮᱭᱟᱜ ᱡᱚᱥ  ᱫᱚ ᱛᱟᱦᱮᱸ ᱠᱟᱱᱟ ᱥᱟᱱᱛᱟᱲ ᱯᱟᱹᱨᱥᱤ ᱥᱚᱢᱵᱤᱫᱷᱟᱱ ᱨᱮᱭᱟᱜ ᱤᱨᱟᱹᱞ ᱚᱱᱩᱥᱩᱪᱤ ᱨᱮ ᱥᱟᱹᱢᱤᱞ ᱚᱪᱚᱭ᱾ ᱵᱷᱮᱜᱟᱨ ᱵᱷᱮᱜᱟᱨ ᱡᱟᱜᱟ ᱨᱮ ᱦᱩᱞ, ᱨᱮᱞᱨᱚᱠ, ᱫᱷᱟᱨᱱᱟ ᱮᱢᱟᱱ ᱠᱚᱨᱟᱣ ᱠᱟᱛᱮ ᱥᱚᱨᱠᱟᱨ ᱵᱟᱰᱭ ᱚᱪᱚᱭᱮ ᱨᱮᱭᱟᱜ ᱠᱚ ᱛᱮᱴᱮᱡ ᱠᱮᱜ-ᱟ᱾ ᱢᱩᱪᱟᱹᱫ ᱨᱮ ᱥᱚᱨᱠᱟᱨ ᱮ ᱟᱸᱡᱚᱢ ᱠᱮᱜ-ᱟ᱾ [[ᱥᱟᱱᱛᱟᱲ]] ᱥᱟᱶ [[ᱢᱚᱤᱛᱷᱤᱞᱤ]], [[ᱵᱳᱰᱳ]], [[ᱰᱚᱜᱽᱨᱤ]] ᱱᱚᱶᱟ ᱯᱩᱱᱭᱟᱹ ᱯᱟᱹᱨᱥᱤ '''᱒᱒ ᱰᱤᱥᱮᱢᱵᱚᱨ ᱒᱐᱐᱓''' ᱨᱮ ᱥᱚᱨᱠᱟᱨ ᱥᱤᱠᱨᱩᱛᱤ ᱮᱢᱟᱫ ᱟᱭ᱾ ᱩᱱᱡᱷᱚᱜ ᱫᱚ [[ᱚᱴᱚᱞ ᱵᱤᱦᱟᱨᱤ ᱵᱟᱡᱽᱯᱮᱭᱤ]] ᱵᱷᱟᱨᱚᱛ ᱨᱮᱱᱤᱡ ᱢᱟᱨᱟᱝ ᱢᱚᱱᱛᱨᱤ ᱛᱟᱦᱮᱸ ᱠᱟᱱᱟᱭ᱾ ᱤᱱᱟᱹ ᱦᱤᱞᱚᱜ ᱠᱷᱚᱱᱟᱜ ᱥᱟᱱᱛᱟᱲ ᱠᱚ ᱯᱟᱹᱨᱥᱤ ᱢᱟᱦᱟᱸ ᱵᱚ ᱢᱟᱱᱟᱣ ᱮᱫᱟ᱾ ᱱᱤᱛ ᱦᱟᱹᱵᱤᱡ ᱵᱟᱨᱭᱟ ᱥᱩᱢᱩᱝ ᱟᱹᱫᱤᱵᱟᱥᱤ ᱯᱟᱹᱨᱥᱤ ᱥᱚᱢᱵᱤᱫᱟᱱ ᱨᱮ ᱥᱮᱞᱮᱫ ᱟᱠᱟᱱᱟ, ᱚᱱᱟ ᱠᱤᱱ ᱫᱚ- ᱥᱟᱱᱛᱟᱲᱤ ᱟᱨ ᱵᱳᱰᱳ᱾
==ᱮᱱᱮᱢ==
ᱥᱟᱲᱛᱟᱲᱤ ᱯᱟ.ᱨᱥᱤ ᱫᱚ ᱮᱠᱮᱱ ᱢᱤᱫ ᱦᱚᱲ ᱦᱚᱛᱮ ᱛᱮ ᱥᱮ ᱢᱤᱫ ᱴᱮᱱ ᱯᱟᱨᱴᱤ ᱟᱨ ᱵᱟᱝ ᱜᱟᱶᱛᱟ ᱦᱚᱛᱮ ᱛᱮ ᱫᱚ ᱵᱟᱝ ᱡᱤᱛᱠᱟ.ᱨ ᱟᱠᱟᱱᱟ | ᱱᱚᱣᱟ ᱠᱟ.ᱢᱤ ᱥᱟᱨ ᱥᱟ.ᱜᱩᱱᱚᱜ ᱞᱟ.ᱜᱤᱫ ᱪᱟᱱᱫᱚ ᱵᱟᱝᱜᱟᱣᱟᱜ ᱥᱟ.ᱦᱟ.ᱭ ᱟᱨ ᱦᱟᱯᱲᱟᱢ ᱠᱚᱮᱟᱜ ᱟ.ᱥᱤᱥ ᱦᱚ'  ᱢᱮᱱᱟᱜ-ᱟ | ᱟᱨ ᱵᱟᱝ ᱠᱷᱟᱱ ᱱᱩᱱ ᱢᱟᱨᱟᱝ ᱠᱟ.ᱢᱤ ᱫᱚ ᱚᱦᱚ ᱜᱮ ᱯᱩᱨᱟ.ᱣ ᱞᱮᱱᱟ | 

ᱱᱚᱣᱟ ᱠᱟ.ᱢᱤ ᱥᱟᱨ-ᱥᱟ.ᱜᱩᱱ ᱚᱜ ᱞᱟ.ᱜᱤᱫ ᱡᱟ'ᱦᱟ'ᱭ ᱟᱜ ᱡᱚᱛᱚ ᱠᱷᱚᱱ ᱵᱟ.ᱲᱛᱤ ᱮᱱᱮᱢ ᱢᱮᱱᱟᱜ ᱛᱟᱭᱟ ᱩᱱᱤ ᱫᱚᱭ ᱦᱩᱭᱩᱜ ᱠᱟᱱᱟ , ᱢᱟᱱᱚᱛᱟᱱ [[ᱥᱟᱞᱠᱷᱟᱱ ᱢᱩᱨᱢᱩ]] ᱟᱨ ᱥᱟᱱᱛᱟᱞᱤ ᱵᱷᱟᱥᱟ ᱢᱚᱨᱪᱟ, Adivasi Socio Education and Caltural Association,  ᱞᱮᱯᱷᱴ ᱯᱟᱨᱴᱤ ᱨᱮᱱ ᱥᱟᱝᱥᱚᱫᱽ ᱠᱚ | 
ᱱᱤᱭᱟ. ᱵᱮᱜᱚᱨ ᱦᱚ'  ᱟ.ᱰᱤ ᱟᱭᱢᱟ ᱥᱟᱶᱛᱟ ᱟ.ᱨᱤ ᱜᱟᱶᱛᱟ ᱠᱚ, ᱱᱚᱱ - ᱥᱟᱱᱛᱟᱞ ᱜᱟᱶᱛᱟ ᱠᱚ, ᱩᱱ ᱚᱠᱛᱮ ᱨᱮᱱᱟᱜ ᱵᱮᱣᱨᱟ ᱥᱟᱠᱟᱢ, ᱢᱮᱞᱟ - ᱡᱟᱛᱨᱟ - ᱚᱯᱮᱨᱟ ᱮᱢᱟᱱ ᱟᱨ ᱞᱟᱠᱷ ᱞᱟᱠᱷ ᱥᱟᱱᱛᱟᱲᱤ ᱯᱟ.ᱨᱥᱤ ᱫᱚᱜ -ᱞᱟ.ᱲᱤᱭᱟ. ᱠᱚᱣᱟᱜ ᱮᱱᱮᱢ ᱦᱚ ᱧᱩᱢ ᱦᱟᱞᱟᱝᱚᱜ-ᱟ |
==ᱱᱟᱦᱟᱜ==
ᱥᱟᱱᱛᱲᱤ ᱯᱟ.ᱨᱥᱤ ᱥᱤᱧᱩᱛ ᱨᱮᱱᱟᱜ ᱥᱟᱢᱵᱤᱫᱷᱟᱱ ᱨᱮ ᱟᱝᱜᱚᱪᱮᱱ ᱛᱟᱭᱚᱢ, ᱢᱟᱲᱟᱝ ᱚᱠᱟ ᱠᱚ ᱟᱝᱜᱚᱪ ᱟᱠᱟᱱ ᱛᱟᱦᱮᱱ ? ᱚᱱᱟ ᱯᱟ.ᱨᱥᱤ ᱛᱷᱟᱨ ᱨᱮ ᱥᱟᱱᱛᱟᱲᱤ ᱯᱟ.ᱨᱥᱤ ᱦᱚ' ᱦᱮᱡ ᱮᱱᱟ ᱥᱮ ᱚᱱᱟ ᱯᱟ.ᱨᱥᱤ ᱠᱚ ᱞᱮᱠᱟ ᱜᱮ ᱵᱟᱨᱟ- ᱵᱟ.ᱨᱤ ᱴᱷᱟᱶᱮ ᱧᱟᱢ ᱠᱮᱫᱟ|

ᱥᱤᱧᱩᱛ ᱨᱮᱱᱟᱜ ᱛᱟᱞᱢᱟ ᱥᱟᱦᱤᱛᱭᱚ  ᱟᱠᱟᱫᱚᱢᱤ ᱠᱷᱚᱱ ᱦᱚ' ᱥᱟᱵᱴᱱᱛᱟᱲᱤ ᱚᱱᱚᱞᱤᱭᱟ. ᱠᱚ ᱥᱤᱨᱯᱟ. ᱧᱟᱧᱟᱢ ᱠᱚ ᱮᱦᱚᱵ ᱮᱱᱟ ᱟᱨ ᱦᱟᱱᱟ ᱱᱷᱟᱣᱟ ᱠᱟ.ᱢᱤ-ᱦᱚᱨᱟ ᱠᱚ ᱠᱟ.ᱢᱤ ᱤᱫᱤᱜ ᱠᱟᱱᱟ | C-DAC ᱠᱷᱚᱱ  Santali Font ᱵᱮᱱᱟᱣ ᱮᱱᱟ | Central institute of Indian languages  ᱟᱨ ᱥᱟᱦᱤᱛᱭᱚ ᱟᱠᱟᱫᱚᱢᱤ ᱠᱷᱚᱱ ᱯᱚᱛᱚᱵ ᱯᱟᱛᱷᱟᱢ ᱠᱚ ᱪᱷᱟᱯᱟ ᱥᱚᱫᱚᱨᱚᱜ ᱠᱟᱱᱟ |

==ᱟᱨᱦᱚ' ᱟᱫᱚᱢ ᱰᱚᱜᱚᱨ==

[[Category:ᱥᱟᱱᱛᱟᱲᱤ ᱯᱟᱹᱨᱥᱤ]] [[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
