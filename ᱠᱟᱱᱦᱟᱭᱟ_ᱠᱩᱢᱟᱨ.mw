'''ᱠᱟᱱᱦᱟᱭᱟ ᱠᱩᱢᱟᱨ''' ᱫᱚ ᱡᱚᱣᱟᱦᱟᱨ ᱞᱟᱞ ᱱᱮᱦᱨᱩ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱨᱮᱭᱟᱜ ᱯᱟᱹᱴᱷᱩᱣᱟᱹ ᱡᱩᱢᱤᱫ ᱜᱟᱶᱛᱟ ᱨᱮᱱ ᱯᱟᱨᱥᱮᱛᱮ ᱛᱟᱸᱦᱮᱸ ᱠᱟᱱᱟ, ᱵᱷᱟᱨᱚᱛ ᱡᱟᱠᱟᱛ ᱯᱟᱹᱴᱷᱩᱣᱟᱹ ᱜᱟᱶᱛᱟ ᱨᱮᱱ ᱡᱟᱹᱡᱟᱹᱛᱤᱭᱟᱹᱨᱤ ᱫᱷᱟᱯ ᱨᱮᱱ ᱟᱹᱭᱩᱨᱤᱡ ᱦᱚᱸ ᱛᱟᱸᱦᱮᱸ ᱠᱟᱱᱟ| ᱟᱨ ᱱᱟᱦᱟᱜ ᱫᱚ ᱥᱤᱛᱚᱧ ᱠᱚᱢᱩᱱᱤᱥᱴ ᱯᱟᱨᱴᱤ ᱨᱮᱱ ᱡᱟᱹᱡᱟᱹᱛᱤᱭᱟᱹᱨᱤ ᱠᱟᱹᱡᱽᱣᱟᱹ ᱥᱚᱦᱮᱫ ᱦᱚᱸ ᱠᱟᱱᱟᱭ|ᱩᱱᱤᱫᱚ ᱟᱡᱟᱜ ᱯᱤᱹᱮᱪᱹᱰᱤᱹ ᱰᱤᱜᱽᱨᱤ ᱦᱚᱣᱟᱦᱟᱨ ᱞᱟᱞ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱳᱱᱮ ᱦᱟᱢᱮᱴ ᱟᱠᱟᱫᱟ| 
==ᱮᱛᱤᱦᱤᱵ ᱡᱤᱭᱚᱱ ᱟᱨ ᱥᱮᱪᱮᱫ==
ᱠᱟᱱᱦᱟᱭᱟ ᱠᱩᱢᱟᱨ ᱫᱚ ᱑᱙᱘᱗ ᱥᱮᱨᱢᱟ ᱨᱮᱭᱟᱜ ᱡᱟᱱᱩᱣᱟᱨᱤ ᱪᱟᱱᱫᱚ ᱨᱮ, [[ᱵᱮᱜᱩᱥᱟᱨᱟᱭ ᱦᱚᱱᱚᱛ]] ᱨᱮ ᱢᱮᱱᱟᱜ ᱵᱟᱨᱩᱱᱤ ᱥᱩᱨ ᱴᱤᱦᱟᱴ  ᱟᱛᱩ ᱨᱮᱭᱮ ᱡᱟᱱᱟᱢ ᱞᱮᱱᱟ|ᱠᱟᱱᱦᱟᱭᱟ ᱠᱩᱢᱟᱨ ᱫᱚ ᱵᱤᱦᱟᱨ ᱯᱚᱱᱚᱛ ᱨᱮᱱ ᱵᱷᱩᱢᱤᱦᱟᱨ ᱡᱟᱹᱛᱤ ᱨᱮᱭᱮ ᱡᱟᱱᱟᱢ ᱞᱮᱱᱟ|ᱱᱤᱭᱟᱹ ᱟᱛᱩ ᱫᱚ ᱴᱷᱮᱜᱽᱲᱟ ᱵᱤᱫᱷᱟᱱ ᱥᱤᱵᱷᱟ ᱴᱚᱴᱷᱟ ᱨᱮᱭᱟᱜ ᱦᱤᱸᱥ ᱨᱮ ᱯᱟᱲᱟᱣ ᱟᱠᱟᱱᱟ,ᱚᱠᱟ ᱫᱚ ᱠᱚᱢᱩᱱᱤᱥᱴ ᱯᱟᱨᱴᱤ ᱨᱮᱭᱟᱜ ᱠᱮᱴᱮᱡ ᱜᱟᱲ ᱠᱟᱱ| ᱠᱟᱱᱦᱟᱭᱟ ᱠᱩᱢᱟᱨ ᱟᱯᱟᱛ ᱡᱟᱭ ᱥᱟᱝᱠᱟᱨ ᱟᱜ ᱫᱚ ᱢᱤᱫ ᱮᱠᱲ ᱦᱟᱥᱟ ᱢᱮᱱᱟᱜ ᱛᱟᱭᱟ ᱟᱨ ᱱᱟᱦᱟᱜ ᱫᱚ ᱥᱴᱨᱚᱠ ᱠᱷᱟᱹᱛ᱾ᱨ ᱛᱮ ᱯᱮᱨᱟᱞᱟᱭᱥᱤᱥ ᱢᱮᱱᱟᱭᱟ| ᱩᱱᱤ ᱟᱡ ᱜᱚᱜᱚ ᱢᱤᱱᱟ ᱫᱮᱶᱤ ᱫᱚ ᱟᱝᱜᱟᱱᱣᱟᱲᱤ ᱠᱟᱹᱢᱭᱟᱹ ᱠᱟᱱᱟᱭ|ᱩᱱᱤ ᱨᱮᱱ ᱢᱟᱨᱟᱝ ᱫᱟᱫᱟ ᱢᱮᱱᱟᱴᱭᱟ, ᱚᱠᱚᱭ ᱫᱚ [[ᱟᱥᱟᱢ]] ᱯᱚᱱᱚᱛ ᱨᱮᱭᱟᱜ ᱢᱤᱫ ᱴᱮᱱ ᱠᱚᱢᱯᱟᱱᱤ ᱨᱮ ᱠᱟᱹᱢᱤ ᱠᱟᱱ| ᱩᱱᱠᱩ ᱣᱟᱜ ᱜᱷᱟᱨᱚᱸᱧᱡᱽ ᱨᱮᱱ ᱥᱟᱱᱟᱢ ᱦᱚᱲ ᱜᱮ ᱥᱮᱨᱣᱟ ᱞᱮᱠᱟ ᱛᱮ ᱥᱤᱹᱯᱤᱹᱮᱢᱹ ᱯᱟᱨᱴᱤ ᱨᱮ ᱜᱚᱲᱚ ᱟᱠᱟᱱᱟ|

ᱠᱟᱱᱦᱟᱭᱟ ᱠᱩᱢᱟᱨ ᱫᱚ ᱪᱟᱱᱟᱪ ᱕ ᱦᱟᱹᱵᱤᱡ ᱢᱟᱥᱱᱟᱰᱽ ᱯᱩᱨ ᱛᱟᱞᱟ ᱵᱤᱨᱫᱟᱹ ᱜᱟ ᱦᱟᱹᱵᱤᱡ-ᱮ ᱯᱟᱲᱦᱟᱣ ᱞᱮᱫᱟ,ᱤᱱᱟᱹ ᱛᱟᱭᱚᱢ ᱩᱱᱤ ᱫᱚ ᱵᱤᱦᱟᱨ ᱨᱮᱭᱟᱜ ᱵᱤᱨᱤᱛᱭᱟᱹ ᱱᱟᱝᱜᱽᱨᱟᱦᱟ ᱵᱟᱨᱩᱱᱤ ᱨᱮᱭᱟᱜ ᱟᱨᱹᱠᱮᱹᱥᱤᱹ ᱵᱤᱨᱫᱟᱹ ᱜᱟᱲ ᱨᱮ ᱯᱟᱲᱦᱟᱣ ᱞᱮᱫᱟ| ᱩᱱᱤᱭᱟᱜ ᱥᱠᱩᱞ ᱚᱠᱛᱮ ᱨᱮ,ᱠᱩᱢᱟᱨ ᱫᱚ ᱟᱹᱰᱤ ᱟᱭᱢᱟ ᱠᱷᱤᱞᱚᱱᱰ ᱟᱨ ᱠᱟᱹᱢᱤ ᱦᱚᱨᱟᱠᱚ ᱨᱮ ᱦᱤᱸᱥ ᱮ ᱦᱟᱛᱟᱣ ᱞᱮᱫᱟ|  ᱥᱠᱩᱞ ᱛᱟᱭᱚᱢ ᱠᱟᱱᱦᱟᱭᱟ ᱠᱩᱢᱟᱨ ᱫᱚᱢᱚᱠᱟᱢ ᱨᱮᱭᱟᱜ ᱨᱟᱢ ᱨᱟᱛᱟᱱ ᱠᱚᱞᱮᱡᱽ ᱨᱮ ᱵᱷᱩᱨᱛᱤ ᱞᱮᱱᱟ,ᱚᱠᱟ ᱫᱚ ᱟᱠᱚ ᱚᱲᱟᱜ ᱵᱤᱦᱟᱴ ᱠᱷᱚᱱ ᱒᱕ ᱠᱤᱞᱚ ᱢᱤᱴᱟᱨ ᱥᱟᱹᱜᱤᱧ ᱛᱟᱸᱦᱮᱸ ᱠᱟᱱᱟ, ᱚᱱᱰᱮ ᱩᱱᱤ ᱫᱚ ᱥᱟᱬᱮᱥ ᱮ ᱦᱟᱛᱟᱣ ᱞᱮᱫᱟ| ᱠᱟᱱᱦᱟᱭᱟ ᱠᱩᱢᱟᱨ ᱫᱚ ᱚᱛᱱᱚᱛ ᱨᱮ ᱯᱟᱹᱦᱤᱞ ᱠᱮᱞᱟᱥ ᱛᱮ ᱵᱮᱪᱞᱚᱨ ᱰᱤᱜᱽᱨᱤ ᱦᱟᱛᱟᱣ ᱞᱮᱫᱟ, ᱯᱟᱴᱱᱟ ᱠᱚᱞᱮᱡᱽ ᱠᱷᱚᱱ ᱥᱮᱨᱢᱟ ᱒᱐᱐᱗ ᱨᱮ| ᱩᱱᱤ ᱫᱚ ᱡᱟᱣᱟᱦᱟᱨ ᱞᱟᱞ ᱱᱮᱦᱨᱩ ᱡᱮᱜᱮᱫ ᱵᱤᱨᱫᱟᱹ ᱜᱟᱲ ᱠᱷᱚᱱ ᱟᱯᱷᱨᱤᱠᱟᱱ ᱥᱴᱟᱰᱤᱥ ᱨᱮ ᱯᱤᱹᱮᱪᱹᱰᱤᱹ ᱰᱤᱹᱜᱽᱨᱤ ᱦᱟᱛᱟᱣ ᱿ᱮᱫᱟ, ᱒᱐᱑᱙ ᱥᱮᱨᱢᱟ ᱨᱮ|
