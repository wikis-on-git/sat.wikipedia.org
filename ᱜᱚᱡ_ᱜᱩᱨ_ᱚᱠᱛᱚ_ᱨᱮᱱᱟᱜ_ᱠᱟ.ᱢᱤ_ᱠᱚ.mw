ᱥᱟᱱᱛᱟᱲ ᱦᱚᱲ ᱠᱚᱣᱟᱜ ᱚᱲᱟᱜ ᱠᱚᱨᱮ ᱦᱚᱲ ᱠᱚᱠᱚ ᱜᱚᱡ ᱜᱩᱨ ᱞᱮᱱᱠᱷᱟᱱ,ᱚᱱᱟ ᱨᱮᱱᱟᱜ ᱠᱟ.ᱢᱤ ᱠᱚ ᱺ- ᱫᱩᱠ ᱟᱠᱟᱱ ᱦᱚᱲ,ᱢᱟ.ᱡᱷᱤ ᱵᱟᱵᱟᱭ ᱞᱟ.ᱭ ᱵᱷᱤᱲᱟ.ᱣ ᱟᱭ ᱠᱷᱟᱱᱜᱮ ᱢᱟ.ᱡᱷᱤ ᱵᱟᱵᱟ ᱫᱚ ᱜᱳᱰᱮᱛ ᱟᱛᱮ ᱟ.ᱛᱩᱨᱤᱱ ᱥᱟᱱᱟᱢ ᱦᱚᱲ ᱠᱚᱣᱟᱜ ᱚᱲᱟᱜ ᱨᱟᱪᱟ ᱨᱮ ᱥᱮᱴᱮᱨ ᱠᱟᱛᱮ ᱢᱤᱫᱴᱟᱹᱝ ᱦᱟᱲᱟᱢ ᱟᱨ ᱢᱤᱫᱴᱟᱹᱝ ᱵᱩᱰᱷᱤ ᱜᱚᱜ ᱥᱟᱦᱟᱱ ᱜᱤᱰᱤ ᱞᱟᱹᱜᱤᱫ ᱮ ᱦᱚᱦᱚ ᱡᱟᱣᱨᱟ ᱦᱚᱪᱚ ᱠᱚᱣᱟ ᱾ ᱟ.ᱛᱩ ᱥᱟᱱᱟᱢ ᱦᱚᱲ ᱠᱚ ᱩᱱᱨᱮ ᱟ.ᱛᱩ ᱨᱤᱱᱤᱡ ᱩᱱᱤ ᱫᱩᱠ ᱟᱠᱟᱱᱮ ᱦᱚᱲ ᱴᱷᱮᱱ ᱥᱚᱦᱚᱨ ᱥᱮᱴᱮᱨ ᱠᱟᱛᱮ ᱥᱟᱱᱟᱢ ᱞᱮᱠᱟᱱᱟᱜ ᱠᱟ.ᱢᱤ ᱨᱮᱠᱚ ᱥᱚᱦᱚᱫ ᱮᱭᱟ ᱾ ᱡᱮ ᱞᱮᱠᱟ ᱺ-ᱯᱮᱲᱟ ᱯᱟᱺᱦᱬᱟ. ᱠᱚᱴᱷᱮᱱ ᱫᱩᱠ ᱟᱠᱟᱱ ᱨᱮᱱᱟᱜ ᱠᱟᱛᱷᱟ ᱠᱚ ᱞᱟ.ᱭ ᱵᱷᱤᱲᱟ.ᱣ, ᱜᱚᱡ ᱦᱚᱲᱢᱚ ᱢᱟᱲ ᱜᱷᱟ.ᱴᱤ ᱛᱮ ᱤᱫᱤ ᱞᱟᱦᱟ ᱨᱮ ᱡᱟᱜᱮ ᱢᱮᱱᱟᱜ ᱟᱱ ᱚᱱᱟ ᱵᱟᱠᱷᱨᱟ ᱛᱮ ᱥᱟᱱᱟᱢ ᱞᱮᱠᱟᱱᱟᱜ ᱠᱟ.ᱢᱤ ᱠᱚ ᱮᱢᱟᱱ ᱾

ᱜᱚᱡ ᱵᱮᱣᱨᱟ ᱞᱟ.ᱭ ᱞᱟ.ᱜᱤᱫ ᱛᱮ ᱯᱮᱲᱟ ᱯᱟ.ᱦᱲᱟ. ᱠᱚᱴᱷᱮᱱ ᱚᱱᱮ ᱮᱠᱞᱟ ᱫᱚ ᱵᱟᱝᱠᱚ ᱠᱳᱞ ᱠᱚᱣᱟ ᱾ ᱠᱚᱢ ᱠᱟᱭᱛᱮ ᱵᱟᱨ ᱦᱚᱲ ᱫᱚ ᱠᱤᱱ ᱪᱟᱞᱟᱜ ᱜᱮᱭᱟ ᱾ ᱜᱚᱡ ᱦᱚᱲᱢᱚ ᱠᱚ ᱥᱮᱸᱜᱮᱞᱟᱜ ᱠᱷᱟᱱ ᱥᱟᱱᱟᱢ ᱟᱛᱳ ᱦᱚᱲ ᱛᱮ ᱥᱟᱦᱟᱱ ᱠᱚᱠᱚ ᱢᱟᱜ ᱡᱟᱣᱨᱟᱭᱟ ᱾ ᱥᱟᱦᱟᱱ ᱢᱟᱜ ᱞᱟ.ᱜᱤᱫ ᱤᱱᱟ. ᱦᱤᱞᱚᱜ ᱡᱟᱦᱟᱸ ᱴᱟᱸᱜᱟ , ᱵᱩᱰᱤᱭᱟᱹ ᱠᱚ ᱞᱟᱜᱟᱣᱼᱟ, ᱚᱱᱟ ᱫᱚ ᱚᱲᱟᱜ ᱨᱤᱱᱤᱡ ᱢᱟᱨᱟᱝ ᱠᱚᱲᱟ ᱵᱟᱝ ᱨᱮᱫᱚ ᱵᱚᱝᱥᱚ ᱨᱤᱱᱤᱡ ᱡᱟᱦᱟᱸᱭ ᱜᱮ ᱢᱤᱫ ᱦᱚᱲ ᱚᱲᱟᱜ ᱵᱷᱤᱛᱨᱤ ᱠᱷᱚᱱ ᱛᱟᱨᱮᱱ ᱨᱮ ᱜᱚᱜ ᱠᱟᱛᱮᱫ ᱵᱟᱦᱨᱮ ᱛᱮᱭ ᱩᱰᱩᱠ ᱟ.ᱜᱩᱭᱛᱮ ᱚᱠᱟ ᱫᱟᱨᱮ ᱨᱮᱱᱟᱜ ᱥᱟᱦᱟᱱ ᱠᱚ ᱢᱟᱜᱼᱟ, ᱩᱱᱤ ᱜᱮ ᱞᱟᱦᱟᱛᱮ ᱯᱮ ᱫᱷᱟᱣ ᱚᱱᱟ ᱫᱟᱨᱮ ᱨᱮ ᱩᱭᱩᱜᱟ ᱾ ᱚᱱᱟ ᱛᱟᱭᱚᱢ ᱥᱟᱱᱟᱢ ᱟᱛᱳ ᱦᱚᱲ ᱠᱚᱛᱮ ᱟᱫᱚ ᱠᱚ ᱢᱟᱜ ᱡᱟᱣᱨᱟᱭᱟ ᱾ ᱢᱟᱲ ᱜᱷᱟᱱ.ᱴᱤ ᱨᱮ ᱰᱷᱚᱰᱟ ᱞᱟ ᱞᱟ.ᱜᱤᱫ ᱠᱩᱰᱤ ᱦᱚᱸ ᱚᱱᱮ ᱴᱟᱸᱜᱟ ᱥᱮ ᱵᱩᱰᱭᱟ. ᱞᱮᱠᱟᱜᱮ ᱚᱲᱟᱜ ᱵᱷᱤᱛᱨᱤ ᱠᱷᱚᱱ ᱛᱟᱨᱮᱱ ᱨᱮ ᱜᱚᱜ ᱠᱟᱛᱮᱫ ᱵᱟᱦᱨᱮ ᱛᱮ ᱩᱰᱩᱠ ᱟ.ᱜᱩ ᱦᱩᱭᱩᱜᱼᱟ ᱾ ᱜᱚᱡ ᱜᱩᱨ ᱟᱠᱟᱱ ᱚᱠᱛᱚ ᱵᱮᱜᱚᱨ ᱠᱩᱰᱤ ᱴᱟᱸᱜᱟ ᱫᱚ ᱟᱲᱟᱜ ᱠᱷᱚᱱ ᱵᱟᱝ ᱠᱚ  ᱜᱚᱜ ᱩᱰᱩᱠᱼᱟ ᱾

ᱯᱮᱲᱟ ᱚᱲᱟᱜ ᱵᱮᱣᱨᱟ ᱥᱮᱴᱮᱨ ᱟᱨ ᱥᱟᱨᱟ ᱥᱮᱸᱜᱮᱞ ᱥᱟᱦᱟᱱ ᱢᱟᱜ, ᱰᱷᱚᱰᱟ ᱞᱟᱻ ᱠᱟᱹᱢᱤ ᱠᱚ ᱫᱚ ᱡᱩᱣᱟᱹᱱ ᱫᱷᱟᱨᱟ ᱠᱚᱲᱟ ᱦᱚᱯᱚᱱ ᱠᱚ ᱵᱷᱮᱡᱟ ᱠᱚᱣᱟ ᱾ ᱚᱲᱟᱜ ᱨᱮ ᱦᱟᱲᱟᱢ ᱠᱚ ᱫᱚ ᱟᱫᱽᱣᱟ ᱦᱳᱲᱳ,ᱜᱩᱨᱤᱡ, ᱫᱩᱨᱤᱵ ᱫᱚᱦᱚ ᱪᱩᱠᱟᱹᱜ, ᱵᱚᱲ ᱥᱮᱸᱜᱮᱞ, ᱢᱤᱫᱴᱟᱹᱝ ᱡᱤᱣᱤᱫ ᱥᱤᱢ, ᱮᱢᱟᱱ ᱠᱚ ᱧᱟᱢ ᱡᱟᱣᱨᱟᱭᱟ ᱾ ᱵᱩᱰᱷᱤ ᱦᱚᱲ ᱠᱚ ᱫᱚ ᱵᱮᱨᱮᱞ ᱥᱟᱥᱟᱝ, ᱟᱫᱽᱣᱟ ᱦᱳᱲᱳ ᱪᱟᱣᱞᱮ ᱠᱚ ᱨᱤᱫ ᱜᱩᱸᱰᱟᱹᱭᱟ ᱾ ᱚᱱᱟᱠᱚ ᱧᱟᱢ ᱛᱟᱭᱚᱢ ᱵᱚᱸᱜᱟ ᱟᱠᱟᱱ ᱦᱚᱲ ᱤᱡ ᱢᱟᱨᱟᱝ ᱦᱚᱯᱚᱱ, ᱟᱨ ᱵᱟᱝᱠᱷᱟᱱ ᱚᱸᱥᱚ ᱠᱚᱲᱟ ᱦᱚᱯᱚᱱ ᱫᱚ ᱟᱠᱚᱣᱟᱜ ᱨᱟᱪᱟ ᱨᱮ ᱢᱤᱫ ᱵᱤᱛᱟᱹ ᱚᱥᱟᱨ ᱨᱮ ᱜᱩᱞᱟᱹᱤ ᱛᱮ ᱜᱩᱨᱤᱡᱼᱟᱭ ᱾ ᱚᱱᱟ ᱪᱮᱛᱟᱱ ᱨᱮ ᱟᱡᱟᱜ ᱛᱤ ᱛᱮ ᱯᱮ ᱪᱩᱯᱩᱫ ᱟᱫᱽᱣᱟ ᱦᱳᱲᱳᱭ ᱫᱚᱦᱚᱭᱟ ᱾ ᱚᱱᱟᱫᱚ ᱛᱟᱭᱚᱢ ᱴᱷᱮᱠᱟ ᱵᱟᱝ ᱠᱷᱟᱱ ᱜᱩᱦᱬᱤ ᱛᱮᱠᱚ ᱴᱚᱯᱟᱨ ᱠᱟᱜᱼᱟ, ᱡᱮᱢᱚᱱ ᱥᱮᱛᱟ, ᱯᱩᱥᱤ ᱪᱮ ᱮᱴᱟᱜ ᱡᱤᱣᱤ ᱟᱱ ᱠᱚ ᱟᱞᱚ ᱠᱚ ᱞᱮᱵᱮᱫ ᱞᱚᱢᱚᱴ ᱢᱟ ᱾
