ᱠᱚᱢᱚᱞᱟ ᱢᱤᱨᱤ ᱥᱮ ᱠᱚᱢᱚᱞᱟ ᱞᱚᱭᱤᱝ ᱫᱚ (?- ᱒᱒ ᱮᱯᱨᱤᱞ ᱑᱙᱔᱓) ᱥᱤᱧᱚᱛ ᱫᱤᱥᱚᱢ ᱟᱥᱟᱢ ᱯᱚᱱᱚᱛ ᱨᱮᱱ ᱢᱤᱰᱴᱮᱱ ᱯᱷᱩᱨᱜᱟᱹᱞ ᱞᱟᱲᱟᱣᱱᱟ ᱨᱮ ᱢᱤᱸᱥ ᱦᱟᱛᱟᱣᱤᱡᱤᱡ ᱢᱟᱭᱡᱤᱣᱮ ᱛᱟᱦᱮᱸ ᱠᱟᱱᱟ| ᱩᱱᱤ ᱫᱚ ᱢᱤᱥᱤᱝ ᱡᱟᱹᱛᱤ ᱨᱮᱱ ᱢᱤᱨᱤ ᱦᱚᱲᱮ ᱛᱟᱦᱮᱸ ᱠᱟᱟᱱ| ᱩᱱᱠᱩ ᱚᱲᱟᱜ ᱫᱚ ᱟᱥᱟᱢ ᱯᱚᱱᱚᱛ ᱨᱮᱭᱟᱜ ᱜᱚᱞᱟᱜᱷᱟᱴ ᱦᱚᱱᱚᱛ ᱨᱮᱭᱟᱜ ᱨᱚᱝᱟ ᱢᱟᱴᱤ ᱢᱳᱣᱡᱟ ᱛᱟᱵᱮ ᱨᱮ ᱢᱮᱱᱟᱜ ᱩᱯᱚᱨ ᱴᱮᱢᱮᱨᱟ ᱨᱮ ᱛᱟᱦᱮᱸ ᱠᱟᱱᱟ|
==ᱠᱟᱹᱢᱤ ᱡᱤᱭᱚᱱ==
᱑᱙᱔᱐ ᱥᱮᱨᱢᱟ ᱨᱮᱭᱟᱜ ᱢᱟᱨᱪ ᱪᱟᱱᱫᱚ ᱨᱮ ᱠᱚᱢᱚᱞᱟ ᱢᱤᱨᱤ ᱫᱚ ᱠᱚᱝᱜᱽᱨᱮᱥ ᱦᱚᱱᱚᱛ ᱠᱚᱢᱤᱴᱤ ᱨᱮᱱ ᱠᱟᱹᱡᱽᱣᱟᱹ ᱨᱟᱹᱥᱤᱭᱟᱹᱭ ᱦᱚᱭ ᱞᱮᱱᱟ| ᱨᱟᱡᱮᱱᱽᱫᱽᱨᱚ ᱱᱟᱛᱷ ᱵᱚᱨᱩᱣᱟ ᱟᱨ ᱥᱚᱝᱠᱚᱨ ᱪᱚᱱᱫᱽᱨᱚ ᱵᱚᱨᱩᱣᱟ ᱥᱟᱶ ᱢᱤᱞᱟᱹᱣ ᱠᱟᱛᱮ ᱛᱟᱭᱱᱚᱢ ᱟᱠᱟᱱ ᱢᱤᱥᱤᱝ ᱥᱚᱢᱟᱡᱽ ᱦᱟᱨᱟ ᱵᱩᱨᱩᱭ ᱞᱟᱹᱜᱤᱫ ᱟᱨ ᱟᱹᱠᱤᱞ ᱢᱟᱨᱥᱟᱞ ᱯᱟᱥᱱᱟᱣ ᱞᱟᱹᱜᱤᱫ ᱩᱱᱠᱤᱱ ᱥᱟᱶᱮ ᱠᱟᱹᱢᱤ ᱞᱟᱮᱫᱟ| ᱚᱱᱟ ᱥᱟᱶ ᱥᱟᱶ ᱛᱮ ᱢᱤᱥᱤᱝ ᱡᱟᱹᱛ ᱢᱮᱱᱟᱜ ᱠᱚ ᱴᱚᱴᱷᱟ ᱠᱚ ᱨᱮ ᱠᱚᱝᱜᱽᱨᱮᱥ ᱯᱨᱟᱭᱢᱟᱨᱤ ᱠᱚᱢᱤᱴᱤ ᱵᱟᱱᱫᱷᱟᱣ ᱨᱮᱭᱟᱜ-ᱮ ᱠᱩᱨᱩᱢᱩᱴᱩ ᱞᱮᱫᱟ| ᱑᱙᱔᱐ ᱥᱮᱨᱢᱟ ᱨᱮᱭᱟᱜ ᱒᱔ ᱡᱩᱱ ᱢᱟᱹᱦᱤᱛ ᱦᱤᱞᱚᱜ ᱥᱚᱝᱠᱚᱨ ᱪᱚᱱᱫᱽᱨᱚ ᱵᱚᱨᱩᱣᱟ ᱫᱚ ᱠᱚᱢᱚᱞᱟ ᱢᱤᱨᱤ ᱠᱚᱝᱜᱽᱨᱮᱥ ᱨᱮᱱ ᱯᱚᱯᱚᱨᱪᱟᱨᱤᱡ-ᱮ ᱵᱟᱦᱟᱞ ᱞᱮᱫᱮᱭᱟ ᱟᱨ ᱜᱚᱞᱟᱜᱷᱟᱴ ᱦᱚᱱᱚᱛ ᱠᱚᱝᱜᱽᱨᱮᱥ ᱠᱚᱢᱤᱴᱤ ᱨᱮᱱ ᱱᱤᱨᱟᱹᱭ ᱯᱷᱟᱹᱫᱽ ᱨᱮᱱ ᱟᱹᱜᱽᱣᱟᱹᱱ ᱞᱮᱠᱟ ᱛᱮᱭᱮ ᱵᱟᱦᱟᱞ ᱞᱮᱫᱮᱭᱟ|

᱒᱑ ᱥᱮᱯᱴᱮᱢᱵᱚᱨ ᱑᱙᱔᱒  ᱢᱟᱹᱹᱦᱤᱛ ᱦᱤᱞᱚᱜ ᱜᱚᱞᱟᱜᱷᱟᱴ ᱦᱚᱱᱚᱛ ᱠᱚᱝᱜᱽᱨᱮᱥ ᱟᱜ ᱚᱯᱷᱤᱥ ᱨᱮ ᱠᱚᱢᱚᱞᱟ ᱢᱤᱨᱤᱭᱟᱜ ᱟᱹᱭᱩᱨ ᱛᱮ ᱨᱤᱱᱟᱹᱣ ᱯᱷᱟᱹᱫᱽ ᱨᱮᱭᱟᱜ ᱢᱤᱫᱴᱮᱱ ᱑᱒ ᱡᱚᱱᱟ ᱛᱷᱚᱠ ᱠᱚᱞ ᱠᱚ ᱨᱮᱭᱟᱜ ᱠᱟᱛᱷᱟ ᱜᱚᱴᱟ ᱞᱮᱱᱟ| ᱚᱱᱠᱟ ᱞᱮᱠᱟ ᱜᱮ ᱚᱱᱟ ᱫᱚᱞ ᱫᱚ ᱚᱛ ᱰᱟᱦᱟᱨ ᱛᱮ ᱥᱟᱝᱜᱷᱟᱨ ᱠᱚ ᱮᱦᱚᱵ ᱮᱱᱟ ᱒᱒ ᱥᱮᱯᱴᱮᱢᱵᱚᱨ ᱦᱤᱞᱚᱜ ᱮᱴᱟᱜ ᱟᱨ ᱢᱤᱫᱴᱮᱱ ᱱᱤᱨᱟᱹᱭ ᱯᱷᱟᱹᱫᱽ ᱥᱟᱶ ᱠᱚ ᱥᱮᱞᱮᱫ ᱞᱮᱱᱟ| ᱒᱓ ᱥᱮᱯᱴᱮᱢᱵᱚᱨ ᱢᱟᱹᱦᱤᱛ ᱦᱤᱞᱚᱜ ᱧᱤᱱᱫᱟᱹ ᱯᱚᱞᱤᱥ ᱫᱚ ᱠᱚᱝᱜᱽᱨᱮᱥ ᱚᱯᱷᱤᱥ ᱠᱷᱚᱱ ᱢᱤᱨᱤ ᱟᱨ ᱮᱴᱟᱜ ᱦᱚᱲ ᱦᱚᱸ ᱠᱚ ᱛᱚᱞ ᱠᱮᱫ ᱠᱚᱣᱟ| ᱘ ᱚᱠᱴᱚᱵᱚᱨ ᱦᱤᱞᱚᱜ ᱱᱭᱟᱫᱷᱤᱥ ᱟᱥᱩ ᱫᱚᱛᱛᱚ ᱫᱚ ᱩᱱᱤ * (ᱤᱨᱟᱹᱞ) ᱪᱟᱱᱫᱚ ᱞᱟᱹᱜᱤᱫ-ᱮ ᱠᱷᱚᱣᱟᱲ ᱞᱮᱫᱮᱭᱟ| ᱩᱱᱤ ᱫᱚ ᱡᱚᱨᱦᱟᱴ ᱡᱮᱞ ᱛᱮ ᱠᱚ ᱤᱫᱤ ᱞᱮᱫᱮᱭᱟ| ᱚᱱᱰᱮ ᱜᱮ ᱩᱱᱤ ᱫᱚ ᱜᱚᱯᱤᱱᱟᱛᱷ ᱵᱚᱨᱫᱚᱞᱚᱭ ᱟᱨ ᱮᱴᱟᱜ ᱮᱴᱟᱜ ᱠᱚᱝᱜᱽᱨᱮᱥ ᱨᱮᱱ ᱢᱟᱨᱟᱝ ᱢᱟᱨᱟᱝ ᱱᱮᱛᱟ ᱥᱟᱶᱮ ᱧᱟᱢᱯᱟᱢ ᱞᱮᱱᱟ| ᱩᱱ ᱚᱠᱛᱮ ᱦᱟᱹᱵᱤᱡ ᱚᱞ ᱯᱟᱲᱦᱟᱣ ᱵᱟᱭ ᱵᱟᱰᱟᱭ ᱠᱟᱱ ᱛᱟᱦᱮᱱ ᱢᱤᱨᱤ ᱫᱚ ᱜᱚᱯᱤᱱᱟᱛᱷ ᱵᱚᱨᱫᱚᱞᱚᱭ ᱜᱮ ᱠᱤᱛᱟᱹᱵ ᱥᱟᱠᱟᱢ ᱠᱤᱨᱤᱧ ᱠᱟᱛᱮ ᱚᱞᱚᱜ ᱯᱟᱲᱦᱟᱣᱚᱜ-ᱮ ᱪᱮᱫ ᱟᱫᱮ ᱛᱟᱦᱮᱸ ᱠᱟᱱᱟ| ᱡᱮᱞ ᱨᱮ ᱜᱮ ᱩᱱᱤ ᱫᱚ ᱥᱩᱛᱟᱹᱢ ᱜᱮᱜᱮᱫ ᱦᱦᱚᱸᱭ ᱪᱮᱫ ᱞᱮᱫᱟ|
