''' ᱱᱟᱥᱮ ᱩᱨᱩᱢ ''' > 
ᱟᱛᱩ ᱫᱚ ᱢᱤᱫ ᱢᱟᱹᱱᱢᱤ ᱠᱚ ᱛᱟᱦᱮᱱ ᱴᱷᱟᱶ ᱨᱮᱱᱟᱜ ᱧᱩᱛᱩᱢ ᱠᱟᱱᱟ ᱾ ᱢᱤᱫ ᱟᱹᱛᱩ ᱨᱮᱫᱚ ᱡᱚᱛᱚ ᱯᱟᱹᱨᱤᱥ , ᱡᱟᱹᱛᱤ , ᱫᱷᱚᱨᱚᱢ ᱨᱤᱱ ᱦᱚᱲ ᱠᱚ ᱛᱟᱦᱮᱱᱟ ᱾ ᱱᱚᱰᱮ ᱫᱚ ᱥᱩᱢᱟᱹᱫ ᱥᱟᱱᱛᱟᱲ ᱡᱟᱹᱛᱤ ᱨᱤᱱ ᱦᱚᱲ ᱠᱚᱣᱟᱜ ᱛᱟᱦᱮᱸ ᱡᱚᱝ ᱠᱟᱛᱷᱟ ᱚᱞᱚᱜ ᱠᱟᱱᱟ ᱾

''' ᱥᱟᱱᱛᱟᱲ ᱟᱹᱛᱩ ''' > 
ᱥᱟᱱᱛᱟᱲ ᱟᱹᱛᱩ ᱨᱮᱱᱟᱜ ᱠᱩᱞᱦᱤ ᱫᱚ ᱵᱚᱝᱜᱟ ᱨᱟᱠᱟᱵ ᱵᱚᱜᱟ ᱦᱟᱹᱥᱩᱨ ᱛᱟᱦᱮᱱᱟ ᱾ ᱠᱩᱞᱦᱤ ᱢᱩᱪᱟᱹᱫ ᱨᱮ ᱡᱟᱦᱮᱨ ᱛᱟᱦᱮᱱᱟ ᱾ ᱛᱟᱞᱟ ᱠᱩᱞᱦᱤᱨᱮ ᱫᱷᱚᱨᱚᱢ ᱟᱠᱷᱲᱟ/ᱞᱟᱜᱽᱬᱮ ᱟᱠᱷᱲᱟ ᱛᱟᱦᱮᱱᱟ ᱾ ᱚᱱᱟ ᱥᱩᱨ ᱨᱮ ᱜᱩᱨᱩ ᱟᱠᱷᱲᱟ ᱦᱚᱸ ᱛᱟᱦᱮᱸᱱᱟ ᱾ ᱜᱚᱴ ᱴᱟᱺᱰᱤ , ᱢᱟᱜᱽ ᱴᱟᱺᱰᱤ , ᱵᱮᱡᱷᱟ ᱴᱟᱺᱰᱤ , ᱢᱩᱠᱟᱢ ᱴᱟᱺᱰᱤ , ᱵᱷᱩᱡᱽᱱᱤ ᱴᱟᱺᱰᱤ , ᱫᱷᱟᱫᱽᱨᱟ ᱦᱟᱴᱟᱜ ᱜᱚᱦᱚᱲ ᱜᱤᱰᱤ ᱴᱷᱟᱶ , ᱢᱟᱺᱬ ᱜᱷᱟᱹᱴᱤ , ᱫᱟᱜ ᱜᱷᱟᱴ , ᱛᱩᱯᱩᱱ ᱜᱷᱟᱴ , ᱡᱤᱞᱤᱧ ᱰᱟᱦᱟᱨ ᱜᱷᱟᱴ , ᱡᱟᱱᱛᱟᱲ ᱜᱟᱲ , ᱥᱮᱸᱫᱽᱨᱟ ᱜᱟᱲ , ᱠᱷᱟᱹᱨᱟᱹᱭ ᱠᱩᱸᱵᱟᱹ , ᱫᱚᱵᱟᱹᱴᱤ , ᱫᱚᱨᱵᱟᱨ ᱪᱟᱴᱟᱱᱤ , ᱮᱢᱟᱱ ᱠᱚ ᱛᱟᱦᱮᱸᱱᱟ ᱾ 

''' ᱴᱷᱟᱶ ᱡᱟᱹᱱᱤᱡ ᱠᱟᱹᱢᱤ ''' >
* ᱡᱟᱦᱮᱨ ᱜᱟᱲ ᱨᱮ ᱫᱚ ᱚᱠᱛᱚ ᱡᱟᱹᱱᱤᱡ ᱵᱟᱦᱟ , ᱢᱟᱜᱢᱚᱬᱮ , ᱫᱟᱜ ᱥᱮᱸᱫᱽᱨᱟ , ᱟᱹᱥᱟᱲᱤᱭᱟᱹ , ᱦᱟᱹᱨᱭᱟᱹᱲ , ᱱᱟᱶᱟᱭ , ᱤᱨᱥᱤᱫ ᱮᱢᱟᱱ ᱵᱚᱝᱜᱟᱜ-ᱟ ᱾ ᱫᱷᱚᱨᱚᱢ ᱟᱠᱷᱲᱟ/ᱞᱟᱜᱽᱬᱮ ᱟᱠᱷᱲᱟ ᱨᱮᱫᱚ ᱯᱟᱨᱟᱵ ᱯᱩᱱᱩᱭ ᱱᱮᱸᱰᱟ ᱥᱟᱵ ᱠᱩᱲᱤ ᱠᱚᱲᱟ ᱞᱟᱜᱽᱬᱮ ᱮᱱᱮᱡ ᱵᱟᱭ ᱫᱟᱜᱽ ᱠᱷᱟᱱ ᱚᱦᱬᱮ ᱱᱮᱦᱚᱨ ᱞᱟᱜᱽᱬᱮ ᱮᱱᱮᱡ ᱮᱢᱟᱱ ᱠᱚ ᱦᱩᱭᱩᱜ-ᱟ ᱾
* ᱜᱩᱨᱩ ᱟᱠᱷᱲᱟ ᱨᱮᱫᱚ ᱜᱩᱨᱩ/ᱚᱡᱷᱟ ᱴᱷᱮᱱ ᱠᱷᱚᱱ ᱠᱚᱲᱟ ᱠᱚ ᱢᱟᱱᱛᱟᱨ ᱠᱚ ᱡᱷᱟᱲᱱᱤ ᱠᱚ ᱨᱩᱢᱩᱜ ᱠᱚ ᱵᱚᱝᱜᱟ ᱧᱩᱛᱩᱢ ᱥᱮᱨᱣᱟ ᱪᱷᱟᱰᱟᱣ ᱥᱩᱱᱩᱢ ᱠᱷᱟᱹᱲᱤ ᱱᱟᱹᱴᱠᱟᱹ ᱥᱟᱵ ᱚᱝ ᱡᱷᱟᱲ ᱮᱨᱮ ᱥᱟᱞᱟ ᱮᱢᱟᱱ ᱠᱚ ᱠᱚ ᱪᱮᱫᱟ ᱾
* ᱜᱚᱴ ᱴᱟᱺᱰᱤ ᱨᱮᱫᱚ ᱜᱟᱭ ᱠᱚ ᱵᱤᱛᱠᱤᱞ ᱠᱚ ᱢᱮᱨᱚᱢ ᱵᱷᱤᱰᱤ ᱠᱚ ᱟᱲᱟᱜ ᱜᱚᱴ ᱠᱚᱣᱟ ᱾
* ᱢᱟᱜᱽ ᱴᱟᱺᱰᱤ ᱨᱮᱫᱚ ᱢᱟᱜᱽ ᱵᱚᱝᱜᱟᱜ-ᱟ ᱾ ᱢᱟᱜᱽ ᱵᱚᱝᱜᱟ ᱢᱩᱞᱩᱜ ᱢᱚᱬᱮ ᱢᱟᱦᱟ ᱨᱮ ᱢᱟᱜᱽ ᱵᱚᱝᱜᱟ ᱦᱩᱭᱩᱜ-ᱟ ᱾ ᱢᱟᱜᱽ ᱴᱟᱺᱰᱤ ᱠᱷᱚᱱ ᱯᱩᱭᱞᱩ ᱛᱮ ᱢᱟᱜ ᱫᱟᱨᱮ ᱢᱟᱹᱡᱷᱤ ᱡᱚᱜᱽ ᱢᱟᱹᱡᱷᱤ ᱟᱨ ᱱᱟᱭᱠᱮ ᱚᱲᱟᱜ ᱛᱮᱠᱚ ᱜᱚᱦᱚᱲ ᱟᱹᱜᱩᱭᱟ ᱾ ᱤᱱᱟᱹ ᱦᱤᱞᱚᱜ ᱠᱷᱚᱱ ᱫᱟᱨᱮ ᱢᱟᱜ ᱜᱟᱱᱚᱜ-ᱟ ᱾
* ᱵᱮᱡᱷᱟ ᱴᱟᱺᱰᱤ
