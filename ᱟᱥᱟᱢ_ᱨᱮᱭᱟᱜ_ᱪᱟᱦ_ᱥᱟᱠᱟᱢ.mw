ᱟᱥᱟᱢ ᱪᱟ (ᱤᱝᱨᱟᱹᱡᱤ: Assam tea) ᱫᱚ ᱥᱤᱧᱚᱴ ᱫᱤᱥᱚᱢ ᱨᱮᱭᱟᱜ ᱟᱥᱟᱢ ᱯᱚᱱᱚᱛ ᱨᱮ ᱟᱨᱡᱟᱣᱚᱜ ᱠᱟᱱ ᱢᱤᱫ ᱞᱮᱠᱟᱱ ᱟᱨᱟᱜ ᱪᱟ ᱠᱟᱱᱟ|ᱟᱥᱟᱢ ᱨᱮᱭᱟᱜ ᱪᱟ ᱟᱥᱚᱠᱟᱭ Camellia sinensis var. assamica (Masters) ᱧᱩᱛᱩᱢᱟᱱ ᱢᱤᱫ ᱪᱟ ᱰᱟᱨᱮ ᱠᱷᱚᱱ ᱛᱮᱭᱟᱨᱚᱜ ᱠᱟᱱᱟ|ᱱᱚᱣᱟ ᱪᱟ ᱫᱟᱨᱮ ᱠᱚ ᱫᱚ ᱟᱥᱚᱠᱭ ᱛᱮ,ᱫᱚᱨᱭᱟ ᱥᱟᱦᱴᱟ ᱠᱷᱚᱱ ᱪᱮᱛᱟᱱ ᱨᱮ ᱵᱟᱹᱲᱛᱤ ᱦᱩᱭᱩᱜ-ᱟ,ᱪᱟ ᱨᱮᱭᱟᱜ ᱧᱮᱞᱚᱜ,ᱥᱚᱱᱫᱷᱟᱲ ᱥᱚ, ᱟᱨ ᱟᱹᱰᱤ ᱟᱨᱟᱜ ᱧᱮᱞᱚᱜ ᱛᱮ ᱱᱟᱢ ᱰᱟᱠ ᱜᱮᱭᱟ|ᱟᱥᱟᱢ ᱪᱟ ᱥᱮ ᱟᱥᱟᱢ ᱧᱩᱛᱩᱢ ᱢᱮᱥᱟ ᱪᱟ ᱫᱚ ᱟᱥᱚᱠᱟᱭ ᱛᱮ ''ᱥᱮᱛᱟᱜ ᱨᱮᱭᱟᱜ ᱧᱩᱧᱩᱭᱟᱜ'' ᱢᱮᱱᱛᱮ ᱠᱚ ᱟᱹᱠᱷᱨᱤᱧᱟ|ᱫᱟᱹᱭᱠᱟᱹ ᱞᱮᱠᱟ ᱛᱮ, Irish breakfast tea, ᱧᱩᱛᱩᱢᱟᱱ ᱱᱟᱯᱟᱭ ᱟᱨ ᱫᱟᱲᱮ ᱪᱟ ᱫᱚ ᱥᱮᱛᱟᱜ ᱪᱟ ᱨᱮ,ᱟᱥᱟᱢ ᱨᱮᱭᱟᱜ ᱦᱩᱰᱤᱧ ᱪᱮᱛᱟᱱ ᱪᱟ ᱰᱚᱜᱽ ᱠᱷᱚᱱ ᱠᱚ ᱵᱮᱱᱟᱣ ᱠᱟᱜ-ᱟ|

ᱵᱟᱝᱞᱟᱫᱮᱥ ᱟᱨ ᱵᱚᱨᱢᱟ ᱫᱤᱥᱚᱢ ᱨᱮᱭᱟᱜ ᱥᱤᱢᱟᱹᱱᱟ ᱠᱚ ᱨᱮ, ᱵᱨᱚᱦᱢᱚᱯᱩᱛᱨᱚ ᱵᱟᱱᱟᱨ ᱱᱟᱠᱷᱟ ᱨᱮ ᱢᱮᱱᱟᱜ ᱟᱠᱟᱫ, ᱟᱥᱟᱢ ᱫᱚ ᱦᱩᱭᱩᱜ ᱠᱟᱱᱟ ᱫᱷᱟᱹᱨᱛᱤ ᱨᱮᱭᱟᱜ ᱡᱚᱛᱚ ᱠᱷᱚᱱ ᱢᱟᱨᱟᱝ ᱟᱨᱡᱟᱣ ᱯᱚᱱᱚᱛ|ᱥᱤᱧᱚᱛ ᱨᱮᱭᱟᱜ ᱱᱤᱭᱟᱹ ᱠᱚ ᱴᱚᱴᱷᱟ ᱨᱮ ᱫᱚ ᱡᱟᱹᱯᱩᱫ ᱚᱠᱛᱮ ᱫᱟᱜ ᱟᱹᱰᱤ ᱵᱟᱹᱲᱛᱤ ᱧᱩᱨᱩᱜ-ᱟ,ᱢᱚᱣᱥᱚᱢᱤ ᱨᱤᱛᱩ ᱨᱮ ᱫᱤᱱᱟᱹᱢ ᱫᱟᱜ ᱡᱟᱹᱲᱤ ᱨᱮᱭᱟᱜ ᱫᱚᱨ ᱫᱚ ᱑᱐ ᱠᱷᱚᱱ ᱑᱒ ᱤᱱᱪᱤ (᱒᱕᱐-᱓᱐᱐ ᱢᱤᱹᱢᱤ) ᱦᱟᱹᱵᱤᱡ ᱦᱩᱭᱩᱜ-ᱟ|ᱫᱤᱱ ᱢᱟᱱ ᱨᱮ ᱑᱐᱓ ᱯᱷᱟᱨᱮᱱᱦᱟᱭᱴ (᱔᱐° ᱥᱮᱞᱥᱤᱭᱟᱥ) ᱦᱟᱹᱵᱤᱡ ᱪᱮᱴᱟᱱ ᱞᱚᱞᱚ, ᱵᱟᱹᱲᱛᱤ ᱰᱟᱜ ᱵᱷᱟᱯ ᱟᱨ ᱞᱚᱞᱚ ᱵᱷᱟᱯ ᱜᱮ ᱦᱟᱹᱨᱤᱭᱟᱹᱲ ᱚᱲᱟᱜ ᱨᱮᱭᱟᱜ ᱦᱚᱭ-ᱦᱤᱥᱤᱫ-ᱮ ᱥᱤᱨᱡᱟᱹᱣᱟ|ᱱᱤᱭᱟᱹ ᱠᱷᱟᱥ ᱦᱚᱭ-ᱦᱤᱥᱤᱫ ᱜᱮ ᱟᱥᱟᱢ ᱨᱮᱭᱟᱜ ᱪᱟ ᱥᱤᱵᱤᱞ ᱥᱚᱲᱚᱢ ᱟᱨ ᱜᱩᱱᱮ ᱮᱢ ᱟᱠᱟᱣᱫᱟ|

ᱮᱱᱨᱮ ᱦᱚᱸ ᱟᱥᱟᱢ ᱨᱮ ᱫᱚ ''ᱟᱨᱟᱜ ᱪᱟ'' ᱟᱨᱡᱟᱣᱚᱜ-ᱟ, ᱟᱨ ᱟᱫᱚᱢ ᱟᱫᱚᱢ ᱡᱟᱭᱜᱟ ᱠᱚ ᱨᱮ ᱫᱚ ''ᱦᱟᱹᱨᱤᱭᱟᱹᱲ ᱪᱟ'' ᱟᱨᱦᱚᱸ ᱱᱤᱡᱟᱹ ᱜᱩᱱᱟᱱ ''ᱯᱩᱱᱰ ᱪᱟ'' ᱦᱚᱸ ᱟᱨᱡᱟᱣᱚᱜ ᱜᱮᱭᱟ|

ᱱᱟᱜᱟᱢ ᱞᱮᱠᱟ ᱠᱦᱚᱱ ᱵᱟᱰᱟᱭᱚᱜ ᱠᱟᱱᱟ ᱵᱟᱝᱢᱟ, ᱟᱥᱟᱢ ᱫᱚ ᱮᱛᱚᱢ ᱪᱤᱱ ᱛᱟᱭᱚᱢ ᱫᱚᱥᱟᱨ ᱵᱟᱹᱲᱴᱤ ᱪᱟᱥᱚᱜ ᱴᱚᱴᱷᱟ ᱛᱟᱱᱦᱮᱱ ᱠᱟᱱᱟ|ᱜᱚᱴᱟ ᱫᱷᱟᱹᱨᱛᱤ ᱨᱮ ᱥᱩᱢᱩᱝ ᱟᱥᱟᱢ ᱟᱨ ᱮᱛᱚᱢ ᱪᱤᱱ ᱢᱚᱛᱚ ᱨᱮ ᱜᱮ ᱟᱹᱫᱽ ᱪᱟ ᱫᱟᱨᱮ ᱫᱚ ᱛᱟᱸᱦᱮᱸ ᱠᱟᱱᱟ| 
==ᱰᱩᱱᱰᱦᱟᱹᱣ==
᱑᱘᱒᱓ ᱥᱮᱨᱢᱟ ᱨᱮ ᱟᱥᱟᱢ ᱨᱮᱭᱟᱜ ᱪᱟᱭ ᱰᱩᱱᱰᱦᱟᱹᱣ ᱞᱮᱫᱟ ''ᱨᱚᱵᱟᱨᱴ ᱵᱽᱨᱩᱥ'', ᱧᱩᱛᱩᱢᱟᱱ ᱢᱤᱫᱴᱮᱱ ᱥᱠᱚᱴ ᱡᱟᱨᱡᱟᱠᱤᱭᱟᱹ|ᱟᱥᱟᱢ ᱨᱮᱭᱟᱜ ᱵᱤᱨ ᱜᱟᱡᱟᱲᱠ ᱠᱚ ᱨᱮ ᱫᱟᱬᱟ ᱵᱟᱬᱟ ᱚᱠᱛᱮ, ᱱᱚᱣᱟ ᱫᱟᱨᱮ ᱫᱚ ᱵᱤᱨ ᱨᱮ ''ᱵᱤᱨ ᱰᱟᱨᱮ'' ᱞᱮᱠᱟᱭ ᱧᱟᱢ ᱞᱮᱫᱟ|ᱢᱚᱱᱤᱨᱟᱢ ᱫᱮᱣᱟᱱ ᱫᱚ ᱩᱱᱤ ᱢᱤᱫᱴᱮᱱ ᱥᱤᱝᱯᱷᱚ ᱢᱩᱠᱷᱭᱟᱹ ᱵᱤᱥᱟ ᱜᱟᱢᱟ ᱣᱟᱜ ᱚᱲᱟᱜ ᱛᱮᱭᱮ ᱤᱫᱤ ᱠᱮᱫᱮᱭᱟ|ᱚᱱᱰᱮ ᱩᱱᱤ ᱫᱚ ᱥᱤᱝᱯᱷᱚ ᱡᱟᱹᱛᱤ ᱨᱮᱱ ᱦᱚᱲ ᱠᱚ ᱥᱟᱠᱟᱢ ᱞᱟᱜᱟᱣ ᱠᱟᱛᱮ ᱰᱟᱜ ᱧᱩᱧᱩᱭ ᱧᱮᱞ ᱞᱮᱫ ᱠᱚᱣᱟ ᱟᱨ ᱚᱱᱟ ᱫᱟᱨᱮ ᱨᱮᱭᱟᱜ ᱡᱟᱝ ᱥᱟᱬᱮᱥᱤᱭᱟᱹ ᱞᱮᱠᱟ ᱛᱮ ᱵᱤᱰᱟᱹᱣ ᱞᱟᱹᱜᱤᱫ-ᱮ ᱠᱩᱲᱯᱟᱲ ᱞᱮᱫᱟ|ᱤᱱᱟᱹ ᱛᱷᱚᱲᱟ ᱫᱤᱱ ᱛᱟᱭᱚᱢᱮ ᱜᱩᱨ ᱮᱱᱛᱮ, ᱩᱱᱤ ᱫᱚ ᱟᱥᱚᱞ ᱨᱮ ᱚᱱᱟ ᱪᱟ ᱡᱟᱝ ᱫᱚ ᱢᱚᱡᱽ ᱛᱮ ᱵᱟᱭ ᱵᱤᱰᱟᱹᱣ ᱰᱟᱲᱮᱭᱟᱫᱟ|᱑᱘᱓᱐ ᱥᱮᱨᱢᱟ ᱨᱮ ᱩᱱᱤ ᱟᱡ ᱫᱟᱫᱟ ᱪᱟᱨᱞᱮᱥ ᱫᱚ ᱟᱥᱟᱢ ᱨᱮᱭᱟᱜ ᱪᱟ ᱥᱟᱠᱟᱢ ᱠᱚᱞᱠᱟᱛᱟ ᱨᱮᱭᱟᱜ ᱵᱚᱴᱟᱱᱤᱠᱮᱞ ᱵᱟᱜᱽᱣᱟᱱ ᱛᱮ ᱵᱤᱰᱟᱹᱣ ᱞᱟᱹᱜᱤᱰ-ᱮ ᱠᱩᱞ ᱞᱮᱫᱟ|ᱢᱩᱪᱟᱹᱫ ᱨᱮ ᱚᱱᱟ ᱫᱟᱨᱮ ᱫᱚ ᱪᱟ ᱰᱟᱨᱮ ᱨᱮᱭᱟᱜ ᱢᱤᱫᱴᱮᱱ ᱦᱟᱹᱴᱤᱧ ᱥᱮ Camellia sinensis ᱨᱮᱭᱟᱜ ᱢᱤᱫᱴᱮᱱ ᱠᱟᱱᱟ ᱢᱮᱱᱛᱮ ᱩᱨᱩᱢ ᱮᱱᱟ|ᱚᱠᱟ ᱫᱚ ᱪᱤᱱ ᱨᱮᱭᱟᱜ ᱞᱮᱠᱟᱱ- Camellia sinensis var. sinensis ᱥᱟᱶ ᱫᱚ ᱵᱟᱝ ᱢᱤᱫ-ᱟ।

==ᱵᱷᱮᱱᱮᱜᱟᱨ ᱢᱟᱹᱱ ᱚᱠᱛᱮ==
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱪᱟᱥ-ᱵᱟᱥ]]
