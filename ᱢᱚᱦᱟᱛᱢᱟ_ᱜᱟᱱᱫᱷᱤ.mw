[[File:Portrait Gandhi.jpg|thumb|ᱜᱟᱱᱫᱷᱤᱡᱤ]]
[[File: Mohandas K. Gandhi signature.svg|thumb|]]

'''ᱢᱚᱦᱟᱛᱢᱟ ᱢᱚᱦᱚᱱᱫᱟᱥ ᱠᱚᱨᱚᱢᱪᱟᱸᱫᱽ ᱜᱟᱱᱫᱷᱤ''' ᱫᱚ ᱥᱤᱧᱚᱛ ᱨᱤᱱᱤᱡ ᱢᱤᱫ ᱯᱷᱩᱨᱜᱟᱹᱞ ᱵᱤᱨ ᱛᱟᱦᱮᱸ ᱠᱟᱱᱟᱭ ᱾ ᱛᱤᱱ ᱡᱚᱦᱚᱜ ᱡᱟᱦᱟᱸᱱ ᱡᱟ.ᱛᱤ ᱜᱮ ᱱᱟᱦᱟᱪᱟᱨ ᱠᱚᱪᱚᱞᱚᱸᱰ ᱟᱨᱵᱟᱱ ᱞᱮᱛᱟᱲ ᱮᱴᱠᱮᱴᱚᱬᱮ ᱥᱟᱢᱟᱝ ᱦᱩᱭ ᱟᱭᱟ, ᱩᱱ ᱡᱚᱦᱚᱜ ᱢᱤᱫ ᱢᱟᱦᱟᱱ ᱢᱟᱱᱣᱟ ᱟᱨᱵᱟᱝ ᱵᱤᱨ ᱵᱷᱟᱱᱴᱟ ᱚᱯᱮᱞ ᱠᱟᱛᱮ ᱫᱤᱥᱚᱢ ᱟᱨ ᱡᱟ.ᱛᱤᱭ ᱫᱩᱜ ᱵᱟᱧᱪᱟᱣᱟ ᱾ ᱥᱤᱧᱚᱛ ᱫᱤᱥᱚᱢ ᱛᱤᱱ ᱡᱚᱦᱚᱜ ᱜᱚᱴᱟᱯᱟᱲᱟ ᱠᱷᱚᱱ ᱜᱚᱵᱚᱞ ᱨᱮᱭᱟᱜ ᱵᱮᱲᱦᱟᱭ ᱛᱮᱭ ᱜᱷᱮᱨᱟᱣ ᱮᱥᱮᱫ ᱦᱚᱪᱚ ᱠᱟᱛᱮ ᱫᱩᱠ ᱟᱨ ᱠᱟᱺᱦᱤᱥ ᱨᱮᱭᱟᱜ ᱥᱮᱸᱜᱮᱞ ᱛᱮᱭ ᱞᱚ ᱛᱚᱨᱚᱡᱚᱜ ᱠᱟᱱ ᱛᱟᱦᱮᱸᱱ, ᱩᱱ ᱡᱚᱦᱚᱜ ᱫᱤᱥᱚᱢ ᱵᱟᱵᱟ (Father of nation) ᱢᱚᱦᱟᱛᱢᱟ ᱜᱟᱱᱫᱷᱤ ᱭᱟᱜ ᱵᱤᱱ ᱛᱷᱟᱠᱟᱣ ᱠᱩᱨᱩᱢᱩᱴᱩ ᱫᱤᱥᱚᱢ ᱫᱩᱜ ᱨᱮ ᱟ.ᱰᱤ ᱜᱮ ᱜᱚᱲᱚ ᱥᱚᱦᱚᱫ ᱛᱟᱦᱮᱸ ᱠᱟᱱᱟ  ᱾ᱚᱱᱟ ᱠᱷᱟ.ᱛᱤᱨ ᱩᱱᱤ ᱫᱚ ᱢᱟᱦᱟᱱ ᱢᱟᱱᱣᱟ ᱴᱷᱟᱶ ᱨᱮᱭ ᱛᱷᱟᱯᱚᱱ ᱟᱠᱟᱱᱟ ᱾

== ᱠᱷᱟᱴᱚ ᱡᱤᱭᱚᱱ ᱪᱩᱨᱤᱛ ==

ᱢᱚᱦᱟᱛᱢᱟ ᱜᱟᱱᱫᱷᱤᱭᱟᱜ ᱥᱟ.ᱨᱤ ᱧᱩᱛᱩᱢ ᱫᱚ ᱢᱚᱦᱚᱱ ᱫᱟᱥ ᱠᱚᱨᱚᱢᱪᱟᱸᱫᱽ ᱜᱟᱱᱫᱷᱤ ᱢᱮᱱᱛᱮ ᱛᱟᱦᱮᱸ ᱠᱟᱱᱟ  ᱾ ᱟᱡᱤᱡ ᱡᱟᱱᱟᱢ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱠᱚᱨᱚᱢᱪᱟᱸᱫᱽ ᱟᱨ ᱟᱭᱳᱣᱟᱜ ᱧᱩᱛᱩᱢ ᱫᱚ ᱯᱩᱛᱞᱤ ᱵᱟᱭᱤ ᱢᱮᱱᱛᱮ ᱛᱟᱦᱮᱸ ᱠᱟᱱᱟ  ᱾ᱢᱚᱦᱚᱱ ᱫᱟᱥ ᱫᱚ ᱟᱭᱳ ᱵᱟᱵᱟ ᱨᱤᱱ ᱛᱩᱨᱩᱭ ᱴᱷᱟᱶ ᱟᱨᱵᱟᱝ ᱡᱷᱚᱛᱚ ᱠᱷᱚᱱ ᱦᱩᱰᱤᱧ ᱜᱤᱫᱽᱨᱟᱹᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱑᱘᱖᱙ ᱥᱟᱞᱮᱨᱮ ᱚᱠᱴᱳᱵᱚᱨ ᱒ ᱢᱟᱺᱦᱤᱛ ᱦᱤᱞᱚᱜ ᱮ ᱡᱟᱱᱟᱢ ᱞᱮᱱᱟ ᱾ ᱛᱟᱱᱟᱞᱟ/ᱪᱮᱛᱟᱱ ᱛᱟᱱᱟᱞᱟ  (High school/College ) ᱵᱤᱱᱤᱰ ᱨᱮᱭ ᱡᱤᱛᱠᱟ.ᱨ ᱮᱱ ᱛᱟᱭᱚᱢ '''ᱵᱟᱨᱤᱥᱴᱚᱨᱤ''' ᱯᱟᱲᱦᱟᱣᱜ ᱞᱟ.ᱜᱤᱫ ᱑᱘᱘᱘ ᱥᱟᱞᱮᱨᱮ ᱵᱤᱞᱟ.ᱛ (England ) ᱮ ᱥᱮᱱ ᱮᱱᱟ ᱾ ᱯᱮ ᱥᱮᱨᱢᱟ ᱛᱟᱭᱚᱢ ᱵᱟᱨᱤᱥᱴᱚᱨ ᱯᱟᱥ ᱠᱟᱛᱮ ᱟ.ᱭᱤᱱ ᱠᱟ.ᱢᱤ ᱨᱮᱠᱤᱱ ᱟᱬᱜᱚ ᱮᱱᱟ ᱾ ᱱᱚᱶᱟ ᱠᱷᱟ.ᱛᱤᱨ ᱑᱘᱙᱓ ᱥᱟᱞᱮᱨᱮ ᱫᱩᱠᱷᱤᱱ ᱟᱯᱨᱤᱠᱟ ᱠᱤᱱ ᱪᱟᱞᱟᱣ ᱞᱮᱱᱟ  ᱾ᱚᱸᱰᱮ ᱠᱚ ᱛᱟᱦᱮᱸᱞᱮᱱ ᱥᱤᱧᱚᱛᱤᱭᱟ. ᱪᱮᱛᱟᱱᱨᱮ ᱯᱩᱸᱰ ᱦᱟᱨᱛᱟ ᱦᱚᱲ ᱠᱚ ᱫᱟᱨᱟᱭ ᱛᱮ ᱟ.ᱰᱤ ᱱᱟᱦᱟᱪᱟᱨ ᱦᱩᱭᱩᱜ ᱠᱟᱱ ᱛᱟᱦᱮᱸᱱ ᱾ᱵᱟ.ᱲᱤᱡ ᱴᱮᱠᱟᱣ ᱫᱟᱨᱟᱢ ᱞᱟ.ᱜᱤᱫ ᱛᱮ ᱩᱱᱤ ᱪᱤᱨᱜᱟ.ᱞ ᱟᱲᱟᱝ ᱮ ᱨᱟᱲᱟᱝ ᱠᱮᱜᱼᱟ ᱟᱨ ᱤᱸᱜᱽᱨᱟ.ᱡᱽ ᱜᱚᱵᱚᱞᱤᱭᱟ. ᱠᱚᱣᱟᱜ ᱱᱟᱦᱟᱪᱟᱨ ᱠᱟ.ᱢᱤᱭ ᱵᱤᱨᱩᱫᱷ ᱞᱮᱜᱼᱟ ᱾ ᱩᱱᱤ ᱚᱸᱰᱮ ᱥᱚᱛᱭᱟᱜᱨᱚᱦᱚ ᱢᱤᱪᱷᱤᱞ ᱮ ᱮᱛᱚᱦᱚᱵ ᱠᱮᱜᱼᱟ ᱾ ᱵᱤᱱ ᱦᱤᱸᱥᱟ. ᱥᱩᱭᱟ. ᱵᱟᱠᱷᱮᱬ ᱫᱟᱲᱮ ᱛᱮ ᱱᱟᱦᱟᱪᱟᱨ ᱪᱮᱛᱟᱱ ᱨᱮ ᱵᱤᱨᱩᱫᱷ ᱢᱤᱪᱷᱤᱞ ᱮ ᱪᱟ.ᱞᱩ ᱠᱮᱜᱼᱟ ᱾᱑᱙᱑᱔ ᱥᱟᱞᱮᱨᱮ ᱜᱟᱱᱫᱷᱤᱡᱤ ᱡᱟᱱᱟᱢ ᱫᱤᱥᱚᱢ ᱨᱩᱣᱟ.ᱲ ᱠᱟᱛᱮ ᱫᱤᱥᱚᱢ ᱨᱮᱭᱟᱜ ᱞᱮᱠᱟᱱ ᱞᱮᱠᱟᱱ ᱮᱴᱠᱮᱴᱚᱬᱮ ᱜᱷᱚᱴᱚᱱ ᱠᱚ ᱵᱟᱰᱟᱭ ᱞᱟ.ᱜᱤᱫ ᱮ ᱨᱤᱠᱟ. ᱠᱮᱜᱼᱟ ᱾᱑᱙᱑᱕ ᱥᱟᱞᱮᱨᱮ ᱥᱟᱵᱚᱨᱢᱚᱛᱤ ᱨᱮ ᱥᱚᱛᱭᱟᱜᱨᱚᱦᱚ ᱟᱥᱨᱚᱢ ᱮ ᱛᱷᱟᱯᱚᱱ ᱠᱮᱜᱼᱟ ᱾ ᱤᱸᱜᱽᱨᱮᱢᱽ ᱥᱚᱨᱠᱟᱨ ᱠᱚᱣᱟᱜ ᱨᱟᱣᱞᱚᱛ ᱟᱭᱤᱱ ᱵᱤᱨᱩᱫᱷ ᱨᱮ ᱑᱙᱑᱙ ᱥᱟᱞᱮᱨᱮ ᱥᱤᱧᱚᱛᱤᱭᱟ. ᱠᱚ ᱢᱤᱪᱷᱤᱞ ᱠᱮᱜᱼᱟ ᱾ ᱱᱚᱶᱟ ᱢᱚᱦᱟᱛᱢᱟ ᱜᱟᱱᱫᱷᱤ ᱭᱟᱜ ᱧᱮᱞ ᱡᱚᱛᱚᱱ ᱨᱮ ᱦᱩᱭᱩᱜ ᱨᱮᱭᱟᱜ ᱟᱺᱜᱤᱵᱷᱟᱨ ᱮ ᱦᱟᱛᱟᱣ ᱠᱮᱜᱼᱟ ᱾ ᱱᱚᱶᱟ ᱫᱚ ᱵᱤᱱᱟ. ᱨᱮᱨᱟᱲ/ᱦᱤᱸᱥᱟ. ᱥᱩᱭᱟ. (Non-violence) ᱛᱚᱦᱚᱨ ᱛᱮ ᱪᱟᱞᱟᱣ ᱦᱚᱪᱚᱭ ᱞᱟ.ᱜᱤᱫ ᱮ ᱴᱷᱟ.ᱣᱠᱟ. ᱜᱚᱴᱟ ᱠᱮᱜᱼᱟ ᱾ ᱥᱤᱧᱚᱛᱤᱭᱟ. ᱠᱚᱣᱟᱜ ᱚᱥᱚᱦᱡᱚᱜᱽ ( Non-cooperation ) ᱢᱤᱪᱷᱤᱞ ᱵᱨᱤᱴᱤᱥ ᱥᱚᱨᱠᱟᱨ ᱮ ᱠᱟ.ᱦᱤᱞ ᱪᱟᱵᱟ ᱠᱮᱫ ᱠᱚᱣᱟ ᱾

᱑᱙᱒᱒ ᱨᱮ ᱜᱟᱱᱫᱷᱤᱡᱤ ᱯᱩᱞᱤᱥ ᱴᱷᱮᱱ ᱮ ᱥᱟᱵ ᱦᱚᱪᱚ ᱮᱱᱟ ᱟᱨ ᱑᱙᱒᱔ ᱨᱮ ᱩᱱᱤ ᱡᱤᱦᱚᱞ ᱠᱷᱚᱱ ᱮ ᱨᱟᱲᱟ ᱫᱩᱜ ᱮᱱᱟ ᱾ ᱑᱙᱒᱕ ᱨᱮ ᱵᱮᱞᱩᱪᱤᱥᱛᱷᱟᱱ ᱨᱮ ᱦᱤᱱᱫᱩ ᱟᱨ ᱛᱩᱲᱩᱠ ᱠᱚ ᱛᱟᱞᱟᱨᱮ ᱪᱟ.ᱞᱩ ᱞᱮᱱ ᱮᱯᱮᱨᱦᱮᱸᱰᱮ ᱥᱚᱞᱦᱮ ᱞᱟ.ᱜᱤᱫ ᱜᱟᱱᱫᱷᱤᱡᱤ ᱯᱮ ᱦᱟᱯᱛᱟ ᱡᱟᱠ ᱮ ᱨᱮᱨᱮᱝᱜᱷᱟᱲ ᱞᱮᱜᱼᱟ ᱾ ᱑᱙᱒᱖ ᱠᱷᱚᱱ ᱑᱙᱓᱐ ᱫᱷᱟ.ᱵᱤᱡ ᱠᱚᱝᱜᱨᱮᱥ ᱮ ᱵᱮᱱᱟᱣ ᱞᱮᱫ ᱠᱟ.ᱢᱤᱦᱚᱨᱟ ᱪᱮᱛᱟᱱ ᱨᱮ ᱟᱡᱟᱜ ᱜᱟᱺᱦᱤᱨ ᱠᱩᱨᱩᱢᱩᱴᱩ ᱛᱟᱦᱮᱸ ᱠᱟᱱᱟ ᱾ ᱑᱙᱓᱐ ᱥᱟᱞᱮᱨᱮ ᱢᱟᱨᱪ ᱵᱚᱸᱜᱟᱨᱮ ᱜᱟᱱᱫᱷᱤ ᱵᱩᱞᱩᱝ ᱥᱚᱛᱭᱟᱜᱨᱚᱦᱚᱭ ᱮᱛᱚᱦᱚᱵ ᱠᱮᱜᱼᱟ ᱾ ᱩᱱᱤ ᱛᱟᱲᱟᱢ ᱛᱮᱜᱮ ᱫᱟᱱᱰᱤ ᱫᱷᱟ.ᱵᱤᱡ ᱥᱮᱱ ᱠᱟᱛᱮ ᱫᱤᱥᱩᱣᱟ. ᱠᱚ ᱵᱩᱞᱩᱝ ᱨᱤᱛ ᱵᱤᱨᱩᱫᱷ ᱨᱮᱭ ᱥᱚᱱᱛᱚᱨ ᱞᱮᱫ ᱠᱚᱣᱟ ᱾ ᱑᱙᱓᱑ ᱨᱮ ᱵᱚᱰᱚᱞᱟᱴ ᱟᱨ ᱜᱟᱱᱫᱷᱤᱡᱤ ᱛᱟᱞᱟᱨᱮ ᱢᱤᱫ ᱦᱮᱸᱼᱥᱟ.ᱨᱤ ᱥᱩᱦᱤ ᱦᱩᱭ ᱮᱱᱟ ᱾ ᱫᱚᱨᱮᱭᱟ ᱫᱷᱟᱨᱮ ᱥᱤᱧᱚᱛᱤᱭᱟ. ᱠᱚᱫᱚ ᱟᱠᱚ ᱵᱮᱵᱷᱟᱨ ᱞᱟ.ᱜᱤᱫ ᱵᱩᱞᱩᱝ ᱵᱮᱱᱟᱣ ᱨᱮᱭᱟᱜ ᱦᱚᱠ ᱠᱚ ᱧᱟᱢ ᱠᱮᱜᱼᱟ ᱾ ᱑᱙᱓᱔ ᱥᱟᱞᱨᱮ ᱩᱱᱤ ᱫᱚ ᱠᱚᱸᱜᱨᱮᱥ ᱨᱟᱡᱽᱼᱟ.ᱨᱤ ᱜᱟᱫᱮᱞ ᱠᱷᱚᱱ ᱵᱷᱮᱜᱟᱨ ᱠᱟᱛᱮ ᱦᱟᱨᱤᱡᱚᱱ ᱢᱤᱪᱷᱤᱞ ᱟᱨ ᱟ.ᱛᱩᱴᱚᱞᱟ ᱡᱚᱜᱟᱣ ᱜᱚᱲᱦᱚᱱ ᱠᱟ.ᱢᱤᱦᱚᱨᱟ ᱨᱮ ᱢᱚᱱᱮᱭ ᱠᱩᱨᱩᱢᱩᱴᱩ ᱠᱮᱜᱼᱟ ᱾ ᱑᱙᱔᱒ ᱥᱟᱞᱮᱨᱮ ᱢᱚᱦᱟᱛᱢᱟ ᱜᱟᱱᱫᱷᱤ ᱥᱤᱧᱚᱛ ᱵᱟ.ᱜᱤ (Quit India) ᱢᱤᱪᱷᱤᱞ ᱞᱟ.ᱜᱤᱫ ᱮ ᱫᱩ ᱫᱮᱞᱟ ᱠᱮᱜᱼᱟ ᱾ᱱᱚᱶᱟ ᱫᱤᱥᱚᱢ ᱡᱟᱠᱨᱮ ᱦᱚᱭ ᱛᱟᱱᱟᱜ ᱞᱮᱠᱟ ᱯᱟᱥᱱᱟᱣ ᱮᱱᱟ ᱾ ᱤᱸᱜᱽᱨᱟ.ᱡᱽ ᱥᱚᱨᱠᱟᱨ ᱠᱚᱸᱜᱽᱨᱮᱥ ᱠᱚᱫᱚ ᱨᱤᱛ ᱵᱤᱨᱩᱫᱷ ᱠᱚ ᱠᱟ.ᱢᱤ ᱠᱟᱱᱟ ᱢᱮᱱᱛᱮᱭ ᱪᱷᱟ.ᱴᱭᱟ.ᱨ ᱠᱮᱫ ᱠᱚᱣᱟ ᱾ ᱑᱙᱔᱔ ᱥᱟᱞᱮᱨᱮ ᱯᱷᱮᱵᱨᱩᱣᱟᱨᱤ ᱵᱚᱸᱜᱟ ᱒᱒ ᱢᱟᱺᱦᱤᱛ ᱦᱤᱞᱚᱜ ᱢᱚᱦᱟᱛᱢᱟ ᱜᱟᱱᱫᱷᱤ ᱫᱚ ᱡᱤᱦᱚᱞ ᱨᱮᱭ ᱛᱟᱦᱮᱸ ᱠᱟᱱ ᱵᱮᱲᱟ ᱨᱮᱜᱮ ᱟᱡᱤᱡ ᱫᱷᱚᱨᱚᱢ ᱮᱨᱟ ᱠᱚᱥᱛᱩᱨᱤᱵᱟᱭᱤ ᱟᱜ ᱡᱤᱣᱤᱵᱟ.ᱛᱤ ᱫᱚ ᱤᱬᱤᱡ ᱮᱱᱟ ᱾ ᱜᱟᱱᱫᱷᱤᱡᱤ ᱦᱚᱸ ᱟᱡᱟᱨ ᱨᱮᱭ ᱯᱟᱲᱟᱣ ᱮᱱᱟ ᱾ ᱮᱨᱟ ᱵᱟᱯᱟᱜᱽ ᱨᱮᱭᱟᱜ ᱠᱟᱺᱦᱤᱥ ᱟᱨ ᱡᱚᱞᱚᱱ ᱟᱺᱜᱤᱵᱷᱟᱨ ᱦᱚᱨ ᱠᱷᱚᱱ ᱵᱟᱭ ᱥᱟᱦᱟ ᱦᱚᱪᱚ ᱫᱟᱲᱮᱭᱟᱫᱮᱭᱟ ᱾ ᱟᱡᱟᱨ ᱠᱤᱱ ᱱᱟᱯᱟᱭ ᱨᱩᱣᱟ.ᱲ ᱮᱱ ᱛᱟᱭᱚᱢ ᱟᱨ ᱦᱚᱸ ᱟᱺᱜᱤᱵᱷᱟᱨ ᱦᱚᱨ ᱨᱮᱠᱤᱱ ᱞᱟᱦᱟ ᱨᱩᱣᱟ.ᱲ ᱮᱱᱟ ᱾ ᱥᱤᱧᱚᱛ ᱪᱤᱨᱜᱟᱹᱞ ᱨᱮᱭᱟᱜ ᱨᱤᱠᱟ.ᱭ ᱛᱚᱸᱜᱮ ᱫᱚᱦᱚ ᱠᱮᱜᱼᱟ ᱾ ᱫᱚᱥᱟᱨ ᱡᱮᱜᱮᱛ ᱞᱟ.ᱲᱦᱟ.ᱭ ᱛᱷᱩᱠᱟ.ᱢ ᱮᱱ ᱛᱟᱭᱚᱢ ᱵᱤᱞᱟ.ᱛ ᱨᱮ ᱠᱟ.ᱢᱤ ᱠᱟᱱ ᱦᱚᱲᱟᱜ ᱢᱤᱫ ᱡᱩᱢᱤᱫᱽ ᱵᱮᱱᱟᱣ ᱮᱱᱟ ᱾ᱚᱸᱰᱮ ᱠᱷᱚᱱ ᱢᱤᱫ ᱜᱟᱫᱮᱞ ᱫᱚ ᱥᱤᱧᱚᱛ ᱫᱤᱥᱚᱢ ᱠᱚ ᱞᱟᱦᱟ ᱦᱮᱡ ᱮᱱᱟ ᱾ᱵᱨᱤᱴᱤᱥ ᱥᱚᱨᱠᱟᱨ ᱥᱤᱧᱚᱛ ᱫᱤᱥᱚᱢ ᱯᱩᱨᱟ. ᱯᱷᱩᱨᱜᱟ.ᱞ ᱞᱟ.ᱜᱤᱫ ᱮ ᱥᱟᱯᱲᱟᱣ ᱟᱠᱟᱱ ᱥᱟᱛᱟᱢ ᱫᱚ ᱥᱤᱧᱚᱛ ᱨᱮᱠᱚ ᱥᱚᱫᱚᱨ ᱠᱮᱜᱼᱟ ᱾ ᱢᱩᱪᱟ.ᱫ ᱨᱮ ᱑᱙᱕᱗ ᱥᱟᱞ ᱚᱜᱚᱥᱴ ᱵᱚᱸᱜᱟ ᱑᱕ ᱢᱟᱺᱦᱤᱛ ᱦᱤᱞᱚᱜ ᱥᱤᱧᱚᱛ ᱫᱤᱥᱚᱢ ᱫᱚ ᱤᱸᱜᱴᱨᱟ.ᱡᱽ ᱜᱚᱵᱚᱞ ᱠᱷᱚᱱ ᱨᱟᱲᱟ ᱫᱩᱜ ᱮ ᱧᱟᱢ ᱠᱮᱜᱼᱟ ᱾

==ᱜᱟᱱᱫᱷᱤᱡᱤ ᱭᱟᱜ ᱡᱤᱭᱚᱱ ᱨᱮᱭᱟᱜ ᱞᱟ.ᱠᱛᱤᱭᱟᱱᱟᱜ==
ᱜᱟᱱᱫᱷᱤ ᱱᱤᱡᱮ ᱢᱤᱫ ᱢᱟᱦᱟᱢᱟ.ᱱ ᱪᱩᱨᱤᱛ ᱮ ᱛᱟᱦᱮᱸ ᱠᱟᱱᱟ ᱾ ᱪᱩᱨᱤᱛ ᱜᱚᱲᱦᱚᱱ ᱪᱮᱛᱟᱱ ᱨᱮ ᱩᱱᱤ ᱵᱟ.ᱲᱛᱤ ᱞᱮᱠᱟᱛᱮ ᱫᱷᱮᱭᱟᱱ ᱮ ᱫᱚᱦᱚ ᱞᱮᱜᱼᱟ ᱾ ᱜᱟᱱᱫᱷᱤᱡᱤᱭ ᱢᱮᱱ ᱛᱟᱦᱮᱸᱱ ᱡᱮ ᱪᱩᱨᱤᱛ ᱜᱚᱴᱷᱚᱱ ᱫᱚ ᱥᱮᱪᱮᱫ ᱨᱮᱭᱟᱜ ᱢᱤᱫ ᱯᱩᱭᱞᱩ ᱡᱚᱥ ᱛᱟᱦᱮᱸᱱ ᱞᱟ.ᱠᱛᱤᱜ ᱠᱟᱱᱟ ᱾ ᱥᱟ.ᱨᱤ ᱥᱮᱪᱮᱫ ᱵᱟᱝ ᱟᱢᱮᱴ ᱞᱮᱠᱷᱟᱱ ᱢᱤᱫ ᱱᱟᱯᱟᱭ ᱟᱨ ᱢᱟᱨᱟᱝ ᱦᱚᱲ ᱵᱮᱱᱟᱣᱜ ᱫᱚ ᱚᱦᱚᱣᱟᱱ ᱜᱮᱭᱟ ᱾ ᱢᱚᱦᱟᱛᱢᱟ ᱜᱟᱱᱫᱷᱤᱭ ᱢᱮᱱᱟ, " ᱪᱩᱨᱤᱛ ᱦᱤᱱ ᱥᱮᱪᱮᱫ ᱫᱚ ᱠᱷᱟ.ᱞᱤ ᱵᱟ.ᱲᱤᱡ ᱠᱟ.ᱢᱤ ᱨᱮᱭᱟᱜ ᱫᱟᱲᱮ ᱜᱮ ᱠᱟᱱᱟ ᱾" ᱱᱚᱶᱟ ᱫᱚ ᱡᱮᱜᱮᱛ ᱨᱮ ᱢᱮᱱᱟᱜ ᱠᱚ ᱟ.ᱰᱤ ᱞᱮᱠᱟᱱ ᱞᱟᱯᱷᱟᱝ ᱥᱮᱪᱮᱫ ᱦᱚᱲ ᱟᱨ ᱜᱩᱱ ᱢᱟ.ᱱ ᱨᱩᱯ ᱥᱟᱡᱟᱣ ᱛᱮ ᱯᱚᱴᱚᱢ ᱟᱠᱟᱫ ᱵᱟ.ᱲᱤᱡ ᱦᱩᱫᱤᱥ ᱦᱚᱲ ᱠᱚᱣᱟᱜ ᱠᱟ.ᱢᱤᱦᱚᱨᱟ ᱠᱷᱚᱱ ᱵᱟᱰᱟᱭ ᱧᱟᱢᱚᱜᱼᱟ ᱾

==ᱵᱟᱝ ᱡᱚᱴᱮᱫ (Untouchable ) ᱵᱟᱨᱚᱱ==
ᱥᱟᱶᱛᱟ ᱠᱷᱚᱱ ᱵᱟᱝᱼᱡᱚᱴᱮᱫ ᱵᱟᱨᱚᱱ ᱞᱟ.ᱜᱤᱫ ᱛᱮ ᱜᱟᱱᱫᱷᱤᱡᱤ ᱟ.ᱰᱤ ᱡᱩᱨ ᱮ ᱠᱩᱨᱩᱢᱩᱴᱩ ᱞᱮᱜᱼᱟ ᱾ ᱡᱚᱴᱮᱫ ᱵᱟᱝᱼᱡᱚᱴᱮᱫ ᱨᱮᱭᱟᱜ ᱩᱭᱦᱟ.ᱨ ᱢᱚᱱᱮ ᱠᱷᱚᱱ ᱥᱟᱦᱟ ᱜᱤᱰᱤ ᱠᱟᱜ ᱞᱟ.ᱜᱤᱫ ᱢᱚᱦᱟᱛᱢᱟ ᱜᱟᱱᱫᱷᱤ ᱡᱚᱛᱚ ᱦᱚᱲ ᱮ ᱵᱩᱡᱷᱟᱹᱣᱟᱫ ᱠᱚ ᱛᱟᱦᱮᱸᱱ ᱾ᱦᱚᱨᱤᱡᱚᱱ ᱠᱚ ᱪᱮᱫ ᱞᱮᱠᱟᱛᱮ ᱥᱟᱶᱛᱟᱨᱮ ᱱᱟᱯᱟᱭ ᱴᱷᱟᱶ ᱠᱚ ᱧᱟᱢᱟ, ᱚᱱᱟ ᱞᱟ.ᱜᱤᱫ ᱩᱱᱤ ᱠᱩᱨᱩᱢᱩᱴᱩᱭ ᱪᱷᱩᱴᱟ.ᱣ ᱞᱮᱱᱟ ᱾

==ᱚᱠᱛᱚᱡᱟ.ᱱᱤ  (punctuality)==
ᱢᱚᱦᱟᱛᱢᱟ ᱜᱟᱱᱫᱷᱤ ᱫᱚ ᱚᱠᱛᱚᱡᱟ.ᱱᱤ ᱠᱟ.ᱢᱤ ᱦᱚᱲ ᱮ ᱛᱟᱦᱮᱸ  ᱠᱟᱱᱟ ᱾ ᱱᱚᱶᱟ ᱠᱷᱟ.ᱛᱤᱨ ᱩᱱᱤ ᱰᱟᱸᱰᱟᱨᱮ ᱢᱤᱫ ᱜᱷᱚᱱᱴᱟᱭ ᱨᱮᱵᱮᱫ ᱟᱠᱟ ᱠᱟᱜ ᱠᱟᱱ ᱛᱟᱦᱮᱸᱱ ᱾ ᱱᱚᱶᱟ ᱜᱷᱚᱱᱴᱟ ᱩᱱᱤ ᱚᱠᱛᱚ ᱯᱟᱸᱡᱟᱭ ᱞᱟ.ᱜᱤᱫ ᱮ ᱜᱚᱲᱚ ᱟᱭ ᱠᱟᱱ ᱛᱟᱦᱮᱸᱫ ᱾ ᱜᱟᱱᱫᱷᱤᱡᱤ ᱫᱚ ᱟ.ᱰᱤ ᱦᱚᱲ ᱥᱟᱶ ᱧᱟᱯᱟᱢ ᱥᱟᱶᱼᱥᱟᱶ ᱛᱮ ᱞᱮᱠᱟᱱᱼᱞᱮᱠᱟᱱ ᱞᱟ.ᱠᱛᱤᱭᱟᱱ ᱠᱟ.ᱢᱤ ᱛᱚᱨᱟᱣ ᱦᱩᱭ ᱟᱭ ᱠᱟᱱ ᱛᱟᱦᱮᱸᱱ, ᱚᱱᱟ ᱠᱷᱟ.ᱛᱤᱨ ᱡᱟᱦᱟᱸᱱ ᱠᱟ.ᱢᱤ ᱨᱮᱜᱮ ᱱᱟᱥᱮ ᱵᱤᱞᱚᱢ ᱦᱚᱸ  ᱢᱚᱴᱷᱮ ᱵᱟᱭ ᱠᱩᱥᱤᱭᱟᱜ ᱠᱟᱱ ᱛᱟᱦᱮᱸᱱ ᱾
==ᱵᱟᱨᱦᱮ ᱡᱚᱱᱚᱲ==
[https://web.archive.org/web/20160701151650/http://www.dli.ernet.in/handle/2015/502501%3Bjsessionid%3DD74A55AB7FEF2464BAE33254D74FFA03 Gandhi's correspondence with the Indian government 1942–1944]<!-- site is undergoing upgrades, hence the downtime for the official link -->
* [https://www.gandhiheritageportal.org/ About Mahatma Gandhi]
* [http://www.gandhiashramsabarmati.org/ Gandhi Ashram at Sabarmati]
* [http://www.gandhismriti.gov.in/indexb.asp Gandhi Smriti&nbsp;— Government of India website]
* [http://www.gandhi-manibhavan.org/ Mani Bhavan Gandhi Sangrahalaya Gandhi Museum & Library]

[[Category:!Main category]]
