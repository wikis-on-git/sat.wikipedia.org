[[File:Dhaka_collage.png|thumb|Dhaka collage]]
'''ᱰᱷᱟᱠᱟ''' [https://en.wikipedia.org/wiki/Dhaka (en.Dhaka)](ᱤᱝᱨᱟᱡᱤ ᱛᱮ Dhaka) ᱫᱚ ᱥᱮᱫᱟᱭ  Dacca ᱵᱟᱱᱟᱱ ᱦᱚᱸ ᱠᱚ ᱚᱞᱮᱜ ᱛᱟᱦᱮᱱᱟ᱾<ref>Choguill, C.L. (2012).https://books.google.com/books?id=slvlBwAAQBAJ&pg=PR8 
Springer Science & Business Media. p. viii.</ref>
ᱱᱚᱶᱟ ᱫᱚ [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ]] (ᱵᱟᱝᱞᱟᱫᱤᱥᱟᱹᱢ) ᱨᱮᱱᱟᱜ ᱨᱟᱡᱽᱫᱷᱟᱹᱱᱤ ᱠᱟᱱᱟ᱾ ᱰᱷᱟᱠᱟ ᱫᱚ ᱢᱮᱜᱟᱥᱤᱴᱤ ᱠᱟᱱᱟ ᱚᱱᱟ ᱥᱟᱶ ᱫᱟᱠᱷᱤᱱ [[ᱮᱥᱤᱭᱟ|ᱮᱥᱤᱭᱟ]] ᱨᱮᱱᱟᱜ ᱢᱟᱨᱟᱝ ᱥᱚᱦᱚᱨ ᱦᱚᱸ ᱠᱟᱱᱟ᱾ ᱱᱤᱭᱟᱹ ᱥᱚᱦᱚᱨ ᱫᱚ ᱵᱩᱲᱤᱜᱚᱝᱜᱟ ᱧᱤᱛᱩᱢᱟᱱ ᱜᱟᱰᱟ ᱟᱲᱮᱨᱮ ᱢᱮᱱᱟᱜᱼᱟ᱾ᱰᱷᱟᱠᱟ ᱥᱚᱦᱚᱨ ᱨᱮ ᱫᱚ ᱑ ᱥᱟᱥᱟᱥᱟᱭ ᱕᱐ ᱥᱟᱥᱟᱭ(᱑᱕᱐᱐᱐᱐᱐᱐) ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ᱾ ᱰᱷᱟᱠᱟ ᱫᱚ ᱫᱷᱟᱹᱨᱛᱤ ᱨᱮᱱᱟᱜ ᱙(ᱟᱨᱮ) ᱦᱚᱲ ᱛᱮ ᱜᱟᱫᱮᱞ ᱥᱚᱦᱚᱨ ᱠᱟᱱᱟ᱾ᱰᱷᱟᱠᱟ ᱥᱦᱚᱨ ᱫᱚ ‘ᱢᱚᱥᱡᱤᱫᱽ ᱨᱮᱱᱟᱜ ᱥᱚᱦᱚᱨ’ ᱦᱚᱸ ᱠᱚ ᱢᱮᱛᱟᱜ ᱜᱮᱭᱟ᱾ ᱱᱚᱸᱰᱮ ᱫᱷᱟᱹᱨᱛᱤ ᱨᱮᱱᱟᱜ ᱥᱚᱨᱮᱥᱟᱱ ᱢᱚᱥᱚᱞᱤᱱ ᱠᱤᱪᱨᱤᱡ ᱛᱮᱭᱟᱨᱚᱜ ᱠᱟᱱ ᱛᱟᱦᱮᱱᱟ᱾ ᱰᱷᱟᱠᱟ ᱫᱚ ‘ᱨᱤᱠᱥᱟᱹ ᱨᱮᱱᱟᱜ ᱥᱚᱦᱚᱨ’ ᱦᱚᱸ ᱠᱚ ᱢᱮᱛᱟᱜ ᱜᱮᱭᱟ᱾ ᱱᱚᱸᱰᱮ ᱫᱤᱱᱟᱹᱢ ᱔᱐᱐,᱐᱐᱐ ᱠᱷᱚᱱ ᱔᱕᱐,᱐᱐᱐ ᱜᱟᱱ ᱨᱤᱠᱥᱟᱹ ᱪᱟᱞᱟᱜᱼᱟ᱾ ᱱᱟᱦᱟᱜ ᱫᱚ ᱫᱚᱠᱠᱷᱤᱱ ᱮᱥᱤᱭᱟ ᱨᱟᱱᱜ ᱞᱟᱠᱪᱟᱨ, ᱥᱤᱠᱷᱱᱟᱹᱛᱷ ᱟᱨ ᱵᱮᱯᱟᱨᱤ ᱨᱮᱱᱟᱜ ᱥᱚᱦᱚᱨ ᱦᱚᱸ ᱠᱟᱱᱟ᱾

ᱮᱭᱟᱭ ᱥᱟᱭ ᱥᱮᱨᱢᱟ ᱥᱮᱡ ᱢᱟᱨᱮ ᱰᱷᱟᱠᱟ ᱫᱚ ᱢᱩᱜᱷᱚᱱ ᱥᱟᱢᱨᱟᱡᱡᱚ ᱨᱮᱱᱟᱜ ᱯᱨᱟᱫᱮᱥᱤᱠ ᱨᱟᱡᱽᱫᱷᱟᱹᱱᱤ ᱛᱟᱦᱮ ᱠᱟᱱᱟ᱾ᱢᱩᱜᱷᱚᱞ ᱥᱚᱢᱨᱟᱴ ᱡᱟᱦᱟᱝᱜᱤᱨ ᱚᱠᱛᱮ ᱨᱮ ᱱᱤᱭᱟᱹ ᱨᱟᱱᱟᱜ ᱧᱤᱛᱩᱢ ᱫᱚ ᱡᱟᱦᱟᱝᱜᱤᱨ ᱱᱚᱜᱚᱨ ᱛᱟᱦᱮ ᱠᱟᱱᱟ᱾ ᱟᱭᱢᱟ ᱫᱤᱥᱟᱹᱢ ᱨᱮᱱ ᱵᱮᱯᱟᱨᱤ ᱠᱚ ᱱᱚᱸᱰᱮ ᱵᱮᱯᱟᱨᱤ ᱞᱟᱹᱜᱤᱫ ᱠᱚ ᱦᱟᱹᱡᱩᱜ ᱠᱟᱱ ᱛᱟᱦᱮᱱᱟ᱾ ᱱᱟᱦᱟᱜ ᱡᱩᱜᱽ ᱨᱮᱱᱟᱜ ᱰᱷᱟᱠᱟ ᱫᱚ ᱤᱝᱨᱟᱹᱡᱤ ᱜᱮᱞ ᱟᱨᱮ ᱥᱟᱭ ᱥᱮᱡ ᱛᱮᱭᱟᱨ ᱨᱟᱠᱟᱵ ᱟᱠᱟᱱᱟ᱾ ᱵᱨᱤᱴᱤᱥ ᱨᱟᱡᱽ ᱚᱠᱛᱮ ᱑᱙᱐᱕ ᱥᱮᱨᱢᱟ ᱨᱮ ᱵᱚᱝᱜᱚᱵᱷᱚᱝᱜᱚ ᱠᱚᱛᱮ ᱯᱩᱨᱩᱵᱽ ᱵᱟᱝᱞᱟ ᱟᱨ [[ᱟᱥᱟᱢ|ᱟᱥᱟᱢ]] ᱨᱟᱱᱟᱜ ᱨᱟᱡᱽᱫᱷᱟᱹᱱᱤ ᱫᱚ ᱛᱟᱦᱮ ᱠᱟᱱᱟ ᱰᱷᱟᱠᱟ᱾ ᱑᱙᱔᱗ ᱥᱮᱨᱢᱟ ᱨᱮ ᱵᱷᱟᱨᱚᱛ ᱦᱟᱹᱴᱤᱧᱮᱱ ᱠᱷᱟᱱ ᱯᱩᱨᱩᱵᱽ ᱯᱟᱠᱤᱥᱛᱟᱱ ᱨᱮᱱᱟᱜ ᱨᱟᱡᱽᱫᱷᱟᱹᱱᱤ ᱦᱩᱭᱮᱱᱟ ᱰᱷᱟᱠᱟ᱾ ᱟᱨ ᱑᱙᱗᱑ ᱥᱮᱨᱢᱟ ᱨᱮ ᱯᱷᱩᱨᱜᱟᱹᱞ ᱵᱟᱝᱞᱟᱫᱤᱥᱟᱹᱢ ᱨᱟᱱᱟᱜ ᱨᱟᱡᱽᱫᱷᱟᱹᱱᱤ ᱦᱩᱭᱮᱱᱟ ᱰᱷᱟᱠᱟ᱾

ᱵᱟᱝᱞᱟᱫᱤᱥᱟᱹᱢ ᱨᱮᱱᱟᱜ ᱥᱚᱝᱵᱤᱫᱷᱟᱱ ᱨᱮ ᱕(ᱚ) ᱚᱱᱩᱪᱷᱮᱫᱽ ᱞᱮᱠᱟᱛᱮ ᱰᱷᱟᱠᱟ ᱫᱚ ᱵᱟᱝᱞᱟᱫᱤᱥᱟᱹᱢ ᱨᱮᱱᱟᱜ ᱨᱟᱡᱽᱫᱷᱟᱹᱱᱤ ᱠᱟᱱᱟ᱾ ᱱᱟᱦᱟᱜ ᱰᱷᱟᱠᱟ ᱫᱚ ᱵᱟᱝᱞᱟᱫᱤᱥᱟᱹᱢ ᱨᱮᱱᱜ ᱨᱟᱡᱽᱟᱹᱨᱤ, ᱞᱟᱠᱪᱟᱨ ᱟᱨ ᱠᱟᱹᱣᱰᱤᱟᱹᱨᱤ ᱥᱮᱡ ᱞᱮᱠᱟᱛᱮ ᱛᱟᱞᱟᱢᱟᱞᱟᱨᱮ ᱢᱮᱱᱟᱜᱼᱟ᱾ ᱰᱷᱟᱠᱟ ᱥᱚᱦᱚᱨ ᱨᱮ ᱧᱮᱞ ᱡᱚᱝ ᱞᱮᱠᱟᱱ ᱟᱭᱢᱟ ᱡᱟᱜᱟ ᱢᱮᱱᱟᱜᱼᱟ ᱡᱮᱹᱞᱮᱠᱟ ᱡᱟᱛᱤᱭᱚ ᱥᱚᱝᱥᱚᱫᱽ, ᱰᱷᱟᱠᱟ ᱵᱤᱥᱥᱚᱵᱤᱫᱫᱟᱞᱚᱭ, ᱢᱩᱠᱛᱤᱡᱩᱫᱫᱷᱚ ᱡᱟᱫᱩᱜᱷᱚᱨ, ᱞᱟᱞᱵᱟᱜᱽ ᱨᱮᱱᱟᱜ ᱠᱮᱞᱞᱟ ᱮᱢᱟᱱᱛᱮᱜ᱾ [[[[ᱥᱤᱧᱚᱛ ᱨᱮᱱᱟᱜ ᱢᱟᱦᱟᱱᱚᱜᱚᱨ]]]]

== ᱧᱤᱛᱩᱢ ᱨᱮᱱᱟᱜ ᱱᱟᱜᱟᱢ ==

== ᱚᱛᱱᱚ ==

==ᱵᱟᱦᱨᱮ ᱡᱚᱱᱚᱲ==

* https://en.m.wikipedia.org/wiki/Dhaka

==ᱥᱟᱹᱠᱷᱭᱟᱹᱛ==



[[Category:!Main category]]
