[[File:ᱡᱟᱦᱮᱨ ᱛᱷᱟᱱᱨᱮ ᱱᱟᱭᱠᱮᱭ ᱯᱩᱡᱟᱹᱭ ᱫᱟ .jpg|thumb|ᱡᱟᱦᱮᱨ ᱛᱷᱟᱱᱨᱮ ᱱᱟᱭᱠᱮᱭ ᱯᱩᱡᱟᱹᱭ ᱫᱟ ]]
[[File:Baha parab dance by womens.jpg|thumb|ᱵᱟᱦᱟ ᱮᱱᱮᱡ]]
'''ᱵᱟᱦᱟ''' '''ᱯᱚᱨᱚᱵ''' ᱫᱚ ᱦᱚᱲ ᱦᱚᱯᱚᱱᱟᱜ ᱫᱚᱥᱟᱨ ᱢᱟᱨᱟᱝ ᱯᱚᱨᱚᱵ ᱠᱟᱱᱟ᱾ [[ᱯᱷᱟᱹᱜᱩᱱ ᱵᱚᱝᱜᱟ|ᱯᱷᱟᱹᱜᱩᱱ ᱪᱸᱟᱫᱚ]] ᱠᱩᱱᱟᱹᱢᱤ ᱠᱮᱪᱟᱜ ᱦᱤᱞᱟᱹᱜ ᱠᱷᱚᱱ ᱱᱤᱭᱟᱹ ᱯᱚᱨᱚᱵ ᱫᱚ ᱦᱩᱭᱩᱜ-ᱟ᱾

== ᱵᱟᱦᱟ ᱯᱚᱨᱚᱵᱽ ᱨᱮᱱᱟᱜ ᱱᱤᱭᱟᱹᱢ ᱠᱟᱹᱱᱩᱱ ==
ᱡᱟᱦᱮᱨ ᱛᱷᱟᱱᱨᱮ ᱵᱟᱦᱟ ᱯᱩᱡᱟᱹ ᱫᱚ ᱦᱳᱭᱳᱜᱼᱟ; ᱵᱟᱦᱟ ᱯᱚᱨᱚᱵᱽ ᱨᱮᱱᱟᱜ ᱫᱤᱱ ᱫᱚ ᱦᱳᱭᱳᱜ ᱠᱟᱱᱟ ᱯᱷᱟᱹᱜᱩᱱ ᱵᱳᱝᱜᱟ ᱨᱮᱭᱟᱜ ᱢᱳᱞᱳᱜ ᱢᱚᱬᱮ ᱢᱟᱦᱟ ᱦᱤᱞᱳᱜ᱾ ᱵᱟᱦᱟ ᱯᱚᱨᱚᱵᱽ ᱫᱚ ᱯᱮ ᱫᱤᱱ ᱦᱳᱭᱳᱜᱼᱟ᱾ ᱯᱟᱹᱦᱤᱞ ᱫᱤᱱ ᱫᱚᱠᱳ ᱢᱮᱛᱟᱜᱼᱟ ᱩᱢ ᱢᱟᱦᱟ, ᱫᱚᱥᱟᱨ ᱫᱤᱱ ᱫᱚᱠᱳ ᱢᱮᱛᱟᱜᱼᱟ ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ᱛᱮᱥᱟᱨ ᱢᱟᱦᱟ ᱫᱚ ᱦᱚᱭᱚᱜ ᱠᱟᱱᱟ ᱵᱟᱦᱟ ᱡᱟᱞᱮ᱾ 

== ᱩᱢ ᱢᱟᱦᱟ ==
ᱟᱛᱳᱨᱮᱱ ᱱᱟᱭᱠᱮᱹ ᱵᱟᱵᱟ ᱩᱢ ᱢᱟᱦᱟ ᱦᱤᱞᱳᱜ ᱱᱟᱣᱟ ᱠᱤᱪᱨᱤᱪ ᱦᱚᱨᱚᱜ ᱠᱟᱛᱮᱫ ᱡᱟᱦᱮᱨ ᱛᱷᱟᱱᱨᱮᱭ ᱵᱳᱝᱜᱟᱭᱟ᱾ ᱠᱟᱸᱥᱟ ᱛᱷᱟᱹᱨᱤᱛᱮ ᱜᱩᱨᱤᱡ, ᱥᱤᱱᱫᱩᱨ, ᱫᱷᱩᱯ ᱟᱨ ᱥᱨᱤᱡᱚᱱ ᱨᱮᱱᱟᱜ ᱱᱟᱣᱟ ᱵᱟᱦᱟᱠᱳ ᱥᱟᱡᱟᱣ ᱠᱟᱛᱮᱫ ᱡᱟᱦᱮᱨ ᱛᱷᱟᱱᱨᱮᱭ ᱯᱩᱡᱟᱹᱭᱟ᱾ ᱯᱩᱡᱟᱹ ᱞᱟᱦᱟᱨᱮ ᱜᱩᱨᱤᱪ ᱛᱮ ᱡᱟᱦᱮᱨ ᱛᱷᱟᱱᱮ ᱯᱚᱛᱟᱣ ᱞᱟᱦᱟᱭᱟ᱾ ᱚᱱᱟ ᱛᱟᱭᱚᱢ ᱯᱩᱡᱟᱹ ᱵᱟᱲᱟ ᱠᱟᱛᱮ ᱟᱛᱳᱨᱮᱭ ᱨᱩᱭᱟᱹᱲᱚᱜ-ᱟ᱾

ᱱᱟᱭᱠᱮᱹ ᱟᱛᱳᱨᱮ ᱨᱩᱭᱟᱹᱲ ᱠᱟᱛᱮᱫ ᱠᱚᱲᱟ ᱜᱤᱫᱨᱟᱹᱠᱩ ᱥᱮᱱᱫᱽᱨᱟᱠᱳ ᱪᱟᱞᱟᱜ-ᱟ᱾ ᱧᱩᱦᱩᱢ ᱞᱟᱦᱟᱨᱮ ᱥᱮᱱᱫᱽᱨᱟ ᱠᱷᱚᱱ ᱨᱩᱭᱟᱹᱲ ᱠᱟᱛᱮᱫ ᱡᱚᱛᱚᱠᱳᱜᱮ ᱱᱟᱭᱠᱮᱹᱭᱟᱜ ᱚᱲᱟᱜᱠᱳ ᱪᱟᱞᱟᱜ-ᱟ᱾ ᱟᱫᱚ ᱮᱱᱮᱪ ᱥᱮᱨᱮᱧ ᱮᱦᱚᱵᱼᱮᱱ ᱠᱷᱟᱱ ᱡᱟᱦᱮᱨ ᱮᱸᱨᱟ, ᱢᱟᱨᱟᱝᱵᱩᱨᱩ ᱟᱨ ᱯᱟᱨᱜᱟᱱᱟ ᱵᱳᱝᱜᱟ ᱯᱮᱭᱟ ᱠᱚᱲᱟᱴᱷᱮᱱᱠᱳ ᱨᱩᱢᱩᱜᱼᱟ᱾ ᱟᱫᱚ ᱡᱟᱦᱮᱨ ᱮᱨᱟ ᱱᱟᱭᱠᱮᱹᱴᱷᱮᱱ ᱥᱟᱠᱚᱢ, ᱢᱟᱨᱟᱝᱵᱩᱨᱩ ᱟᱜ ᱥᱟᱨ ᱟᱨ ᱯᱟᱨᱜᱟᱱᱟ ᱵᱳᱝᱜᱟ ᱰᱟᱹᱞᱤᱡ ᱟᱨ ᱡᱚᱱᱚᱜᱼᱮ ᱠᱷᱚᱡᱚᱜ-ᱟ᱾ ᱤᱱᱟᱹ ᱛᱟᱭᱚᱢ ᱡᱚᱛᱚᱠᱳᱜᱮ ᱡᱟᱦᱮᱨ ᱴᱟᱸᱹᱰᱤᱨᱮᱠᱳ ᱪᱟᱞᱟᱜ-ᱟ᱾ ᱯᱟᱨᱜᱟᱱᱟ ᱵᱳᱝᱜᱟ ᱡᱚᱜ ᱥᱟᱯᱷᱟᱭᱟᱭ, ᱡᱟᱦᱮᱨ ᱮᱨᱟ ᱜᱮᱡ ᱜᱩᱨᱤᱡᱟᱭ ᱟᱨ ᱢᱟᱨᱟᱝᱵᱩᱨᱩ ᱫᱚ ᱟᱜᱼᱥᱟᱨ ᱱᱤᱭᱟᱹᱛᱮ ᱯᱟᱨᱦᱟᱭᱟᱭ᱾ ᱠᱟᱹᱢᱤ ᱢᱩᱪᱟᱹᱫ ᱠᱟᱛᱮᱫ ᱟᱛᱳᱨᱮ ᱨᱩᱭᱟᱹᱲ ᱠᱟᱛᱮᱫ ᱡᱟᱹᱲᱠᱩ ᱞᱟᱹᱭᱠᱚᱣᱟ᱾ ᱱᱟᱭᱠᱮᱹ ᱵᱟᱵᱟ ᱯᱮᱭᱟ ᱵᱳᱝᱜᱟᱭ ᱠᱩᱞᱤ ᱠᱚᱭᱟ ᱱᱤᱭᱟ ᱥᱮᱨᱢᱟ ᱨᱩᱭᱟᱹ ᱦᱟᱥᱳ, ᱫᱟᱜ ᱡᱟᱹᱯᱩᱫ, ᱟᱵᱟᱫᱽ ᱥᱩᱵᱟᱫ ᱪᱮᱫᱞᱮᱠᱟ ᱦᱳᱭᱳᱜ-ᱟ᱾ ᱟᱫᱚ ᱳᱱᱠᱳ ᱚᱱᱟ ᱡᱚᱛᱚ ᱠᱩᱠᱞᱤᱨᱮᱭᱟᱜ ᱛᱮᱞᱟᱠᱳ ᱨᱩᱭᱟᱹᱲᱼᱟ ᱟᱨ ᱛᱟᱭᱚᱢ ᱫᱟᱨᱟᱢ ᱪᱮᱫᱞᱮᱠᱟ ᱪᱟᱞᱟᱜ ᱦᱳᱭᱳᱜ-ᱟ ᱚᱱᱟᱠᱚᱠᱳ ᱞᱟᱹᱭ ᱥᱚᱫᱚᱨᱟ᱾ ᱤᱱᱟ ᱛᱟᱭᱚᱢ ᱥᱟᱨᱟ ᱧᱤᱱᱫᱟᱹ ᱮᱱᱮᱪ ᱥᱮᱨᱮᱧ ᱞᱮᱛᱟᱲᱚᱜᱼᱟ᱿

ᱵᱟᱦᱟ ᱥᱮᱨᱮᱧᱠᱳ ᱥᱮᱨᱮᱧᱟ ᱱᱚᱝᱠᱟ :

ᱵᱟᱦᱟ ᱵᱳᱝᱜᱟ ᱯᱤᱨᱤᱞ ᱯᱤᱨᱤᱞ<br />
ᱪᱟᱱᱫᱳᱭ ᱢᱳᱞᱳᱜᱼᱮᱱ<br />
ᱵᱟᱦᱟ ᱡᱚᱛᱮ ᱯᱳᱨᱳᱭ ᱯᱳᱨᱳᱭ<br />
ᱫᱤᱥᱳᱢ ᱯᱩᱞᱩᱜᱼᱮᱱ᱾<br />
ᱦᱟᱞᱟᱭ ᱫᱟᱞᱟᱭ ᱵᱟᱦᱟᱭᱮᱱᱟ<br />
ᱥᱟᱹᱨᱤ ᱥᱟᱨᱡᱚᱢ<br />
ᱫᱟᱨᱮ ᱯᱮᱨᱮᱡ ᱜᱮᱞᱮᱭᱮᱱᱟ<br />
ᱠᱷᱚᱫᱮ ᱢᱟᱛᱠᱚᱢ᱿

=== ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ===

==ᱪᱤᱛᱟᱹᱨ==

==ᱵᱟᱨᱦᱮ ᱡᱚᱱᱚᱲ==

*http://www.indiantribalheritage.org/?p=16671
*
http://www.indiantribalheritage.org/?p=21797|title=Slideshow - Baha Parab, the Santal Flower Festival "celebrating Man’s Communion with Nature" –&nbsp;West Bengal
*https://en.m.wikipedia.org/wiki/Baha_parab
*http://www.santhaledisom.com/2014/09/baha-santali-festival.html?m=0

== ᱯᱷᱮᱰᱟᱛ ==
<br />
[[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
