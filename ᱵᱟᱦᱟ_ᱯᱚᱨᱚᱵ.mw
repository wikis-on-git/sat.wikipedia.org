[[File:ᱡᱟᱦᱮᱨ ᱛᱷᱟᱱᱨᱮ ᱱᱟᱭᱠᱮᱭ ᱯᱩᱡᱟᱹᱭ ᱫᱟ .jpg|thumb|ᱡᱟᱦᱮᱨ ᱛᱷᱟᱱ ᱨᱮ ᱱᱟᱭᱠᱮᱭ ᱵᱚᱸᱜᱟ ᱮᱫᱟ ]]
[[File:Baha parab dance by womens.jpg|thumb|ᱵᱟᱦᱟ ᱮᱱᱮᱡ]]
'''ᱵᱟᱦᱟ''' '''ᱯᱚᱨᱚᱵ''' ᱫᱚ ᱦᱚᱲ ᱦᱚᱯᱚᱱᱟᱜ ᱫᱚᱥᱟᱨ ᱢᱟᱨᱟᱝ ᱯᱚᱨᱚᱵ ᱠᱟᱱᱟ ᱾ [[ᱯᱷᱟᱹᱜᱩᱱ ᱵᱚᱝᱜᱟ|ᱯᱷᱟᱹᱜᱩᱱ ᱪᱟᱸᱫᱚ]] ᱠᱩᱱᱟᱹᱢᱤ ᱠᱮᱪᱟᱜ ᱦᱤᱞᱚᱜ ᱠᱷᱚᱱ ᱱᱤᱭᱟᱹ ᱯᱚᱨᱚᱵ ᱫᱚ ᱦᱩᱭᱩᱜᱼᱟ᱾

== ᱵᱟᱦᱟ ᱯᱚᱨᱚᱵᱽ ᱨᱮᱱᱟᱜ ᱱᱤᱭᱟᱹᱢ ᱠᱟᱹᱱᱩᱱ ==
[[ᱨᱮᱫ:ᱡᱟᱷᱮᱨ ᱛᱷᱟᱱ.jpg|thumb|ᱥᱟᱨᱱᱟ ᱫᱷᱚᱨᱚᱢ ᱡᱟᱦᱮᱨ ᱛᱷᱟᱱ]]
ᱡᱟᱦᱮᱨ ᱛᱷᱟᱱᱨᱮ ᱵᱟᱦᱟ ᱵᱚᱝᱜᱟ ᱫᱚ ᱦᱩᱭᱩᱜᱼᱟ; ᱵᱟᱦᱟ ᱯᱚᱨᱚᱵᱽ ᱨᱮᱱᱟᱜ ᱫᱤᱱ ᱫᱚ ᱦᱩᱭᱩᱜ ᱠᱟᱱᱟ ᱯᱷᱟᱹᱜᱩᱱ ᱵᱚᱝᱜᱟ ᱨᱮᱭᱟᱜ ᱢᱩᱞᱩᱜ ᱢᱚᱬᱮ ᱢᱟᱦᱟ ᱦᱤᱞᱚᱜ ᱵᱟᱦᱟ ᱯᱚᱨᱚᱵᱽ ᱫᱚ ᱯᱮ ᱫᱤᱱ ᱦᱩᱭᱩᱜᱼᱟ ᱾ ᱯᱟᱹᱦᱤᱞ ᱫᱤᱱ ᱫᱚᱠᱚ ᱢᱮᱛᱟᱜᱼᱟ ᱩᱢ ᱢᱟᱦᱟ, ᱫᱚᱥᱟᱨ ᱫᱤᱱ ᱫᱚᱠᱚ ᱢᱮᱛᱟᱜᱼᱟ ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ᱛᱮᱥᱟᱨ ᱢᱟᱦᱟ ᱫᱚ ᱦᱩᱭᱩᱜ ᱠᱟᱱᱟ ᱵᱟᱦᱟ ᱡᱟᱞᱮ ᱾

== ᱩᱢ ᱢᱟᱦᱟ ==
ᱟᱛᱳᱨᱮᱱ ᱱᱟᱭᱠᱮ, ᱵᱟᱵᱟ ᱩᱢ ᱢᱟᱦᱟ ᱦᱤᱞᱚᱜ ᱱᱟᱣᱟ ᱠᱤᱪᱨᱤᱪ ᱞᱩᱝᱜᱤ ᱫᱷᱩᱛᱤ ᱦᱚᱨᱚᱜ ᱠᱟᱛᱮᱫ ᱡᱟᱦᱮᱨ ᱛᱷᱟᱱ ᱨᱮᱭ ᱵᱳᱝᱜᱟᱭᱟ᱾ ᱠᱟᱸᱥᱟ ᱛᱷᱟᱹᱨᱤᱛᱮ ᱜᱩᱨᱤᱡ, ᱥᱤᱱᱫᱩᱨ, ᱫᱷᱩᱯ ᱟᱨ ᱥᱨᱤᱡᱚᱱ ᱨᱮᱱᱟᱜ ᱱᱟᱣᱟ ᱵᱟᱦᱟᱠᱳ ᱥᱟᱡᱟᱣ ᱠᱟᱛᱮᱫ ᱡᱟᱦᱮᱨ ᱛᱷᱟᱱᱨᱮᱭ ᱯᱩᱡᱟᱹᱭᱟ᱾ ᱯᱩᱡᱟᱹ ᱞᱟᱦᱟᱨᱮ ᱜᱩᱨᱤᱪ ᱛᱮ ᱡᱟᱦᱮᱨ ᱛᱷᱟᱱᱮ ᱯᱚᱛᱟᱣ ᱞᱟᱦᱟᱭᱟ᱾ ᱚᱱᱟ ᱛᱟᱭᱚᱢ ᱵᱚᱸᱜᱟ ᱵᱟᱲᱟ ᱠᱟᱛᱮ ᱟᱛᱩ ᱛᱮᱭ ᱨᱩᱭᱟᱹᱲᱚᱜ-ᱟ᱾

ᱱᱟᱭᱠᱮ ᱟᱛᱩ ᱨᱮ ᱨᱩᱭᱟᱹᱲ ᱠᱟᱛᱮᱫ ᱠᱚᱲᱟ ᱜᱤᱫᱽᱨᱟᱹ ᱠᱚ ᱥᱮᱱᱫᱽᱨᱟ ᱠᱚ ᱪᱟᱞᱟᱜᱼᱟ᱾ ᱧᱩᱦᱩᱢ ᱞᱟᱦᱟᱨᱮ ᱥᱮᱱᱫᱽᱨᱟ ᱠᱷᱚᱱ ᱨᱩᱣᱟᱹᱲ ᱠᱟᱛᱮᱫ ᱡᱚᱛᱚ ᱠᱚᱜᱮ ᱱᱟᱭᱠᱮ ᱭᱟᱜ ᱚᱲᱟᱜ ᱠᱚ ᱪᱟᱞᱟᱜᱼᱟ ᱾ ᱟᱫᱚ ᱮᱱᱮᱪ ᱥᱮᱨᱮᱧ ᱮᱦᱚᱵᱼᱮᱱ ᱠᱷᱟᱱ ᱡᱟᱦᱮᱨ ᱮᱨᱟ, ᱢᱟᱨᱟᱝ ᱵᱩᱨᱩ ᱟᱨ ᱯᱟᱨᱜᱟᱱᱟ ᱵᱚᱝᱜᱟ ᱯᱮᱭᱟ ᱠᱚᱲᱟ ᱴᱷᱮᱱ ᱠᱚ ᱨᱩᱢᱩᱜᱼᱟ᱾ ᱟᱫᱚ ᱡᱟᱦᱮᱨ ᱮᱨᱟ ᱱᱟᱭᱠᱮ ᱴᱷᱮᱱ ᱥᱟᱠᱚᱢ, ᱢᱟᱨᱟᱝ ᱵᱩᱨᱩ ᱟᱜ ᱥᱟᱨ ᱟᱨ ᱯᱟᱨᱜᱟᱱᱟ ᱵᱚᱝᱜᱟ ᱰᱟᱹᱞᱤᱡ ᱟᱨ ᱡᱚᱱᱚᱜᱼᱮ ᱠᱷᱚᱡᱚᱜᱼᱟ ᱾ ᱤᱱᱟᱹ ᱛᱟᱭᱚᱢ ᱡᱚᱛᱚ ᱠᱚᱜᱮ ᱡᱟᱦᱮᱨ ᱴᱟᱸᱺᱰᱤ ᱨᱮᱠᱚ ᱪᱟᱞᱟᱜᱼᱟ᱾ ᱯᱟᱨᱜᱟᱱᱟ ᱵᱚᱝᱜᱟ ᱡᱚᱜ ᱥᱟᱯᱷᱟᱭᱟᱭ, ᱡᱟᱦᱮᱨ ᱮᱨᱟ ᱜᱮᱡ ᱜᱩᱨᱤᱡᱟᱭ ᱟᱨ ᱢᱟᱨᱟᱝ ᱵᱩᱨᱩ ᱫᱚ ᱟᱜᱼᱥᱟᱨ ᱱᱤᱭᱟᱹᱛᱮ ᱯᱟᱨᱦᱟᱭᱟᱭ ᱾ ᱠᱟᱹᱢᱤ ᱢᱩᱪᱟᱹᱫ ᱠᱟᱛᱮᱫ ᱟᱛᱩ ᱨᱮ ᱨᱩᱣᱟᱹᱲ ᱠᱟᱛᱮᱫ ᱡᱟᱹᱲᱠᱚ ᱞᱟᱹᱭᱠᱚᱣᱟ ᱾ ᱱᱟᱭᱠᱮ ᱵᱟᱵᱟ ᱯᱮᱭᱟ ᱵᱚᱝᱜᱟᱭ ᱠᱩᱞᱤ ᱠᱚᱭᱟ ᱱᱤᱭᱟ ᱥᱮᱨᱢᱟ ᱨᱩᱣᱟᱹ ᱦᱟᱥᱩ, ᱫᱟᱜ ᱡᱟᱹᱯᱩᱫ, ᱟᱵᱟᱫᱽ ᱥᱩᱵᱟᱫ ᱪᱮᱫᱞᱮᱠᱟ ᱦᱩᱭᱩᱜᱼᱟ ᱾ ᱟᱫᱚ ᱩᱱᱠᱩ ᱚᱱᱟ ᱡᱚᱛᱚ ᱠᱩᱠᱞᱤ ᱨᱮᱭᱟᱜ ᱛᱮᱞᱟᱠᱚ ᱨᱩᱣᱟᱹᱲᱟ ᱟᱨ ᱛᱟᱭᱚᱢ ᱫᱟᱨᱟᱢ ᱪᱮᱫᱞᱮᱠᱟ ᱪᱟᱞᱟᱜ ᱦᱩᱭᱩᱜᱼᱟ ᱚᱱᱟ ᱠᱚᱠᱚ ᱞᱟᱹᱭ ᱥᱚᱫᱚᱨᱟ ᱾ ᱤᱱᱟ ᱛᱟᱭᱚᱢ ᱥᱟᱨᱟ ᱧᱤᱫᱟᱹ ᱮᱱᱮᱪ ᱥᱮᱨᱮᱧ ᱞᱮᱛᱟᱲᱚᱜᱼᱟ ᱿

ᱵᱟᱦᱟ ᱥᱮᱨᱮᱧ ᱠᱚ ᱥᱮᱨᱮᱧᱟ ᱱᱚᱝᱠᱟ :

ᱵᱟᱦᱟ ᱵᱚᱝᱜᱟ ᱯᱤᱨᱤᱞ ᱯᱤᱨᱤᱞ<br />
ᱪᱟᱱᱫᱚᱭ ᱢᱩᱞᱩᱜᱼᱮᱱ<br />
ᱵᱟᱦᱟ ᱡᱚᱛᱮ ᱯᱚᱨᱚᱭ ᱯᱚᱨᱚᱭ<br />
ᱫᱤᱥᱚᱢ ᱯᱩᱞᱩᱜᱼᱮᱱ᱾<br />
ᱦᱟᱞᱟᱭ ᱫᱟᱞᱟᱭ ᱵᱟᱦᱟᱭᱮᱱᱟ<br />
ᱥᱟᱹᱨᱤ ᱥᱟᱨᱡᱚᱢ<br />
ᱫᱟᱨᱮ ᱯᱮᱨᱮᱡ ᱜᱮᱞᱮᱭᱮᱱᱟ<br />
ᱠᱷᱚᱫᱮ ᱢᱟᱛᱠᱚᱢ᱿

=== ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ===

==ᱪᱤᱛᱟᱹᱨ==

==ᱵᱟᱨᱦᱮ ᱡᱚᱱᱚᱲ==

*http://www.indiantribalheritage.org/?p=16671
*
http://www.indiantribalheritage.org/?p=21797|title=Slideshow - Baha Parab, the Santal Flower Festival "celebrating Man’s Communion with Nature" –&nbsp;West Bengal
*https://en.m.wikipedia.org/wiki/Baha_parab
*http://www.santhaledisom.com/2014/09/baha-santali-festival.html?m=0

== ᱯᱷᱮᱰᱟᱛ ==
<br />
[[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
