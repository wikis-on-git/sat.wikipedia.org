[[File:ᱡᱟᱦᱮᱨ ᱛᱷᱟᱱᱨᱮ ᱱᱟᱭᱠᱮᱭ ᱯᱩᱡᱟᱹᱭ ᱫᱟ .jpg|thumb|ᱡᱟᱦᱮᱨ ᱛᱷᱟᱱᱨᱮ ᱱᱟᱭᱠᱮᱭ ᱯᱩᱡᱟᱹᱭ ᱫᱟ ]]
[[File:Baha parab dance by womens.jpg|thumb|ᱵᱟᱦᱟ ᱮᱱᱮᱡ]]
'''ᱵᱟᱦᱟ''' '''ᱯᱚᱨᱚᱵ''' ᱫᱚ ᱦᱚᱲ ᱦᱚᱯᱚᱱᱟᱜ ᱫᱚᱥᱟᱨ ᱢᱟᱨᱟᱝ ᱯᱚᱨᱚᱵ ᱠᱟᱱᱟ᱾ [[ᱯᱷᱟᱹᱜᱩᱱ ᱵᱚᱝᱜᱟ|ᱯᱷᱟᱹᱜᱩᱱ ᱪᱸᱟᱫᱚ]] ᱠᱩᱱᱟᱹᱢᱤ ᱠᱮᱪᱟᱜ ᱦᱤᱞᱟᱹᱜ ᱠᱷᱚᱱ ᱱᱤᱭᱟᱹ ᱯᱚᱨᱚᱵ ᱫᱚ ᱦᱩᱭᱩᱜ-ᱟ᱾

== ᱵᱟᱦᱟ ᱯᱚᱨᱚᱵ ᱨᱮᱱᱟᱜ ᱱᱤᱭᱟᱹᱢ ᱠᱟᱹᱱᱩᱱ ==
ᱵᱟᱦᱟ ᱯᱚᱨᱚᱵ ᱨᱮᱱᱟᱜ ᱫᱤᱱ ᱫᱚ ᱟᱛᱚᱨᱮᱱ ᱢᱟᱸᱹᱡᱦᱤ ᱯᱟᱨᱟᱱᱤᱠ ᱠᱳ ᱫᱤᱱᱠᱩ ᱴᱷᱤᱠᱟ᱾ ᱵᱟᱦᱟ ᱯᱚᱨᱚᱵ ᱫᱚ ᱵᱟᱨ ᱫᱤᱱ ᱦᱩᱭᱩᱜ-ᱟ᱾ ᱯᱟᱹᱦᱤᱞ ᱫᱤᱱ ᱫᱚᱠᱩ ᱢᱮᱛᱟᱜ-ᱟ ᱩᱢ ᱢᱟᱦᱟᱸ ᱦᱤᱞᱟᱹᱜ ᱟᱨ ᱫᱚᱥᱟᱨ ᱫᱤᱱ ᱫᱚᱠᱩ ᱢᱮᱛᱟᱜ-ᱟ ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ᱦᱤᱞᱟᱹᱜ᱾ ᱡᱟᱦᱮᱨ ᱛᱷᱟᱱᱨᱮ ᱵᱟᱦᱟ ᱯᱩᱡᱟᱹ ᱫᱚ ᱦᱩᱭᱩᱜ-ᱟ᱾ 

=== ᱩᱢ ᱢᱟᱦᱟᱸ ===
ᱟᱛᱚᱨᱮᱱ ᱱᱟᱭᱠᱮ ᱵᱟᱵᱟ ᱩᱢ ᱢᱟᱦᱟᱸ ᱦᱤᱞᱟᱜ ᱱᱟᱣᱭᱟ ᱠᱤᱪᱨᱤᱪ ᱦᱚᱨᱚᱜ ᱠᱟᱛᱮᱡ ᱡᱟᱦᱮᱨ ᱛᱷᱟᱱᱨᱮᱭ ᱵᱚᱸᱜᱟᱭᱟ᱾ ᱠᱟᱸᱥᱟ ᱛᱷᱟᱹᱨᱤᱛᱮ ᱜᱩᱨᱤᱪ, ᱥᱸᱤᱫᱩᱨ, ᱠᱟᱭᱨᱟ, ᱫᱷᱩᱯ ᱟᱨ ᱥᱨᱤᱡᱚᱱ ᱨᱮᱱᱟᱜ ᱱᱟᱣᱭᱟ ᱵᱟᱦᱟᱠᱚ ᱥᱟᱡᱟᱣ ᱠᱟᱛᱮᱡ ᱡᱟᱦᱮᱨ ᱛᱷᱟᱱᱨᱮᱭ ᱯᱩᱡᱟᱹᱭᱟ᱾ ᱯᱩᱡᱟᱹ ᱞᱟᱦᱟᱨᱮ ᱜᱩᱨᱤᱪ ᱛᱮ ᱡᱟᱦᱮᱨ ᱛᱷᱟᱱᱮ ᱯᱚᱛᱟᱣ ᱞᱟᱦᱟᱭᱟ᱾ ᱚᱱᱟ ᱛᱟᱭᱚᱢ ᱯᱩᱡᱟᱹ ᱵᱟᱲᱟ ᱠᱟᱛᱮ ᱟᱛᱚᱨᱮᱭ ᱨᱩᱭᱟᱹᱲᱚᱜ-ᱟ᱾

ᱱᱟᱭᱠᱮ ᱟᱛᱚᱨᱮ ᱨᱩᱭᱟᱹᱲ ᱵᱟᱲᱟ ᱠᱟᱛᱮ ᱠᱚᱲᱟ ᱜᱤᱫᱨᱟᱹᱠᱩ ᱥᱮᱸᱫᱨᱟᱠᱩ ᱪᱟᱞᱟᱜ-ᱟ᱾ ᱧᱩᱦᱩᱢ ᱞᱟᱦᱟᱨᱮ ᱥᱮᱸᱫᱨᱟ ᱠᱷᱚᱡ ᱨᱩᱭᱟᱹᱲ ᱵᱟᱲᱟ ᱠᱟᱛᱮ ᱡᱚᱛᱚᱠᱚᱜᱮ ᱱᱟᱭᱠᱮᱭᱟᱜ ᱚᱲᱟᱜ ᱠᱩ ᱪᱟᱞᱟᱜ-ᱟ᱾ ᱟᱫᱚ ᱮᱱᱮᱪ ᱥᱮᱸᱨᱮᱸᱡ ᱮᱦᱚᱵ ᱮᱱ ᱠᱷᱟᱱ ᱡᱟᱦᱮᱨ ᱮᱸᱨᱟ, ᱢᱟᱨᱟᱝᱵᱩᱨᱩ ᱟᱨ ᱯᱟᱨᱜᱟᱱᱟ ᱵᱚᱸᱜᱟ ᱯᱮᱭᱟ ᱠᱚᱲᱟᱴᱷᱮᱱᱠᱩ ᱨᱩᱢᱩᱜ-ᱟ᱾ ᱟᱫᱚ ᱡᱟᱦᱮᱨ ᱮᱸᱨᱟ ᱱᱟᱭᱠᱮᱴᱷᱮᱱ ᱥᱟᱠᱚᱢ, ᱢᱟᱨᱟᱝᱵᱩᱨᱩ ᱟᱜ ᱥᱟᱨ ᱟᱨ ᱯᱟᱨᱜᱟᱱᱟ ᱵᱚᱸᱜᱟ ᱰᱟᱹᱞᱤᱪ ᱟᱨ ᱡᱚᱱᱚᱜ ᱮᱭ ᱠᱷᱚᱡᱚᱜ-ᱟ᱾ ᱤᱱᱟᱹ ᱛᱟᱭᱚᱢ ᱡᱚᱛᱚᱠᱚᱜᱮ ᱡᱟᱦᱮᱨ ᱴᱟᱸᱹᱰᱤᱨᱮᱠᱚ ᱪᱟᱞᱟᱜ-ᱟ᱾ ᱯᱟᱨᱜᱟᱱᱟ ᱵᱚᱸᱜᱟ ᱡᱚᱜ ᱥᱟᱯᱷᱟᱭᱟᱭ, ᱡᱟᱦᱮᱨ ᱮᱸᱨᱟ ᱜᱮᱡ ᱜᱩᱨᱤᱡᱟᱭ ᱟᱨ ᱢᱟᱨᱟᱝᱵᱩᱨᱩ ᱫᱚ ᱟᱜ ᱥᱟᱨ ᱱᱤᱭᱟᱹᱛᱮ ᱯᱟᱨᱦᱟᱭᱟᱭ᱾ ᱠᱟᱹᱢᱤ ᱢᱩᱪᱟᱹᱫ ᱠᱟᱛᱮ ᱟᱛᱚᱨᱮ ᱨᱩᱭᱟᱹᱲ ᱠᱟᱛᱮᱡ ᱡᱟᱹᱲᱠᱩ ᱞᱟᱹᱭᱠᱩᱭᱟ᱾ ᱱᱟᱭᱠᱮ ᱵᱟᱵᱟ ᱯᱮᱭᱟ ᱵᱚᱸᱜᱟᱭ ᱠᱩᱞᱤ ᱠᱳᱭᱟ ᱱᱤᱭᱟ ᱥᱮᱨᱢᱟ ᱨᱩᱭᱟᱹ ᱦᱟᱥᱚ, ᱫᱟᱜ ᱡᱟᱹᱯᱩᱛ, ᱟᱵᱟᱫ ᱥᱩᱵᱟᱫ ᱪᱮᱛᱞᱮᱠᱟ ᱦᱩᱭᱩᱜ-ᱟ᱾ ᱟᱫᱚ ᱩᱱᱠᱩ ᱚᱱᱟ ᱡᱚᱛᱚ ᱠᱩᱞᱤᱨᱮᱱᱟᱜ ᱠᱚ ᱨᱚᱲ ᱨᱩᱭᱟᱹᱲ ᱟ ᱟᱨ ᱛᱟᱭᱚᱢ ᱫᱟᱨᱟᱢ ᱪᱮᱛᱞᱮᱠᱟ ᱪᱟᱞᱟᱜ ᱦᱩᱭᱩᱜ-ᱟ ᱚᱱᱟᱠᱩᱠᱩ ᱞᱟᱹᱭ ᱥᱚᱫᱚᱨᱟ᱾ ᱤᱱᱟ ᱯᱚᱨᱮ ᱥᱟᱨᱟ ᱧᱤᱫᱟᱹ ᱮᱱᱮᱪ ᱥᱮᱨᱮᱸᱡ ᱪᱟᱞᱟᱜ ᱛᱮᱜᱮ ᱛᱟᱦᱮᱱᱟ᱾

ᱵᱟᱦᱟ ᱥᱮᱨᱮᱸᱡᱠᱩ ᱥᱮᱨᱮᱸᱡ ᱟ ᱱᱚᱱᱠᱟ :

ᱵᱟᱦᱟ ᱵᱚᱸᱜᱟ ᱯᱤᱨᱤᱞ ᱯᱤᱨᱤᱞ<br />
ᱪᱸᱟᱱᱫᱚᱭ ᱢᱳᱞᱚᱜ ᱮᱱ<br />
ᱵᱟᱦᱟ ᱡᱚᱛᱮ ᱯᱩᱨᱩᱭ ᱯᱩᱨᱩᱭ<br />
ᱫᱤᱥᱟᱹᱢ ᱯᱩᱞᱩᱜ ᱮᱱ᱾<br />
ᱦᱟᱞᱟᱭ ᱫᱟᱞᱟᱭ ᱵᱟᱦᱟ ᱮᱱᱟ<br />
ᱥᱟᱹᱨᱤ ᱥᱟᱨᱡᱚᱢ<br />
ᱫᱟᱨᱮ ᱯᱮᱨᱮᱡ ᱜᱮᱞᱮ ᱮᱱᱟ<br />
ᱠᱷᱚᱫᱮ ᱢᱟᱛᱠᱚᱢ᱿

=== ᱵᱟᱦᱟ ᱥᱟᱹᱨᱫᱤ ᱢᱟᱦᱟᱸ ===

==ᱵᱟᱨᱦᱮ ᱡᱚᱱᱚᱲ==

*http://www.indiantribalheritage.org/?p=16671
*
http://www.indiantribalheritage.org/?p=21797|title=Slideshow - Baha Parab, the Santal Flower Festival "celebrating Man’s Communion with Nature" –&nbsp;West Bengal
*https://en.m.wikipedia.org/wiki/Baha_parab
*http://www.santhaledisom.com/2014/09/baha-santali-festival.html?m=0

== ᱯᱷᱮᱰᱟᱛ ==
<br />
[[Category:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ]]
