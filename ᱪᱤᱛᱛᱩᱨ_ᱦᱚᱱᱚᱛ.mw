
'''ᱪᱤᱛᱛᱩᱨ ᱦᱚᱱᱚᱛ'''  ᱫᱚ ᱟᱱᱫᱷᱨᱚ ᱯᱨᱚᱫᱮᱥ ᱨᱮᱱᱟᱜ ᱨᱮᱭᱟᱞᱥᱤᱢᱟᱹ ᱦᱟᱹᱴᱤᱧ ᱨᱮᱱᱟᱜ ᱦᱚᱱᱚᱛ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱪᱤᱛᱛᱩᱨ ᱱᱟᱜᱟᱨ ᱨᱮ ᱢᱮᱱᱟᱜᱼᱟ ᱾[᱒] ᱒᱐᱑᱑ ᱥᱟᱞᱮ ᱨᱮᱱᱟᱜ ᱦᱚᱲ ᱞᱮᱠᱷᱟ ᱞᱮᱠᱟᱛᱮ ᱱᱚᱸᱰᱮ ᱔,᱑᱗᱐,᱔᱖᱘ ᱦᱚᱲ ᱢᱮᱱᱟᱜ ᱠᱚᱣᱟ ᱾<ref>{{cite web|url=http://censusindia.gov.in/2011-prov-results/data_files/andhra_pradesh/DCOAP-PAPER-1-BROCHURE.pdf|title=Census of India 2011|work=censusindia.gov.in}}</ref> ᱱᱚᱸᱰᱮ ᱛᱤᱨᱩᱯᱚᱛᱤ, ᱥᱨᱤᱠᱟᱲᱚᱦᱚᱥᱛᱤ ᱟᱨ ᱠᱟᱱᱤᱯᱠᱟᱢ ᱞᱮᱠᱟᱱ ᱟᱭᱢᱟ ᱢᱩᱱᱫᱤᱨ ᱢᱮᱱᱟᱜᱼᱟ ᱾ ᱱᱚᱶᱟ ᱫᱚ ᱠᱚᱧᱮ ᱩᱛᱟᱹᱨ ᱯᱚᱭᱱᱤ ᱜᱟᱰᱟ ᱰᱷᱤᱯ ᱨᱮ ᱢᱮᱱᱟᱜᱼᱟ, ᱱᱚᱝᱠᱟ ᱛᱮ ᱨᱟᱡᱽ ᱰᱟᱦᱟᱨ ᱔ ᱡᱟᱦᱟᱸ ᱫᱚ ᱪᱮᱱᱱᱟᱭ ᱠᱷᱚᱱ ᱢᱮᱢᱵᱟᱭ ᱪᱟᱞᱟᱣ ᱟᱠᱟᱱᱟ ᱾ ᱱᱚᱶᱟ ᱫᱚ ᱩᱞ, ᱜᱩᱦᱩᱢ, ᱟᱹᱠᱷ ᱟᱨ ᱵᱟᱫᱟᱢ ᱨᱮᱱᱟᱜ ᱢᱩᱬ ᱦᱟᱴ ᱠᱟᱱᱟ ᱾ ᱥᱨᱤᱥᱤᱴᱤ ᱫᱚ ᱦᱚᱱᱚᱛ ᱨᱮᱱᱟᱜ ᱵᱮᱯᱟᱨ ᱱᱟᱜᱟᱨ ᱞᱮᱠᱟᱛᱮ ᱢᱮᱱᱟᱜᱼᱟ , ᱡᱟᱦᱟᱸ ᱨᱮ ᱟᱭᱢᱟ ᱢᱟᱨᱟᱝ ᱠᱟᱹᱨᱜᱟᱲ ᱠᱚ ᱢᱮᱱᱟᱜᱼᱟ ᱾

== ᱪᱷᱟᱹᱴᱭᱟᱹᱨ ==
ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱧᱩᱛᱩᱢ ᱫᱚ ᱱᱚᱸᱰᱮᱱᱟᱜ ᱢᱩᱠᱷᱭᱟᱹ ᱱᱟᱜᱟᱨ ᱵᱟᱝᱢᱟ ᱦᱮᱰᱠᱩᱣᱟᱴᱚᱨ ᱨᱮᱱᱟᱜ ᱧᱩᱛᱩᱢ ᱪᱤᱛᱛᱩᱨ ᱞᱮᱠᱟᱛᱛᱮ ᱠᱚ ᱫᱚᱦᱚ ᱟᱠᱟᱫᱼᱟ ᱾ <ref name=etymology>{{cite book|last1=Biju|first1=[editor], M.R.|title=Democratic political process|date=2009|publisher=Mittal Publications|location=New Delhi, India|isbn=978-81-8324-237-0|page=235|url=https://books.google.co.in/books?id=X3waMSaE5c8C&pg=PA235&dq=chittoor+district&hl=en&sa=X&ved=0CDMQ6AEwBTgoahUKEwiLhPjsx5fJAhWPbY4KHbn4Aqk#v=onepage&q=chittoor%20district&f=false|accessdate=17 November 2015}}</ref>

== ᱱᱟᱜᱟᱢ ==
ᱥᱤᱧᱚᱛ ᱨᱮᱱᱟᱜ ᱯᱷᱩᱨᱜᱟᱹᱞ ᱮᱱ ᱛᱟᱭᱚᱢ, ᱪᱤᱛᱛᱚᱨ ᱫᱚ ᱢᱟᱰᱨᱟᱥ ᱯᱚᱱᱚᱛ ᱨᱮᱱᱟᱜ ᱢᱤᱫ ᱦᱟᱹᱴᱤᱧ ᱞᱮᱠᱟᱛᱮ ᱛᱟᱦᱮᱱ ᱠᱟᱱᱟ ᱾ ᱱᱮᱛᱟᱨᱟᱜ ᱪᱤᱛᱛᱚᱨ ᱦᱚᱱᱚᱛ ᱫᱚ ᱢᱟᱨᱮᱱᱟᱜ ᱮᱛᱚᱢ ᱟᱨᱠᱚᱴ ᱦᱚᱱᱚᱛ ᱨᱮᱱᱟᱜ ᱠᱟᱱᱟ, ᱡᱟᱦᱟᱸ ᱫᱚ ᱵᱨᱤᱴᱤᱥ ᱠᱚ ᱫᱟᱨᱟᱭ ᱛᱮ ᱵᱮᱨᱮᱫ ᱞᱮᱱ ᱛᱟᱦᱮᱸᱫ ᱑᱙ ᱥᱟᱭᱟᱫᱽ ᱨᱮ ᱟᱨ ᱱᱚᱶᱟ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱪᱤᱛᱛᱚᱨ ᱨᱮ ᱛᱟᱦᱮᱸ ᱠᱟᱱᱟ ᱾ ᱑ ᱮᱯᱨᱤᱞ ᱑᱙᱑᱑ ᱥᱟᱞᱮ ᱨᱮ ᱱᱚᱶᱟ ᱫᱚ ᱦᱚᱱᱚᱛ ᱵᱟᱨ ᱦᱟᱹᱴᱤᱧ ᱠᱟᱛᱮ ᱪᱤᱛᱛᱚᱨ ᱦᱚᱱᱚᱛ ᱟᱨ ᱮᱛᱚᱢ ᱟᱨᱠᱚᱴ ᱦᱚᱱᱚᱛ ᱧᱩᱛᱩᱢ ᱛᱮ ᱵᱮᱱᱟᱣ ᱮᱱᱟ ᱾
