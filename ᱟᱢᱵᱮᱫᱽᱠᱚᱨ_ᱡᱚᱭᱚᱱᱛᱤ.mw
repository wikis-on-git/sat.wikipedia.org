ᱟᱢᱵᱮᱛᱠᱚᱨ ᱡᱚᱭᱚᱱᱛᱤ ᱟᱨᱵᱟᱝ ᱵᱷᱤᱢ ᱡᱚᱭᱚᱱᱛᱤ ᱫᱚ ᱥᱮᱨᱢᱟᱨᱮ ᱢᱟᱱᱟᱣ ᱦᱩᱭᱩᱜ ᱠᱟᱱᱟ ᱑᱔ ᱮᱯᱨᱤᱞ ᱾ ᱱᱚᱶᱟ ᱫᱚ ᱵᱤᱹᱟᱨᱹ ᱟᱢᱵᱮᱛᱠᱚᱨ ᱩᱭᱦᱟᱹᱨ ᱞᱟᱹᱜᱤᱫ ᱛᱮ ᱢᱟᱱᱟᱣ ᱦᱩᱭᱩᱜ ᱠᱟᱱᱟ ᱾ ᱱᱚᱶᱟ ᱫᱚ ᱡᱟᱱᱟᱢ ᱢᱟᱸᱦᱟ ᱛᱟᱠᱤᱱ ᱵᱟᱵᱟ ᱥᱟᱦᱮᱵ ᱰᱨᱹ ᱵᱤᱹ ᱟᱨᱹ ᱟᱢᱵᱮᱛᱠᱚᱨᱟᱜ ᱾ ᱰᱨᱹ ᱵᱤᱹ ᱟᱨᱹ ᱟᱢᱵᱮᱴᱠᱚᱨ ᱡᱟᱱᱟᱢ ᱢᱟᱦᱟ ᱫᱚ ᱑᱔ ᱮᱯᱨᱤᱞ ᱑᱘᱙᱑ ᱾ ᱒᱐᱑᱕ ᱠᱷᱚᱱ ᱜᱮ ᱡᱚᱛᱚ ᱦᱚᱲ ᱞᱟᱹᱜᱤᱫ ᱳᱯᱷᱤᱥᱤᱟᱞ ᱰᱤᱜᱟᱹ ᱫᱤᱱ ᱞᱮᱠᱟ ᱵᱷᱟᱨᱚᱛ ᱡᱟᱠᱟᱛ ᱨᱮ ᱢᱟᱱᱟᱣ ᱵᱟᱛᱟᱣ ᱦᱩᱭᱦᱮᱡ ᱟᱠᱟᱱᱟ ᱾ ᱟᱢᱵᱮᱛᱠᱚᱨ ᱡᱚᱭᱚᱱᱛᱤ ᱫᱚ ᱥᱤᱧᱚᱛ ᱫᱤᱥᱚᱢ ᱥᱩᱢᱩᱝ ᱫᱚ ᱵᱟᱝ ᱢᱤᱨᱛᱷᱤᱠᱟ ᱜᱚᱴᱟ ᱠᱚ ᱢᱟᱱᱟᱣᱮᱫ ᱜᱮᱭᱟ ᱾

ᱟᱢᱵᱮᱛᱠᱚᱨ ᱡᱚᱭᱚᱱᱛᱤ ᱫᱚ ᱥᱚᱵᱷᱟ ᱡᱟᱛᱨᱟ ᱞᱮᱠᱟᱛᱮ ᱮᱛᱚᱦᱚᱵ ᱞᱮᱱᱟ ᱪᱚᱭᱤᱛᱭᱚ ᱵᱷᱩᱢᱤ ᱢᱩᱢᱵᱟᱤ ᱟᱨ ᱰᱤᱠᱥᱟ ᱵᱷᱩᱢᱤ ᱱᱟᱜᱯᱩᱨ ᱠᱷᱚᱱ ᱾ ᱱᱚᱶᱟ ᱫᱚ ᱞᱚᱠᱟᱵᱟᱨ ᱥᱤᱫᱷᱚ ᱢᱟᱨᱟᱝ ᱡᱟᱹᱛᱟᱱ/ᱡᱟᱛᱤᱭᱚ ᱢᱩᱴᱷᱟᱹᱱ, ᱨᱟᱥᱴᱨᱚᱯᱚᱛᱤ,ᱯᱨᱚᱫᱷᱟᱱ ᱢᱚᱱᱛᱨᱤ ᱟᱨ ᱡᱚᱛᱚ ᱫᱚᱞ ᱨᱟᱡᱽᱟᱹᱨᱤ ᱱᱮᱛᱟ ᱠᱚ ᱢᱟᱹᱱ/ᱥᱨᱚᱫᱟᱱᱡᱚᱲᱤ ᱠᱚ ᱮᱢᱮᱭᱟᱜ ᱟᱢᱵᱮᱛᱠᱚᱨᱟᱜ ᱵᱮᱱᱟᱣ ᱟᱱᱟᱱ ᱢᱩᱨᱛᱤ ᱢᱩᱴᱷᱟᱹᱱ ᱯᱟᱨᱞᱤᱭᱟᱢᱮᱴ ᱱᱟᱶᱟ ᱫᱤᱞᱞᱤ ᱨᱮ ᱾ ᱡᱚᱛᱚ ᱠᱚ ᱢᱟᱱᱟᱣ ᱵᱟᱛᱟᱣᱮᱫᱼᱟ ᱵᱟᱲᱛᱤ ᱠᱟᱭᱛᱮ ᱫᱚᱞᱤᱛ, ᱟᱹᱫᱤᱵᱟᱹᱥᱤ, ᱢᱩᱞᱤᱭᱟᱹ ᱢᱚᱡᱫᱩᱨ, ᱛᱤᱨᱞᱟᱹ ᱟᱨ ᱟᱠᱤᱱᱟᱜ ᱠᱟᱛᱷᱟ ᱞᱮᱠᱟᱛᱮ ᱦᱟᱛᱟᱣ ᱟᱠᱟᱫ ᱵᱩᱫᱷᱤᱡᱤᱢ ᱠᱚ ᱢᱟᱱᱟᱣᱭᱮᱜᱼᱟ ᱾ ᱥᱤᱧᱚᱛ ᱨᱮ, ᱵᱟᱹᱲᱛᱤ ᱦᱚᱲ ᱩᱭᱦᱟᱹᱨᱠᱤᱱ ᱞᱟᱹᱜᱤᱫ ᱟᱠᱚ ᱟᱹᱛᱩ ᱵᱟᱡᱟᱨ ᱥᱩᱨ ᱟᱡᱟᱜ ᱢᱩᱴᱷᱟᱹᱱ ᱠᱷᱚᱱ ᱨᱟᱥᱠᱟᱹ ᱥᱟᱞᱟᱜ ᱠᱚ ᱥᱚᱵᱷᱟ ᱡᱟᱛᱨᱟᱭᱟ ᱟᱨ ᱦᱚᱸ ᱡᱚᱛᱚ ᱦᱚᱲ ᱠᱚ ᱩᱭᱦᱟᱹᱨ ᱚᱪᱚ ᱞᱟᱹᱜᱤᱫ ᱾
