
[[File:Butea.JPG|thumb|ᱢᱩᱨᱩᱫ ᱫᱟᱨᱮ]]
[[File:Dhak (Butea monosperma) flowers in Kolkata I IMG 4225.jpg|thumb|ᱢᱩᱨᱩᱫ ᱵᱟᱦᱟ]]
[[File:Dhak (Butea monosperma) leaf in Kolkata W IMG 4225.jpg|thumb|ᱢᱩᱨᱩᱫ ᱥᱟᱠᱟᱢ]]
[[ File:Butea monosperma (Dhak) fruits at Canopy W2 IMG 7498.jpg|thumb|ᱢᱩᱨᱩᱫ ᱡᱚ]]
ᱢᱩᱨᱩᱫ ᱫᱟᱨᱮ ᱫᱚ ᱵᱷᱟᱨᱚᱛ ᱥᱟᱶ ᱛᱮ ᱫᱟᱹᱠᱷᱤᱱ-ᱯᱩᱨᱩᱵᱽ [[ᱮᱥᱤᱭᱟ|ᱮᱥᱤᱭᱟ]]  ᱡᱮᱢᱚᱱ [[ᱵᱷᱟᱨᱚᱛ|ᱵᱷᱟᱨᱚᱛ]], [[ᱵᱟᱝᱞᱟᱫᱮᱥ|ᱵᱟᱝᱞᱟᱫᱮᱥ]], [[ᱱᱮᱯᱟᱲ|ᱱᱮᱯᱟᱲ]], [[ᱯᱟᱠᱤᱥᱛᱟᱱ|ᱯᱟᱠᱤᱥᱛᱟᱱ]], [[ᱥᱨᱤᱞᱚᱝᱠᱟ|ᱥᱨᱤᱞᱚᱝᱠᱟ]] ᱢᱤᱭᱟᱸᱢᱟᱨ ᱛᱷᱟᱭᱞᱟᱸᱰ  ᱞᱟᱣᱚᱥ ᱠᱟᱢᱯᱩᱪᱤᱭᱟ ᱵᱷᱤᱭᱮᱛᱱᱟᱢ ᱢᱟᱞᱟᱭᱥᱤᱭᱟ ᱟᱨ ᱯᱟᱹᱪᱷᱤᱢ  ᱤᱱᱰᱚᱱᱮᱥᱤᱭᱟ ᱨᱮ ᱧᱮᱞᱚᱜ-ᱟ᱾ ᱱᱚᱶᱟ ᱨᱮᱭᱟᱜ ᱥᱟᱠᱟᱢ ᱫᱚ ᱦᱟᱹᱛᱤ ᱞᱩᱛᱩᱨ ᱞᱮᱠᱟ ᱢᱟᱨᱟᱝ ᱟ ᱟᱨ ᱯᱮᱯᱮᱭᱟ ᱛᱟᱦᱮᱸᱱᱟ᱾  ᱵᱟᱦᱟ ᱫᱚ ᱟᱨᱟᱜ ᱜᱮᱭᱟ᱾ ᱟᱫᱚᱢ ᱡᱟᱜᱟ ᱨᱮᱫᱚ ᱱᱟᱥᱮ ᱥᱟᱥᱟᱝ ᱢᱮᱥᱟ ᱟᱨᱟᱜ ᱵᱟᱦᱟ ᱦᱚᱸ ᱧᱮᱞᱚᱜ-ᱟ᱾ [[ᱨᱟᱵᱟᱝ ᱨᱤᱛᱩ|ᱨᱟᱵᱟᱝ ᱨᱤᱛᱩ]] ᱪᱟᱵᱟ ᱚᱠᱛᱮ ᱥᱟᱠᱟᱢ ᱧᱩᱨ ᱪᱟᱵᱟᱜ-ᱟ ᱟᱨ [[ᱱᱤᱨᱚᱱ ᱨᱤᱛᱩ|ᱱᱤᱨᱚᱱ ᱨᱤᱛᱩ]] ᱮᱦᱚᱵ ᱨᱮ ᱱᱚᱶᱟ ᱵᱟᱦᱟᱜ ᱮᱦᱚᱵᱚᱜ-ᱟ᱾ ᱱᱚᱶᱟ ᱨᱮᱭᱟᱜ ᱵᱟᱠᱞᱟᱜ ᱪᱤᱨᱟᱹ ᱞᱮᱠᱷᱟᱱ ᱢᱟᱭᱟᱢ ᱨᱚᱝ ᱨᱟᱥᱟ ᱚᱰᱚᱠᱚᱜ-ᱟ᱾ ᱱᱚᱶᱟ ᱨᱮᱭᱟᱜ ᱵᱟᱦᱟ ᱛᱤᱠᱤ ᱞᱮᱠᱷᱟᱱ ᱟᱨᱟᱜ ᱨᱚᱝ ᱚᱰᱚᱠᱚᱜ-ᱟ᱾ ᱥᱮᱫᱟᱭ ᱫᱚ ᱱᱚᱶᱟ ᱨᱚᱝ ᱛᱮ ᱦᱤᱱᱫᱩ ᱫᱷᱚᱨᱚᱢ ᱦᱚᱲ ᱦᱚᱞᱤ ᱠᱚ ᱮᱱᱮᱡ ᱛᱟᱦᱮᱸᱫ᱾ 
==ᱮᱴᱟᱜ ᱯᱟᱹᱨᱥᱤ ᱛᱮ ᱱᱚᱶᱟ ᱨᱮᱭᱟᱜ ᱧᱩᱛᱩᱢ==
ᱩᱰᱤᱭᱟᱹ- ᱯᱚᱲᱟᱥ  

ᱥᱚᱸᱥᱠᱨᱩᱛ- ᱨᱚᱠᱛᱚ ᱯᱩᱥᱯᱚᱠᱚ, ᱵᱨᱚᱦᱢᱤ ᱵᱨᱩᱠᱥᱭᱚ, ᱛᱨᱤᱯᱚᱛᱨᱚᱠᱚ, ᱜᱚᱱᱫᱷᱚᱦᱤᱱᱟ, ᱵᱚᱠᱨᱚ ᱯᱩᱥᱯᱚ,   

ᱦᱤᱱᱫᱤ- ᱯᱚᱞᱟᱥ, ᱫᱷᱟᱨᱟ, ᱠᱮᱥᱢᱚ ᱟᱨ ᱴᱟᱠᱚ 

ᱛᱮᱞᱩᱜᱩ- ᱢᱚᱴᱚᱜᱽ   

ᱜᱩᱡᱩᱨᱟᱴᱤ- ᱠᱮᱥᱩᱰᱚ

ᱵᱟᱝᱞᱟ- ᱯᱚᱞᱟᱥ 
ᱤᱸᱝᱞᱤᱥ ᱛᱮᱫᱚ Flame of the forest, Bastard teak, Parrot tree ᱦᱚᱸᱠᱚ ᱢᱮᱛᱟᱜ-ᱟ᱾ 
==ᱵᱮᱵᱷᱟᱨ ==
===ᱨᱟᱱ ᱨᱮ=== 
ᱱᱚᱶᱟ ᱨᱮᱭᱟᱜ ᱡᱚᱛᱚᱣᱟᱜ ᱜᱮ ᱨᱟᱱ ᱨᱮ ᱞᱟᱜᱟᱜ-ᱟ᱾ 
* ᱱᱚᱶᱟ ᱨᱮᱭᱟᱜ ᱨᱮᱦᱮᱫ ᱟᱨ ᱪᱷᱟᱞ ᱨᱤᱫ ᱠᱟᱛᱮ ᱞᱟᱜᱟᱣ ᱞᱮᱠᱷᱟᱱ ᱨᱟᱹᱯᱩᱫ ᱡᱟᱝ ᱠᱷᱚᱧᱡᱟᱜ-ᱟ᱾ 
* ᱱᱚᱶᱟ ᱨᱮᱭᱟᱜ ᱪᱷᱟᱞ ᱨᱟᱯᱟᱜ ᱠᱟᱛᱮ ᱦᱟᱥᱟ ᱨᱮᱭᱟᱜ ᱪᱮᱞᱟᱝ ᱨᱮ ᱫᱟᱜ ᱥᱟᱶ ᱯᱮ ᱴᱟᱲᱟᱝ ᱫᱚᱦᱚ ᱞᱮᱠᱷᱟᱱ ᱛᱚᱨᱚᱡ ᱵᱟᱹᱭᱥᱟᱜ-ᱟ᱾ ᱚᱱᱟ ᱛᱟᱭᱚᱢ ᱪᱮᱛᱟᱱ ᱨᱮᱭᱟᱜ ᱫᱟᱜ ᱟᱹᱜᱩ ᱠᱟᱛᱮ [[ᱧᱮᱞᱮ ᱨᱟᱥᱟ|ᱧᱮᱞᱮ ᱨᱟᱥᱟ]] ᱟᱨ [[ᱢᱤᱥᱨᱤ ᱪᱤᱱᱤ|ᱢᱤᱥᱨᱤ ᱪᱤᱱᱤ]] ᱥᱟᱶ ᱡᱚᱢ ᱞᱮᱠᱷᱟᱱ ᱜᱤᱫᱽᱨᱟᱹ ᱠᱚᱣᱟᱜ ᱯᱟᱴᱣᱟ ᱟᱡᱟᱨ ᱪᱟᱵᱟᱜ-ᱟ᱾ 
===ᱮᱴᱟᱜ ᱠᱚᱨᱮ===
* ᱱᱚᱶᱟ ᱨᱮᱭᱟᱜ ᱥᱟᱠᱟᱢ ᱥᱮᱬᱟ ᱜᱮ ᱠᱷᱟᱹᱛᱤᱨ ᱥᱟᱠᱟᱢ ᱡᱤᱞ ᱯᱤᱴᱷᱟᱹ ᱵᱮᱱᱟᱣ/ᱨᱟᱯᱟᱜ ᱨᱮ ᱵᱮᱵᱷᱟᱨᱚᱜ-ᱟ᱾

==ᱵᱟᱦᱨᱮ ᱡᱚᱱᱚᱲ==
* https://or.wikipedia.org/wiki/%E0%AC%AA%E0%AC%B3%E0%AC%BE%E0%AC%B6

==ᱥᱟᱹᱠᱷᱭᱟᱹᱛ==


[[ᱛᱷᱚᱠ:ᱫᱟᱨᱮ]]
