'''ᱯᱩᱸᱪᱷ ᱦᱚᱱᱚᱛ''' ({{lang-ur|{{Nastaliq|'''ضلع پونچھ''' }}}}) ᱫᱚ ᱟᱡᱟᱫᱽ ᱠᱟᱥᱢᱤᱨ, ᱯᱟᱠᱤᱥᱛᱟᱱ ᱨᱮᱱᱟᱜ ᱢᱤᱫ ᱦᱚᱱᱚᱛ ᱠᱟᱱᱟ ᱾ ᱯᱩᱸᱪᱷ ᱦᱚᱱᱚᱛ ᱨᱮᱱᱟᱜ ᱵᱷᱤᱲᱟᱹᱣ ᱨᱮ ᱥᱤᱧᱚᱛ ᱨᱮᱱᱟᱜ ᱯᱩᱸᱪᱷ ᱦᱚᱱᱚᱛ ᱢᱮᱱᱟᱜᱼᱟ, ᱡᱟᱦᱟᱸ ᱫᱚ ᱥᱤᱧᱚᱛ ᱟᱨ ᱯᱟᱠᱤᱥᱛᱟᱱ ᱛᱟᱞᱟ ᱨᱮ ᱵᱤᱵᱟᱹᱫᱽ ᱞᱮᱠᱟᱛᱮ ᱢᱮᱱᱟᱜᱼᱟ ᱾ ᱱᱚᱶᱟ ᱦᱚᱱᱚᱛ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ '''ᱨᱟᱣᱟᱞᱟᱠᱚᱴ''' ᱨᱮ ᱢᱮᱱᱟᱜᱼᱟ ᱾
== ᱱᱟᱜᱟᱢ ==
ᱜᱮᱭᱟᱭ (᱑᱗) ᱥᱟᱭᱥᱟᱹᱦᱤᱛ (century) ᱨᱮᱱᱟᱜ ᱢᱩᱪᱟᱹᱫ ᱥᱮᱫ ᱠᱷᱚᱱ ᱑᱘᱓᱗ ᱠᱨᱤᱥᱴ ᱞᱟᱦᱟ (CE) ᱦᱟᱹᱵᱤᱡ ᱯᱩᱸᱪᱷ ᱫᱚ ᱦᱟᱵᱮᱞᱤ (Haveli) ᱛᱚᱦᱥᱤᱞ ᱞᱚᱨᱟᱱ ᱨᱤᱱᱤᱡ ᱢᱩᱥᱞᱟᱹ ᱨᱟᱡᱟ ᱱᱚᱸᱰᱮ ᱥᱟᱥᱚᱱᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱱᱚᱶᱟ ᱫᱚ ᱥᱤᱠᱷ ᱥᱟᱢᱨᱟᱡᱽ ᱨᱤᱱᱤᱡ ᱨᱟᱡᱟ ᱯᱷᱟᱹᱭᱡᱽᱛᱟᱞᱟᱵᱽ (Raja Faiztalab) ᱟᱜ ᱛᱤ ᱨᱮ ᱦᱮᱡ ᱮᱱᱟ ᱾ ᱯᱩᱸᱪᱷ ᱫᱚ ᱑᱙᱔᱘ ᱥᱟᱹᱦᱤᱛ ᱨᱮ ᱨᱟᱡᱽ ᱥᱟᱥᱚᱱᱮᱫ ᱯᱚᱱᱚᱛ ᱢᱟᱦᱟᱨᱟᱡᱽ ᱜᱩᱞᱟᱵᱽ ᱥᱤᱝ ᱟᱜ ᱮᱞᱟᱠᱟ ᱨᱮᱠᱚ ᱥᱞᱮᱫ ᱞᱮᱫᱼᱟ ᱾ ᱱᱚᱶᱟ ᱢᱮᱥᱟ ᱞᱟᱦᱟ ᱨᱮ ᱫᱚ ᱯᱩᱸᱪᱷ ᱫᱚ ᱞᱟᱦᱚᱨ ᱦᱚᱱᱚᱛ ᱢᱮᱱᱛᱮ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱫ ᱾ ᱢᱟᱦᱟᱨᱟᱡᱽ ᱜᱩᱞᱟᱵᱽ ᱥᱤᱝ ᱪᱷᱤᱵᱟᱞ, ᱯᱩᱸᱪᱷ ᱟᱨ ᱮᱴᱟᱜ ᱮᱞᱟᱠᱟ ᱠᱚ ᱫᱚ ᱡᱚᱣᱟᱦᱚᱨ ᱥᱤᱝ (Jawahar Singh) ᱟᱨ ᱢᱚᱭᱛᱤ ᱥᱤᱝ (Moiti Singh) ᱧᱩᱛᱩᱢ ᱨᱮ ᱥᱩᱦᱤ ᱞᱮᱫ ᱛᱟᱦᱮᱸᱫ ᱾

==ᱯᱩᱸᱪ ᱦᱟᱹᱴᱤᱧᱚᱜ==
[[File:Pakistan - Azad Kashmir - Poonch (division).svg|thumb|Pakistan-administered portion of the [[Historical Poonch District|1947 Poonch district]], now called the [[Poonch Division]]]]
᱑᱙᱔᱗ ᱥᱟᱹᱦᱤᱛ ᱨᱮ ᱯᱷᱩᱨᱜᱟᱹᱞ ᱮᱱ ᱛᱟᱭᱚᱢ ᱚᱸᱰᱮ ᱢᱤᱫ ᱦᱩᱞᱥᱟᱹᱭ ᱦᱩᱭ ᱮᱱᱟ ᱢᱟᱨᱮ ᱯᱩᱸᱪᱷ ᱦᱚᱱᱚᱛ ᱨᱮᱱᱟᱜ ᱯᱟᱪᱮ ᱥᱮᱦᱮᱫ ᱨᱮ, ᱡᱟᱦᱟᱸ ᱫᱚ ᱯᱩᱸᱪᱷ ᱦᱩᱞᱥᱟᱹᱭ (1947 Poonch rebellion) ᱠᱚ ᱢᱮᱛᱟᱜ ᱠᱟᱱᱟ ᱾ ᱱᱚᱶᱟ ᱦᱩᱞᱥᱟᱹᱭ ᱨᱮ ᱟᱹᱭᱩᱨᱤᱭᱟᱹ ᱞᱮᱠᱟᱛᱮ ᱥᱚᱨᱫᱟᱨ ᱢᱚᱦᱢᱚᱫᱽ ᱤᱵᱽᱨᱟᱦᱤᱢ ᱠᱷᱟᱱ ([[:en:Muhammad Ibrahim Khan (politician)|Muhammad Ibrahim Khan]]), ᱯᱟᱠᱤᱥᱛᱟᱱ ᱠᱷᱚᱱ ᱜᱚᱲᱚ ᱥᱚᱦᱚᱫ ᱮ ᱧᱟᱢᱮᱫ ᱛᱟᱦᱮᱸᱫ ᱾ ᱚᱱᱟ ᱛᱟᱭᱚᱢ ᱡᱟᱹᱢᱩ ᱠᱟᱹᱥᱢᱤᱨ ᱨᱤᱱᱤᱡ ᱨᱟᱡᱟ ᱫᱚ ᱥᱤᱧᱚᱛ ᱨᱮ ᱢᱮᱥᱟᱭᱮᱱᱟᱭ, ᱡᱟᱦᱟᱸ ᱫᱚ ᱥᱤᱧᱚᱛ-ᱯᱟᱠᱤᱥᱛᱟᱱ ᱞᱟᱹᱲᱦᱟᱹᱭ ᱵᱤᱵᱟᱹᱫ ᱵᱮᱱᱟᱣ ᱞᱮᱱᱟ ᱾ ᱚᱱᱠᱟᱛᱮ ᱢᱟᱨᱮ ᱯᱩᱸᱪᱷ ᱦᱚᱱᱚᱛ ᱫᱚ ᱵᱟᱨ ᱵᱷᱟᱜᱽ ᱨᱮ ᱦᱟᱹᱴᱤᱧ ᱮᱱᱟ ᱾ ᱢᱟᱨᱮ ᱯᱩᱸᱪᱷ ᱦᱚᱱᱚᱛ ᱨᱮᱱᱟᱜ ᱦᱮᱰᱠᱩᱣᱟᱴᱚᱨ ᱫᱚ ᱥᱤᱧᱚᱛ ᱯᱟᱴᱷᱟ ᱨᱮᱱᱟᱜ ᱡᱟᱹᱢᱩ ᱠᱟᱹᱥᱢᱤᱨ ᱨᱮ ᱦᱤᱡᱩᱜ ᱨᱮ ᱛᱟᱦᱮᱸ ᱠᱟᱱᱟ ᱾ ᱚᱱᱟ ᱛᱮ ᱱᱟᱶᱟ ᱦᱮᱰᱠᱩᱣᱟᱴᱚᱨ ᱠᱚ ᱵᱮᱨᱮᱫ ᱠᱮᱫᱼᱟ ᱯᱟᱠᱤᱥᱛᱟᱱ ᱦᱚᱛᱮᱛᱮ  '''ᱨᱟᱣᱟᱞᱟᱠᱚᱴ''' ᱨᱮ ᱾

ᱚᱥᱚᱞ ᱯᱩᱸᱪᱷ ᱦᱚᱱᱚᱛ ᱨᱮᱱᱟᱜ ᱯᱩᱱᱭᱟᱹ ᱛᱚᱦᱥᱤᱞ ᱵᱟᱜᱷ (Bagh), ᱥᱩᱫᱷᱱᱚᱴᱤ (Sudhnoti), ᱦᱟᱵᱮᱞᱤ (Haveli) ᱟᱨ ᱢᱮᱱᱰᱷᱟᱨ (Mendhar) ᱠᱷᱚᱱ ᱮᱦᱚᱵ ᱵᱟᱨᱭᱟ ᱟᱨ ᱛᱮᱥᱟᱨ ᱨᱮᱱᱟᱜ ᱛᱤᱢᱤᱱ ᱜᱟᱱ ᱴᱷᱟᱶ ᱫᱚ ᱯᱩᱸᱪᱷ ᱠᱷᱚᱸᱰ ᱨᱮ ᱥᱮᱞᱮᱫ ᱟᱠᱟᱱᱟ ᱾ ᱢᱮᱱᱠᱷᱟᱱ ᱩᱱᱠᱩ ᱯᱮᱭᱟ ᱛᱚᱦᱥᱤᱞ ᱫᱚ ᱵᱷᱮᱜᱟᱨ ᱵᱷᱮᱜᱟᱨ ᱦᱚᱱᱚᱛ ᱠᱚ ᱵᱮᱱᱟᱣ ᱟᱠᱟᱫᱼᱟ ᱟᱨ ᱱᱟᱣᱟ ᱯᱩᱸᱪᱷ ᱦᱚᱱᱚᱛ ᱫᱚ ᱵᱟᱜᱷ ᱟᱨ ᱥᱩᱫᱷᱱᱚᱴᱤ ᱛᱚᱦᱥᱤᱞ ᱨᱮᱱᱟᱜ ᱛᱟᱞᱟ ᱮᱞᱟᱠᱟ ᱢᱮᱥᱟ ᱠᱟᱛᱮ ᱠᱚ ᱵᱮᱱᱟᱣ ᱟᱠᱟᱫᱼᱟ ᱾
