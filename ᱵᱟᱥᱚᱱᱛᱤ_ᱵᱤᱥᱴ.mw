{{Infobox person
| name               = ᱵᱟᱥᱚᱱᱛᱤ ᱵᱤᱥᱴ
[[File:BasantiDeviBisht4.jpg|thumb|Padma Shri Dr.(Hon.) Basanti Bisht ]]
| native_name        = ᱵᱟᱥᱚᱱᱛᱤ ᱵᱤᱥᱴ
| native_name_lang   = Garhwali & Kumaoni
| birth_date         = ᱑᱙᱕᱓
| nationality        = ᱥᱤᱧᱚᱛᱤᱭᱟᱹ
| known_for          = Uttarakhandi Folk Singer; "A" Grade Artiste of Aakashwani/Doordarshan; First professional woman singer of the 'Jaagar' folk form of Uttarakhand.
| home_town          = Luwani, Dewal Tehsil, [[Chamoli]], Uttarakhand
| awards             = Padma Shri(2017), Rastriya Matoshree Devi Ahilya Samman
| yearsactive         =1998- present day
}}

'''ᱵᱚᱥᱚᱱᱛᱤ ᱵᱤᱥᱴ''' ᱫᱚ ᱥᱤᱧᱚᱛ ᱨᱤᱱᱤᱡ ᱢᱤᱫ ᱥᱟᱶᱛᱟᱨᱤ ᱥᱮᱨᱮᱧᱤᱭᱟᱹ ᱠᱟᱱᱟᱭ ᱾ ᱡᱟᱦᱟᱸᱭ ᱫᱚ ᱩᱛᱚᱨᱟᱠᱷᱚᱸᱰ ᱯᱚᱱᱚᱛ ᱨᱮ ᱚᱲᱟᱜ ᱚᱲᱟᱜ ᱮ ᱥᱮᱨᱮᱧ ᱟᱠᱟᱫ ᱢᱟ ᱵᱷᱚᱜᱚᱵᱚᱛᱤ ᱱᱚᱱᱫᱟ ᱟᱜ ᱡᱟᱜᱚᱨ ᱨᱮ ᱥᱮᱨᱮᱧ ᱞᱟᱹᱜᱤᱫ ᱟᱹᱰᱤ ᱜᱮ ᱢᱟᱹᱱ ᱧᱩᱛᱩᱢ ᱮ ᱟᱢᱮᱴ ᱟᱠᱟᱫ-ᱟ ᱾ ᱥᱤᱧᱚᱛ ᱥᱚᱨᱠᱟᱨ ᱫᱚ ᱒᱖ ᱡᱟᱱᱩᱣᱟᱨᱤ ᱒᱐᱑᱗ ᱨᱮ ᱩᱱᱤ ᱫᱚ ᱯᱚᱫᱽᱢᱚᱥᱨᱤ ᱢᱟᱹᱱ ᱛᱮᱭ ᱢᱟᱹᱱ ᱦᱟᱞᱟᱝ ᱟᱠᱟᱫᱮᱭᱟ ᱾ <ref>http://www.amarujala.com/photo-gallery/dehradun/padma-shri-to-jagar-singer-basanti-bisht</ref>

== ᱮᱛᱚᱦᱚᱵ ᱡᱤᱭᱚᱱ ==

ᱟᱹᱛᱩ ᱟᱨ ᱵᱩᱨᱩ ᱠᱚᱨᱮ ᱛᱤᱨᱞᱟᱹ ᱠᱚᱣᱟᱜ ᱢᱮᱞᱟᱝᱠᱤ ᱨᱮ ᱡᱟᱜᱚᱨ ᱥᱮᱨᱮᱧ ᱨᱮᱱᱟᱜ ᱨᱟᱭᱨᱤᱛ ᱫᱚ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱟᱭᱳ ᱩᱱᱠᱩᱭ ᱪᱮᱫ ᱟᱫ ᱠᱚ ᱛᱟᱦᱮᱸᱫ ᱤᱠᱷᱟᱹᱱ ᱵᱟᱹᱠᱤ ᱫᱚ ᱟᱨ ᱪᱮᱫ ᱩᱫᱽᱜᱟᱹᱣ ᱦᱚᱸ ᱵᱟᱠᱚ ᱧᱟᱢ ᱞᱮᱫ-ᱟ ᱾ ᱩᱱᱤ ᱥᱮᱨᱮᱧ ᱠᱚᱨᱮ ᱢᱟ ᱟᱹᱰᱤ ᱜᱮ ᱨᱚᱸᱪ ᱮ ᱦᱟᱛᱟᱣ ᱛᱟᱦᱮᱸᱫ ᱤᱠᱷᱟᱹᱱ ᱢᱮᱞᱟᱝᱠᱤ ᱨᱮ ᱪᱟᱞᱟᱣ ᱠᱟᱛᱮ ᱥᱮᱨᱮᱧ ᱫᱚ ᱟᱡᱟᱜ ᱟᱸᱥ ᱫᱚ ᱥᱟᱶᱛᱟ ᱨᱮᱱᱟᱜ ᱵᱟᱨᱚᱱ ᱠᱷᱟᱹᱛᱤᱨ ᱵᱟᱝ ᱯᱩᱨᱩᱱ ᱫᱟᱲᱮᱭᱟᱫ-ᱟ ᱾ ᱡᱟᱶᱟᱭ ᱮᱱ ᱛᱟᱭᱚᱢ ᱟᱡ ᱡᱟᱶᱟᱭ ᱩᱱᱤ ᱩᱫᱽᱜᱟᱹᱣ ᱢᱟᱭ ᱮᱢᱟ ᱟᱫᱮ ᱜᱮᱭᱟ ᱤᱠᱷᱟᱹᱱ ᱥᱟᱶᱛᱟ ᱩᱱᱟᱹᱜ ᱞᱚᱜᱚᱱ ᱟᱹᱨᱩᱜ ᱞᱟᱹᱜᱤᱫ ᱨᱮᱵᱮᱱ ᱵᱟᱝ ᱛᱟᱦᱮᱸ ᱠᱟᱱᱟ ᱾ ᱱᱚᱶᱟ ᱛᱟᱞᱟ ᱨᱮ ᱥᱩᱨ ᱥᱩᱯᱩᱨ ᱓᱒ ᱵᱚᱪᱷᱚᱨ ᱩᱢᱮᱨ ᱨᱮ ᱩᱱᱤ ᱟᱡ ᱡᱟᱶᱟᱭ ᱨᱚᱬᱡᱤᱛ ᱥᱤᱝ ᱥᱟᱶ ᱯᱚᱧᱡᱟᱵᱽ ᱮ ᱥᱮᱱ ᱮᱱᱟ ᱾ 

== ᱥᱮᱨᱮᱧ ᱮᱛᱚᱦᱚᱵ ==

ᱟᱡ ᱡᱟᱶᱟᱭ ᱩᱱᱤ ᱜᱩᱬᱩᱜᱩᱬᱩ ᱥᱮᱨᱮᱧ ᱮ ᱟᱸᱡᱚᱢ ᱠᱮᱫᱮ ᱠᱷᱟᱱ ᱟᱹᱰᱤ ᱞᱮᱠᱟᱱ ᱦᱚᱨ ᱛᱮ ᱥᱮᱪᱮᱫᱚᱜ ᱞᱟᱹᱜᱤᱫ ᱫᱤᱥᱟᱹᱭ ᱮᱢᱟ ᱫᱮᱭᱟ ᱾ ᱞᱟᱦᱟ ᱢᱟ ᱵᱚᱥᱚᱱᱛᱤ ᱵᱟᱭ ᱥᱟᱯᱲᱟᱣ ᱞᱮᱱᱟ ᱤᱠᱷᱟᱹᱱ ᱟᱡ ᱡᱟᱶᱟᱭ ᱟᱨ ᱡᱩᱨ ᱧᱮᱞ ᱛᱮ ᱩᱱᱤ ᱪᱮᱫᱚᱜ ᱞᱟᱹᱜᱤᱫ ᱮ ᱴᱷᱟᱹᱣᱠᱟᱹ ᱠᱮᱫ-ᱟ ᱾ ᱦᱟᱨᱢᱳᱱᱤᱭᱚᱢ ᱮ ᱟᱯᱱᱟᱨ ᱠᱮᱫ-ᱟ ᱟᱨ ᱟᱨ ᱜᱚᱜᱟᱯᱟᱲᱟ ᱠᱷᱚᱱ ᱪᱮᱫᱚᱜ ᱞᱟᱹᱜᱤᱫ ᱮ ᱪᱷᱩᱴᱟᱹᱣ ᱮᱱᱟ ᱾ 

ᱩᱛᱚᱨᱟᱠᱷᱚᱸᱰ ᱦᱩᱞᱥᱟᱹᱭ ᱨᱮᱱᱟᱜ ᱚᱨᱥᱚᱝ ᱞᱮᱠᱟᱛᱮ ᱢᱩᱡᱽᱯᱷᱚᱨᱱᱚᱜᱚᱨ, ᱠᱷᱚᱴᱤᱢᱟ ᱟᱨ ᱢᱚᱥᱩᱨᱤ ᱜᱩᱞᱤᱠᱟᱸᱰ ᱨᱮᱱᱟᱜ ᱦᱟᱹᱥᱩ ᱫᱚ ᱵᱚᱥᱚᱱᱛᱤ ᱵᱤᱥᱴ ᱫᱚ ᱥᱮᱨᱮᱧ ᱨᱮ ᱴᱸᱟᱶ ᱮ ᱮᱢᱟᱫ-ᱟ ᱟᱨ ᱯᱚᱱᱚᱛ ᱦᱩᱞᱥᱟᱹᱭ ᱨᱮᱭ ᱫᱚᱱ ᱟᱬᱜᱚ ᱮᱱᱟ ᱾ ᱟᱡ ᱮ ᱚᱞ ᱟᱠᱟᱫ ᱥᱮᱨᱮᱧ ᱦᱚᱛᱮᱛᱮ ᱩᱱᱤ ᱦᱚᱲ ᱠᱚ ᱯᱚᱱᱚᱛ ᱦᱩᱞᱥᱟᱹᱭ ᱟᱨ ᱦᱚᱸ ᱫᱚᱲᱦᱚᱭ ᱞᱟᱹᱜᱤᱫ ᱛᱮᱭ ᱫᱩ~ ᱫᱮᱞᱟ ᱟᱫ ᱠᱚᱣᱟ ᱾ ᱯᱚᱱᱚᱛ ᱦᱩᱞᱥᱟᱹᱭ ᱨᱮᱱᱟᱜ ᱟᱹᱰᱤ ᱜᱟᱱ ᱢᱮᱞᱟᱝᱠᱤ ᱨᱮ ᱩᱱᱤ ᱦᱚᱲ ᱠᱚ ᱥᱟᱶ ᱮ ᱥᱮᱨᱮᱧᱟ ᱾ ᱱᱚᱶᱟ ᱛᱮ ᱩᱱᱤ ᱢᱮᱞᱟᱝᱠᱤ ᱪᱮᱛᱟᱱ ᱨᱮ ᱛᱤᱸᱜᱩᱱ ᱨᱮᱱᱟᱜ ᱥᱟᱦᱟᱥ ᱮ ᱧᱟᱢ ᱠᱮᱫ-ᱟ ᱾ 

᱔᱐ ᱵᱚᱨᱥᱚ ᱵᱚᱭᱚᱥ ᱨᱮ ᱯᱩᱭᱞᱩ ᱫᱷᱟᱣ ᱩᱱᱤ ᱫᱚ ᱜᱚᱰᱷᱵᱟᱞ ᱥᱚᱵᱷᱟ ᱨᱮᱱᱟᱜ ᱢᱮᱞᱟᱝᱠᱤ ᱰᱮᱦᱨᱟᱰᱩᱱ ᱨᱮᱱᱟᱜ ᱯᱟᱨᱮᱰ ᱢᱟᱴ ᱨᱮ ᱡᱟᱜᱚᱨ ᱨᱮᱱᱟᱜ ᱢᱤᱫ ᱥᱟᱯᱲᱟᱣ ᱩᱫᱩᱜ ᱥᱚᱫᱚᱨ ᱞᱟᱹᱜᱤᱫ ᱮ ᱥᱮᱴᱮᱨ ᱮᱱᱟ ᱾ ᱟᱡᱟᱜ ᱥᱚᱨᱮᱥ ᱟᱲᱟᱝ ᱛᱮ ᱡᱟᱦᱟᱸ ᱞᱮᱠᱟ ᱩᱱᱤ ᱟᱭᱳ ᱱᱚᱱᱫᱟ ᱦᱟᱜ ᱥᱮᱨᱮᱧ ᱮ ᱮᱛᱚᱦᱚᱵ ᱠᱮᱫ-ᱟ ᱯᱩᱨᱟᱹ ᱢᱟᱴ ᱛᱷᱟᱭᱚ ᱨᱮᱱᱟᱜ ᱥᱟᱰᱮ ᱛᱮ ᱟᱸᱫᱚᱲ ᱨᱟᱠᱟᱵ ᱮᱱᱟ ᱾ ᱧᱮᱧᱮᱞᱤᱭᱟᱹ ᱠᱚᱣᱟᱜ ᱛᱷᱟᱭᱚ ᱩᱱᱤ ᱡᱟᱦᱟᱸ ᱫᱟᱲᱮ ᱟᱨ ᱥᱟᱦᱟᱥ ᱮ ᱮᱢᱟ ᱫᱮᱭᱟ ᱚᱱᱟ ᱫᱚ ᱛᱮᱦᱮᱧ ᱫᱷᱟᱹᱵᱤᱡ ᱦᱚᱸ ᱞᱮᱛᱟᱲ ᱢᱮᱱᱟᱜ ᱜᱮᱭᱟ ᱾ ᱩᱱᱤ ᱨᱟᱹᱥᱠᱟᱹᱭ ᱟᱹᱭᱠᱟᱹᱣᱟ ᱫᱚ ᱩᱛᱚᱨᱟᱠᱷᱚᱸᱰ ᱨᱮᱱᱟᱜ ᱥᱟᱶᱛᱟᱨᱤ ᱥᱮᱨᱮᱧ ᱫᱚ ᱡᱟᱹᱛᱤᱭᱟᱹᱨᱤ ᱛᱷᱟᱨ ᱨᱮᱠᱚ ᱥᱟᱨᱦᱟᱣ ᱟᱠᱟᱫ ᱛᱟᱭᱟ 
᱾ <ref>http://www.amarujala.com/dehradun/profile-of-basanti-bisht</ref> ᱵᱚᱥᱚᱱᱛᱤ ᱵᱤᱥᱴ ᱫᱚ ᱟᱭᱳ ᱱᱚᱱᱫᱟ ᱦᱟᱜ ᱡᱟᱜᱚᱨ ᱫᱚ ᱩᱱᱤ ᱱᱤᱡᱮ ᱛᱮ ᱚᱞ ᱯᱩᱛᱷᱤ "ᱱᱚᱱᱫᱟ ᱠᱮ ᱡᱟᱦᱚᱨ- ᱥᱩᱯᱷᱚᱞ ᱦᱣᱮ ᱡᱟᱭᱟ ᱛᱩᱢᱦᱟᱨᱤ ᱡᱟᱛᱨᱟ" ᱨᱮ ᱴᱷᱟᱶ ᱮ ᱮᱢ ᱟᱠᱟᱣᱟᱫ-ᱟ ᱾ <ref>http://uttaravani.com/basanti-bisht-vigilant-singer-padma/</ref>

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}
