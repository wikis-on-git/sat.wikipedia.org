[[File:Sahara satellite hires.jpg|thumb|Sahara satellite hires]]'''ᱥᱟᱦᱟᱨᱟ''' ᱥᱮ ᱥᱟᱦᱟᱨᱟ ᱜᱤᱛᱤᱞ ᱫᱷᱟᱹᱨᱛᱤ ᱫᱚ ᱫᱷᱟᱹᱨᱛᱤ ᱨᱮᱱᱟᱜ ᱢᱟᱨᱟᱝ ᱩᱛᱟᱹᱨ ᱜᱤᱛᱤᱞ ᱫᱷᱟᱹᱨᱛᱤ ᱥᱮ ᱢᱚᱨᱩᱵᱷᱩᱢᱤ ᱠᱟᱱᱟ ᱱᱤᱭᱟᱹ᱾ ᱱᱤᱭᱟᱹ ᱫᱚ ᱢᱮᱱᱟᱜᱼᱟ ᱟᱯᱷᱨᱤᱠᱟ ᱢᱚᱦᱟᱫᱮᱥ ᱨᱮ᱾ ᱥᱟᱦᱟᱨᱟ ᱫᱚ ᱟᱨᱵᱤ ᱟᱹᱲᱟᱹ ᱠᱷᱚᱱ ᱦᱮᱡ ᱟᱠᱟᱱᱟ᱾ ᱥᱟᱦᱟᱨᱟ ᱫᱚ ᱙᱐,᱐᱐,᱐᱐,᱐᱐ ᱤᱥᱠᱩᱭᱟᱨ ᱠᱤᱞᱳᱢᱤᱴᱟᱨ ᱵᱮᱲᱦᱟᱭ ᱛᱮ ᱢᱮᱱᱟᱜᱼᱟ᱾ ᱚᱸᱰᱮ ᱢᱟᱱᱣᱟ ᱒᱐,᱐᱐,᱐᱐,᱐᱐ ᱠᱷᱚᱱ ᱰᱷᱤᱨ ᱫᱚ ᱵᱟᱹᱱᱩᱜ ᱠᱚᱣᱟ᱾ ᱵᱩᱨᱩ, ᱢᱟᱞᱵᱷᱩᱢᱤ, ᱜᱤᱛᱤᱞ, ᱵᱟᱝ ᱟᱵᱟᱫᱚᱜ ᱡᱚᱢᱤ ᱟᱨ ᱛᱷᱚᱲᱟ ᱫᱟᱨᱮ ᱠᱚ ᱦᱚᱸ ᱢᱮᱱᱟᱜᱼᱟ᱾ ᱫᱟᱜ ᱫᱚ ᱠᱩᱧ ᱠᱷᱚᱱ ᱜᱮ ᱧᱟᱢᱚᱜᱼᱟ᱾[[File:Algérie 2009.jpg|thumb|Algérie 2009]]

==ᱯᱟᱥᱱᱟᱣ==
[[File:Libya 4985 Tadrart Acacus Luca Galuzzi 2007.jpg|thumb|Libya 4985 Tadrart Acacus Luca Galuzzi 2007]][[ᱢᱤᱥᱳᱨ]], [[ᱢᱚᱨᱚᱠᱠᱳ]], [[ᱟᱞᱡᱮᱨᱤᱭᱟ]], [[ᱛᱤᱣᱱᱤᱥᱤᱭᱟ]], [[ᱞᱤᱵᱤᱭᱟ]], [[ᱪᱟᱸᱫᱽ]], [[ᱥᱩᱫᱟᱱ]], [[ᱱᱟᱤᱡᱟᱨ]], [[ᱢᱟᱞᱤ]] ᱱᱤᱭᱟᱹ ᱠᱚ ᱫᱤᱥᱟᱹᱢ ᱨᱮ ᱥᱟᱦᱟᱨᱟ ᱫᱚ ᱯᱟᱥᱱᱟᱣ ᱟᱠᱟᱱᱟ।

==ᱢᱤᱱᱟᱨᱮᱞ==
ᱥᱟᱦᱟᱨᱟ ᱨᱮᱱᱟᱜ [[ᱞᱤᱵᱤᱭᱟ]] ᱟᱨ [[ᱟᱞᱡᱮᱨᱤᱭᱟ]] ᱨᱮ ᱟᱭᱢᱟ ᱥᱩᱱᱩᱢ ᱟᱨ ᱱᱮᱪᱟᱨᱟᱞ ᱜᱮᱥ ᱧᱟᱢᱚᱜᱼᱟ᱾ ᱚᱱᱟ ᱵᱟᱨᱦᱮ ᱨᱮᱦᱚᱸ ᱱᱚᱸᱰᱮ [[ᱛᱟᱢᱟ]], [[ᱢᱮᱲᱦᱮᱫ]], [[ᱯᱷᱚᱥᱯᱷᱮᱴ]] ᱮᱢᱟᱱ ᱢᱤᱱᱟᱨᱮᱞ (minerals) ᱢᱮᱱᱟᱜᱼᱟ᱾

==ᱦᱚᱭ ᱦᱟᱣᱮᱛ==
ᱚᱸᱰᱮ ᱱᱟᱜ ᱦᱚᱭ ᱫᱚ ᱟᱹᱰᱤ ᱞᱚᱞᱚ ᱟᱨ ᱦᱟᱣᱮᱛ ᱜᱮᱭᱟ᱾ ᱢᱤᱫ ᱥᱮᱨᱢᱟ ᱨᱮ ᱮᱵᱷᱟᱨᱮᱡ ᱫᱟᱜ ᱦᱩᱭᱩᱜᱼᱟ ᱒᱐ ᱥᱮᱱᱴᱤᱢᱤᱴᱟᱨ ᱠᱷᱚᱱ ᱛᱷᱚᱲᱟ᱾ ᱫᱤᱱ ᱨᱮ ᱫᱚ ᱟᱹᱰᱤ ᱜᱟᱨᱢᱟᱣᱟ ᱟᱨ ᱧᱤᱫᱟᱹ ᱫᱚ ᱨᱟᱵᱟᱝᱟ᱾ ᱚᱠᱟ ᱠᱚ ᱚᱠᱛᱮ ᱫᱚ ᱵᱩᱨᱩ ᱠᱚ ᱨᱮᱱᱟᱜ ᱟᱜᱟᱞ ᱨᱮ ᱵᱚᱨᱚᱯ ᱦᱚᱸ ᱡᱟᱣᱨᱟᱜ ᱜᱮᱭᱟ᱾ ᱨᱮᱭᱟᱲ ᱠᱷᱚᱱ ᱥᱤᱛᱩᱝ ᱪᱟᱸᱱᱫᱚ ᱨᱮ ᱫᱚ ᱴᱮᱢᱯᱟᱨᱮᱪᱟᱨ ᱑᱐ ᱰᱤᱜᱨᱤ ᱠᱷᱚᱱ ᱔᱓ ᱰᱤᱜᱨᱤ ᱫᱷᱟᱹᱵᱤᱡ ᱨᱟᱠᱟᱵ ᱯᱷᱮᱰᱚᱜᱼᱟ᱾

==ᱢᱟᱱᱣᱟ==
ᱰᱷᱤᱨ ᱵᱷᱟᱜ ᱜᱮ ᱫᱤᱥᱟᱹᱢ ᱫᱟᱲᱟᱱ ᱦᱚᱲ ᱠᱟᱱᱟ ᱠᱚ᱾ ᱩᱱᱠᱩ ᱫᱚ [[ᱢᱮᱨᱚᱢ]], [[ᱵᱷᱤᱰᱤ]], ᱟᱨ [[ᱩᱴ]] ᱠᱚ ᱟᱹᱥᱩᱞ ᱠᱚᱣᱟ ᱟᱨ ᱫᱟᱜ ᱨᱮᱱᱟᱜ ᱥᱮᱱᱫᱽᱨᱟ ᱨᱮ ᱠᱚ ᱫᱟᱲᱟᱱᱟ᱾

==ᱫᱟᱨᱮ ᱱᱟᱹᱲᱤ==
ᱜᱤᱛᱤᱞ ᱫᱷᱟᱹᱨᱛᱤ ᱥᱟᱦᱟᱨᱟ ᱨᱮ ᱠᱟᱹᱴᱤᱡ ᱫᱟᱨᱮ, ᱜᱷᱟᱸᱥ ᱟᱨ ᱱᱟᱹᱲᱤ ᱠᱚ ᱢᱮᱱᱟᱜᱼᱟ᱾ ᱫᱟᱜ ᱧᱟᱢ ᱞᱟᱹᱜᱤᱫ ᱛᱮ ᱚᱸᱰᱮᱱᱟᱜ ᱫᱟᱨᱮ ᱠᱚ ᱨᱮᱱᱟᱜ ᱨᱮᱦᱮᱫ ᱫᱚ ᱦᱟᱥᱟ ᱞᱟᱛᱟᱨ ᱟᱹᱰᱤ ᱜᱟᱹᱦᱤᱨ ᱪᱟᱞᱟᱣ ᱟᱠᱟᱱᱟ᱾ ᱟᱭᱢᱟ ᱚᱠᱛᱮ ᱦᱚᱭ ᱨᱮᱱᱟᱜ ᱫᱟᱜ ᱥᱟᱠᱟᱢ ᱛᱮ ᱫᱟᱨᱮ ᱫᱚ ᱠᱚ ᱦᱟᱛᱟᱣᱟ᱾

==ᱪᱮᱬᱮ ᱪᱩᱯᱨᱩᱫ==
ᱵᱤᱧ, ᱠᱟᱠᱲᱟ, ᱠᱷᱤᱸᱠᱲᱤ ᱞᱮᱠᱟᱱ ᱟᱭᱢᱟ ᱡᱤᱵᱽ ᱡᱤᱭᱟᱹᱞᱤ ᱠᱚ ᱢᱮᱱᱟᱜ ᱠᱚᱣᱟ᱾ ᱫᱤᱥᱟᱹᱢ ᱫᱟᱲᱟᱱ ᱦᱚᱲ ᱟᱨ ᱵᱮᱯᱟᱨᱤ ᱠᱚ ᱫᱚ ᱩᱴ ᱛᱮ ᱡᱤᱱᱤᱥ ᱠᱚ ᱠᱚ ᱤᱫᱤ ᱟᱹᱜᱩᱭᱟ᱾ ᱗᱐ ᱞᱮᱠᱟᱱ ᱛᱚᱣᱟ ᱧᱩᱣᱟᱱ (স্তন্যপায়ী), ᱙᱐ ᱞᱮᱠᱟᱱ ᱪᱮᱬᱮ, ᱑᱐᱐ ᱞᱮᱠᱟᱱ ᱛᱟᱵᱮᱨ ᱪᱟᱞᱟᱜ ᱡᱤᱭᱟᱹᱞᱤ (সরীসৃপ) ᱠᱚ ᱟᱨ ᱛᱷᱚᱲᱟ ᱛᱤᱡᱩ ᱞᱮᱠᱟᱱ ᱠᱚ ᱦᱚᱸ ᱢᱮᱱᱟᱜ ᱠᱚᱣᱟ᱾

==ᱥᱮᱫᱟᱭ==
᱑᱐,᱐᱐ ᱥᱮᱨᱢᱟ ᱞᱟᱦᱟ ᱨᱮ ᱥᱟᱦᱟᱨᱟ ᱨᱮᱱᱟᱜ ᱦᱚᱭ ᱨᱮ ᱫᱟᱜ ᱟᱨ ᱨᱮᱭᱟᱲ ᱛᱟᱦᱮ ᱠᱟᱱᱟ᱾ ᱢᱤᱫ ᱵᱟᱨ ᱞᱮᱠ (lake) ᱟᱨ ᱠᱟᱹᱴᱤᱡ ᱠᱷᱟᱹᱲᱤ ᱦᱚᱸ ᱢᱮᱟᱜ ᱢᱮᱱᱛᱮ ᱵᱟᱰᱟᱭ ᱟᱠᱟᱱᱟ᱾ ᱧᱮᱛᱚᱜ ᱥᱟᱦᱟ ᱨᱮᱱᱟᱜ ᱟᱭᱢᱟ ᱵᱩᱨᱩ ᱫᱟᱸᱫᱮᱨ ᱠᱚ ᱨᱮ ᱢᱟᱱᱣᱟ ᱠᱚᱣᱟᱜ ᱯᱟᱧᱡᱟ ᱟᱨ ᱩᱱᱠᱩᱣᱟᱜ ᱵᱮᱣᱦᱟᱨ ᱡᱤᱱᱤᱥ ᱠᱚ ᱧᱟᱢ ᱟᱠᱟᱱᱟ᱾ ᱚᱠᱟ ᱧᱮᱞ ᱛᱮ ᱵᱩᱡᱽᱦᱟᱹᱜᱼᱟ ᱚᱸᱰᱮ ᱥᱮᱫᱟᱭ ᱫᱟᱜ ᱧᱟᱢᱚᱜ ᱠᱟᱱ ᱛᱟᱦᱮᱱᱟ᱾ ᱱᱚᱛᱮ [[ᱦᱟᱹᱛᱤ]], ᱡᱤᱨᱟᱯᱷ ᱟᱨ ᱮᱴᱟᱜ ᱡᱟᱱᱣᱟᱨ ᱠᱚ ᱦᱚᱸ ᱠᱚ ᱛᱟᱦᱮ ᱠᱟᱱᱟ᱾

==ᱯᱷᱮᱰᱮᱛ==
* https://bn.wikipedia.org/wiki/%E0%A6%B8%E0%A6%BE%E0%A6%B9%E0%A6%BE%E0%A6%B0%E0%A6%BE_%E0%A6%AE%E0%A6%B0%E0%A7%81%E0%A6%AD%E0%A7%82%E0%A6%AE%E0%A6%BF

[[Category:!Main category]]
