{{Infobox royalty
| name            = ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ 
| title           = [[List of leaders of Afghanistan|Emir of Afghanistan]]
| image           = Amir Abdur Rahman Khan of Afghanistan-cropped.jpg
| image_size      = 200px
| caption         = ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ 
| succession = [[ᱤᱢᱤᱨ ᱳᱯᱷ ᱟᱯᱷᱜᱟᱱᱤᱥᱛᱟᱱ]]
| reign           = ᱓᱑ ᱢᱮ ᱑᱘᱘᱐ - ᱑ ᱚᱠᱴᱚᱵᱚᱨ ᱑᱙᱐᱑ 
| coronation      =
| full name       = ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ
| predecessor     = [[Mohammad Ayub Khan (Emir of Afghanistan)|ᱟᱭᱩᱵᱽ ᱠᱷᱟᱱ]]
| successor       = [[ᱦᱟᱵᱤᱵᱩᱞᱞᱟᱦ ᱠᱷᱟᱱ]]
| spouse          =
| issue           =
| royal house     = 
| dynasty         = [[ᱵᱟᱨᱟᱠᱡᱚᱭᱤ ᱰᱟᱭᱱᱟᱥᱴᱤ]]
| father          = [[ᱢᱳᱦᱚᱢᱚᱫᱽ ᱚᱯᱷᱡᱟᱞ ᱠᱷᱟᱱ]]
| birth_date      = ᱑᱘᱔᱐-᱑᱘᱔᱔
| birth_place     = [[ᱠᱟᱵᱩᱞ]], [[Emirate of Afghanistan|ᱟᱯᱷᱜᱟᱱᱤᱥᱛᱟᱱ]]
| death_date      = ᱑ ᱚᱠᱴᱚᱵᱚᱨ ᱑᱙᱐᱑ (aged ''c''.56-61)
| death_place     = [[ᱠᱟᱵᱩᱞ]], ᱱᱤᱛᱚᱜ [[Emirate of Afghanistan |ᱟᱯᱷᱜᱟᱱᱤᱥᱛᱟᱱ]]
| date of burial  = ᱑᱙᱐᱑
| place of burial = ᱠᱟᱵᱩᱞ, ᱟᱯᱷᱜᱟᱱᱤᱥᱛᱟᱱ
}}

'''ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ''' (ᱯᱟᱥᱛᱳ: عبد رحمان خان) ᱥᱟᱞ ᱑᱘᱘᱐ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱥᱟᱞ ᱑᱙᱐᱑ ᱫᱷᱟᱹᱵᱤᱡ ᱟᱯᱷᱜᱟᱱᱤᱥᱛᱟᱱ ᱨᱤᱱᱤᱡ ᱚᱢᱤᱨ ᱮ ᱛᱟᱦᱮᱸ ᱠᱟᱱᱟ ᱾ <ref>However, his year of birth is given as 1830 in [[Chambers Biographical Dictionary]], {{ISBN|0-550-18022-2}}, page 2</ref> ᱱᱩᱭᱟᱜ ᱡᱟᱱᱟᱢ ᱫᱚ ᱑᱘᱔᱐ ᱠᱷᱚᱱ ᱑᱘᱔᱔ ᱛᱟᱞᱟᱨᱮ ᱟᱨ ᱜᱩᱨ ᱫᱚ ᱑ ᱚᱠᱴᱚᱵᱚᱨ ᱑᱙᱐᱑ ᱨᱮ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱑᱘᱖᱘ ᱠᱷᱚᱱ ᱑᱘᱘᱐ ᱨᱮᱱᱟᱜ ᱫᱚᱥᱟᱨ ᱟᱸᱜᱽᱞᱚ ᱟᱯᱷᱜᱟᱱ ᱞᱟᱹᱰᱷᱟᱹᱭ ᱨᱮᱭ ᱦᱟᱨᱟᱣ ᱮᱱ ᱛᱟᱭᱚᱢ ᱟᱯᱷᱜᱟᱱᱤᱥᱛᱟᱱ ᱨᱤᱱᱤᱡ ᱡᱟᱦᱟᱸ ᱫᱚ ᱛᱟᱞᱢᱟ ᱥᱚᱨᱠᱟᱨᱜ ᱵᱮᱵᱚᱥᱛᱟ ᱵᱟᱹᱲᱤᱡ ᱞᱮᱱ ᱛᱟᱦᱮᱸᱫ ᱚᱱᱟ ᱫᱚ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱟᱨ ᱦᱚᱸᱭ ᱥᱩᱫᱷᱟᱹᱨ ᱨᱩᱣᱟᱹᱲ ᱞᱮᱫ-ᱟ ᱾

== ᱮᱛᱚᱦᱚᱵ ᱡᱤᱭᱚᱱᱤ ==

᱙ ᱡᱩᱱ ᱑᱘᱖᱓ ᱨᱮ ᱩᱱ ᱡᱚᱦᱚᱜᱤᱡ ᱟᱯᱷᱜᱟᱱᱤᱥᱛᱟᱱ ᱨᱤᱱᱤᱫ ᱟᱢᱤᱨ, ᱫᱳᱥᱛ ᱢᱩᱦᱚᱢᱚᱫᱽ ᱠᱷᱟᱱ, ᱟᱜ ᱵᱟᱡᱟᱨ ᱨᱮ ᱜᱩᱨ ᱦᱩᱭ ᱮᱱᱟ ᱾ ᱜᱩᱡᱩᱜ ᱢᱟᱬᱟᱝ ᱨᱮ, ᱩᱱᱤ ᱫᱚ ᱟᱡ ᱨᱤᱱ ᱵᱟᱱᱟᱨ ᱢᱟᱨᱟᱝ ᱦᱚᱯᱚᱱ - ᱚᱯᱷᱡᱚᱞ ᱠᱷᱟᱱ ᱟᱨ ᱟᱡᱚᱢ ᱠᱷᱟᱱ - ᱫᱚ ᱵᱟᱝ ᱵᱟᱪᱷᱚᱱ ᱠᱟᱛᱮ ᱟᱡᱤᱡ ᱛᱮᱥᱟᱨ ᱦᱚᱯᱚᱱ ᱥᱮᱨ ᱚᱞᱤ ᱠᱷᱟᱱ ᱟᱢᱤᱨ ᱮ ᱵᱮᱱᱟᱣ ᱠᱮᱫᱮᱭᱟ ᱾ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱫᱚ ᱱᱩᱠᱩ ᱡᱚᱛᱚ ᱠᱷᱚᱱ ᱢᱟᱨᱟᱝ ᱦᱚᱯᱚᱱ ᱚᱯᱷᱡᱚᱞ ᱠᱷᱟᱱ ᱤᱡ ᱦᱚᱯᱚᱱ ᱮ ᱛᱟᱦᱮᱸ ᱠᱟᱱᱟ ᱾ ᱫᱳᱥᱛ ᱢᱩᱦᱚᱢᱚᱫᱽ ᱠᱷᱟᱱ ᱟᱜ ᱜᱩᱨ ᱛᱟᱭᱚᱢ ᱯᱩᱭᱞᱩ ᱢᱟ ᱱᱚᱝᱠᱟ ᱟᱹᱭᱠᱟᱹᱣ ᱮᱱᱟ ᱡᱮ ᱥᱮᱨ ᱚᱞᱤ ᱠᱷᱟᱱ ᱢᱟᱹᱪᱤᱭ ᱟᱢᱮᱴ ᱟᱠᱟᱫ ᱠᱟᱛᱷᱟᱨᱮ ᱡᱚᱛᱚ ᱦᱚᱲ ᱜᱮ ᱨᱮᱵᱮᱱ ᱢᱮᱱᱟᱜ ᱠᱚᱣᱟ ᱾ ᱤᱠᱷᱟᱹᱱ ᱛᱤᱱᱟᱹᱝ ᱫᱤᱱ ᱛᱟᱭᱚᱢ ᱠᱷᱟᱱ ᱜᱮ ᱚᱯᱷᱡᱚᱞ ᱠᱷᱟᱱ ᱫᱚ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱩᱛᱚᱨᱤᱭᱟᱹ ᱱᱟᱠᱷᱟ ᱨᱮ ᱥᱮᱨ ᱚᱞᱤ ᱠᱷᱟᱱ ᱵᱤᱨᱩᱫᱷ ᱨᱮ ᱮᱯᱮᱨᱦᱮᱸᱰᱮᱭ ᱮᱛᱚᱦᱚᱵ ᱠᱮᱫ-ᱟ ᱾ ᱱᱚᱶᱟ ᱛᱟᱯᱟᱢ ᱨᱮ ᱧᱮᱞ ᱮᱱᱟ ᱡᱮ  ᱚᱯᱷᱡᱚᱞ ᱠᱷᱟᱱ ᱫᱚ ᱞᱟᱹᱰᱷᱟᱹᱭ ᱨᱮ ᱵᱟᱝ ᱫᱟᱲᱮᱜ ᱞᱮᱠᱟᱱ ᱠᱟᱛᱷᱟ ᱫᱮᱠᱷᱟᱣ ᱨᱮᱱᱟᱜ ᱫᱚ ᱪᱮᱫ ᱦᱚᱸ ᱵᱟᱝ ᱛᱟᱦᱮᱸ ᱠᱟᱱᱟ, ᱤᱠᱷᱟᱹᱱ ᱩᱱᱤᱭᱤᱡ ᱦᱚᱯᱚᱱ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱫᱚ ᱞᱟᱹᱰᱷᱟᱹᱭ ᱨᱮ ᱟᱹᱰᱤ ᱜᱮ ᱥᱟᱦᱟᱥ ᱮ ᱫᱮᱠᱷᱟᱣ ᱠᱮᱫ-ᱟ ᱾

ᱛᱤᱱᱟᱹᱝ ᱫᱤᱱ ᱛᱟᱭᱚᱢ ᱠᱷᱟᱱ ᱜᱮ ᱵᱟᱱᱟᱨ ᱵᱚᱭᱦᱟ, ᱚᱯᱷᱡᱚᱞ ᱠᱷᱟᱱ ᱟᱨ ᱥᱮᱨ ᱚᱞᱤ ᱠᱷᱟᱱ, ᱛᱟᱞᱟᱨᱮ ᱵᱩᱯᱩᱡᱷᱟᱹᱣ ᱦᱩᱭ ᱮᱱᱟ ᱾ ᱤᱠᱷᱟᱹᱱ ᱤᱱᱟᱹᱜ ᱛᱮ ᱚᱢᱤᱨ ᱥᱮᱨ ᱚᱞᱤ ᱠᱷᱟᱱ ᱫᱚ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱤᱫᱤ ᱠᱟᱛᱮ ᱫᱚᱭ ᱛᱮᱵᱟᱜ ᱧᱟᱢ ᱟᱠᱟᱫ ᱛᱟᱦᱮᱸᱫ ᱟᱨ ᱩᱱᱤ ᱫᱚ ᱟᱡ ᱢᱤᱫ ᱠᱷᱟᱛᱨᱟ ᱞᱮᱠᱟᱛᱮᱭ ᱧᱮᱞ ᱠᱮᱫᱮᱭᱟ ᱾ ᱥᱮᱨ ᱚᱞᱤ ᱠᱷᱟᱱ ᱫᱚ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱟᱡᱟᱜ ᱫᱚᱨᱵᱟᱨ ᱨᱮ ᱟᱹᱰᱤ ᱩᱥᱟᱹᱨᱟ ᱥᱮᱴᱮᱨᱚᱜ ᱞᱟᱹᱜᱤᱫ ᱮ ᱱᱮᱦᱚᱸᱨ ᱠᱮᱫᱮᱭᱟ ᱾ ᱤᱠᱷᱟᱹᱱ ᱚᱵᱽᱫᱩᱨ ᱨᱮᱦᱢᱟᱱ ᱠᱷᱟᱱ ᱫᱚ ᱚᱢᱤᱨ ᱟᱜ ᱯᱚᱨᱛᱚᱱ ᱮ ᱵᱩᱡᱷᱟᱹᱣ ᱧᱟᱢ ᱠᱮᱫ-ᱟ ᱾ ᱩᱱᱤ ᱫᱚ ᱟᱢᱩ ᱫᱚᱨᱮᱭᱟ ᱯᱟᱨᱚᱢ ᱠᱟᱛᱮ ᱠᱟᱵᱩᱞ ᱠᱷᱚᱱ ᱵᱩᱠᱷᱟᱨᱟᱭ ᱧᱤᱨ ᱮᱱᱟ ᱾ ᱥᱮᱨ ᱚᱞᱤ ᱠᱷᱟᱱ ᱫᱚ ᱨᱟᱹᱜᱤ ᱠᱟᱛᱮ ᱚᱯᱷᱡᱚᱞ ᱠᱷᱟᱱ ᱛᱮᱫ ᱟᱹᱰᱤ ᱞᱚᱜᱚᱱ ᱜᱮ ᱠᱟᱨᱟᱜᱟᱨ ᱨᱮᱭ ᱵᱚᱸᱫᱽ ᱠᱟᱫᱮᱭᱟ ᱾ ᱡᱟᱦᱟᱸ ᱠᱷᱟᱹᱛᱤᱨ ᱫᱩᱠᱷᱤᱱ ᱟᱯᱷᱜᱟᱱᱤᱥᱛᱟᱱ ᱨᱮᱱᱟᱜ ᱛᱤᱱᱟᱹᱝ ᱜᱟᱱ ᱴᱚᱴᱷᱟ ᱫᱚ ᱨᱟᱹᱜᱤ ᱠᱟᱛᱮ ᱦᱩᱞᱥᱟᱹᱭ ᱞᱟᱹᱜᱤᱫ ᱠᱚ ᱟᱬᱜᱚ ᱮᱱᱟ ᱾ ᱡᱟᱦᱟᱸ ᱞᱮᱠᱟᱛᱮ ᱥᱮᱨ ᱚᱞᱤ ᱠᱷᱟᱱ ᱫᱚ ᱟᱡ ᱨᱤᱱ ᱥᱮᱱᱟ ᱠᱚ ᱞᱟᱜᱟᱣ ᱠᱟᱛᱮ ᱱᱚᱶᱟ ᱦᱩᱞᱥᱟᱹᱭ ᱫᱚᱭ ᱫᱟᱵᱚᱱ ᱜᱚᱫ ᱞᱮᱫ ᱜᱮᱭᱟ ᱫᱚ ᱚᱵᱽᱫᱩᱨ ᱨᱚᱦᱢᱟᱱ ᱠᱷᱟᱱ ᱟᱢᱩ ᱫᱚᱨᱮᱭᱟ ᱯᱟᱨᱚᱢ ᱨᱩᱣᱟᱹᱲ ᱠᱟᱛᱮ ᱟᱨ ᱦᱚᱸ ᱩᱛᱨᱤ ᱟᱯᱷᱜᱟᱱᱤᱥᱛᱟᱱ ᱛᱮᱭ ᱦᱮᱡ ᱨᱩᱣᱟᱹᱲ ᱮᱱᱟ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

== ᱵᱟᱦᱨᱮ ᱡᱚᱱᱚᱲ ==
{{Commons category|Abdur Rahman Khan}}
