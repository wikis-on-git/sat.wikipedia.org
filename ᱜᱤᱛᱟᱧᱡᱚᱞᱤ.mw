ᱜᱤᱛᱟᱧᱡᱚᱞᱤ (ᱵᱟᱝᱞᱟ: গীতাঞ্জলি; ᱤᱝᱨᱟᱹᱡᱤ: Gitanjali) ᱫᱚ ᱠᱚᱵᱤ ᱜᱩᱨᱩ ᱨᱚᱵᱤᱱᱫᱽᱨᱚ ᱱᱟᱛᱷ ᱴᱷᱟᱠᱩᱨ ᱮ ᱚᱞ ᱟᱠᱟᱫ ᱵᱟᱝᱞᱟ ᱯᱟᱹᱨᱥᱤ ᱛᱮ ᱢᱤᱫᱴᱟᱹᱝ ᱚᱱᱚᱬᱦᱮ ᱯᱚᱛᱚᱵ ᱠᱟᱱᱟ | ᱱᱚᱶᱟ ᱯᱚᱛᱚᱵ ᱨᱮ ᱫᱚ ᱑᱕᱗ ᱜᱚᱴᱟᱝ ᱚᱱᱚᱬᱦᱮ-ᱥᱮᱨᱮᱧ ᱜᱟᱛᱷᱟᱣ ᱟᱠᱟᱱᱟ | ᱱᱚᱶᱟ ᱚᱱᱚᱞ ᱠᱚ ᱫᱚ ᱰᱷᱮᱨ ᱠᱟᱭ ᱛᱮ ᱜᱮ ᱥᱮᱣᱟ ᱥᱟᱨᱦᱟᱣ ᱟᱨ ᱚᱱᱚᱲᱦᱤᱭᱟᱹ ᱡᱚᱫ ᱟᱠᱟᱫ ᱨᱟᱦᱟ ᱨᱮ ᱢᱮᱥᱟ ᱥᱮᱨᱮᱧ ᱢᱮᱱᱟᱜ-ᱟ | ᱑᱙᱐᱘-᱐᱙ ᱥᱮᱨᱢᱟ ᱨᱮ ᱚᱞ ᱞᱮᱱ ᱑᱙᱑᱐ ᱥᱮᱨᱢᱟ ᱨᱮ ᱯᱚᱛᱚᱵ ᱟᱠᱟᱨ ᱛᱮ ᱪᱷᱟᱯᱟ ᱥᱚᱫᱚᱨ ᱞᱮᱱᱟ |

᱑᱙᱑᱒ ᱥᱮᱨᱢᱟ ᱨᱮ ᱱᱚᱶᱟ ᱨᱮᱭᱟᱜ ᱟᱫᱚᱢ ᱦᱤᱸᱥ ᱤᱝᱨᱟᱹᱡᱤ ᱛᱮ ᱛᱚᱨᱡᱚᱢᱟ ᱠᱟᱛᱮ ᱪᱷᱟᱯᱟ ᱥᱚᱫᱚᱨ ᱞᱮᱱᱟ | ᱱᱚᱶᱟ ᱨᱮ ᱚᱱᱚᱢᱬᱦᱤᱭᱟᱹ ᱟᱡ ᱱᱤᱡᱽ ᱛᱮᱫ ᱜᱮ ᱛᱚᱨᱡᱚᱢᱟᱭᱤᱡ ᱜᱮ ᱛᱟᱸᱦᱮᱸ ᱠᱟᱱᱟ | ᱛᱚᱨᱡᱚᱢᱟ ᱟᱠᱟᱱ ᱚᱱᱚᱬᱦᱮ ᱠᱚ ᱫᱚ 'ᱥᱚᱝ ᱚᱯᱷᱟᱨᱥ'(ᱤᱝᱨᱟᱹᱡᱤ: Song Offerings) ᱧᱩᱛᱩᱢ ᱛᱮ ᱥᱚᱱᱚᱫᱚᱨ ᱞᱮᱱᱟ | ᱤᱝᱨᱟᱹᱡᱤ ᱛᱚᱨᱡᱚᱢᱟᱣᱟᱜ ᱯᱚᱛᱚᱵ ᱫᱚ ᱯᱟᱪᱷᱮ ᱫᱤᱥᱚᱢ ᱜᱟᱹᱠᱷᱩᱲ ᱯᱟᱹᱴᱷᱩᱣᱟ ᱥᱟᱶᱛᱟ ᱨᱮ ᱵᱟᱹᱥᱩᱛᱮ ᱧᱩᱢ ᱞᱮᱫᱟ | ᱒᱐᱑᱐ ᱥᱮᱨᱢᱟ ᱨᱮ ᱜᱤᱛᱟᱧᱡᱚᱞᱤ ᱥᱟᱭ ᱥᱮᱨᱢᱟ ᱯᱩᱨᱟᱹᱣ ᱧᱩᱛᱩᱢ ᱛᱮ ᱠᱚᱞᱠᱟᱛᱟ ᱨᱮᱭᱟᱜ ᱱᱟᱠᱛᱚᱞᱟ ᱢᱮᱴᱨᱚ ᱥᱴᱮᱥᱚᱱ ᱨᱮᱭᱟᱜ ᱧᱩᱛᱩᱢ ᱫᱚ '''ᱜᱤᱛᱟᱧᱡᱚᱞᱤ ᱢᱮᱴᱨᱚ ᱥᱴᱮᱥᱚᱱ''' ᱠᱚ ᱫᱚᱦᱚ ᱠᱮᱫᱼᱟ |

==ᱚᱞᱚᱜ ᱨᱮᱭᱟᱜ ᱱᱟᱜᱟᱢ==
ᱜᱤᱛᱟᱧᱡᱚᱞᱤ ᱚᱱᱚᱬᱦᱮ ᱨᱮᱭᱟᱜ ᱜᱟᱵᱮ ᱠᱟᱛᱷᱟ ᱥᱮᱥᱮᱱᱫᱽᱨᱟᱭᱤᱡ, ᱨᱚᱵᱤᱱᱫᱽᱨᱚ ᱜᱟᱹᱠᱷᱩᱲᱤᱭᱟᱹ ᱢᱟᱱᱚᱛᱟᱱ ᱥᱩᱠᱩᱢᱟᱨ ᱥᱮᱱᱮ ᱚᱞ ᱟᱠᱟᱫᱟ-''ᱩᱛᱥᱚᱨᱜᱚ'' ᱟᱨ ''ᱛᱷᱮᱭᱟᱨ'' ᱚᱠᱛᱮ ᱨᱮ ᱟᱹᱰᱤ ᱟᱭᱢᱟ ᱥᱮᱨᱮᱧ ᱠᱚ ᱚᱞ ᱞᱮᱱᱟ|ᱩᱱ ᱚᱠᱛᱮ ᱟᱡ ᱨᱮᱱ ᱦᱩᱰᱤᱧ ᱦᱚᱯᱚᱱ ᱥᱚᱢᱤᱱᱫᱽᱨᱚ ᱱᱟᱛᱷ ᱴᱷᱟᱠᱩᱨ ᱟᱪᱠᱟ ᱛᱮ ᱵᱮᱱᱰᱟᱣᱮᱱ ᱛᱮ ᱠᱚᱵᱤ ᱜᱩᱨᱩ ᱛᱷᱚᱲᱟ ᱫᱤᱱ ᱞᱟᱹᱜᱤᱫ-ᱮ ᱵᱤᱪᱚᱞ ᱩᱛᱟᱹᱨ ᱞᱮᱱᱟ|ᱩᱱ ᱚᱠᱛᱮ ᱚᱱᱟ ᱦᱚᱢᱟᱨ ᱦᱟᱞᱟᱝ ᱦᱟᱞᱟᱝ ᱜᱮ ᱢᱤᱫ ᱱᱟᱣᱟ ᱚᱬᱦᱮ ᱥᱮᱨᱮᱧ ᱜᱮ ᱦᱩᱭᱮᱱ|ᱱᱚᱣᱟ ᱠᱚ ᱫᱚ ᱥᱚᱫᱚᱨ ᱞᱮᱱᱟ ᱜᱤᱛᱟᱧᱡᱚᱞᱤ (᱑᱙᱑᱗) ᱨᱮ।<ref>সুকুমাৰ সেন, বাংলা সাহিত্যৰ ইতিহাস, চতুৰ্থ খণ্ড, আনন্দ পাবলিচাৰ্চ প্ৰাঃ লিঃ, কলকাতা, ১৯৯৬ সং, পৃ. ১১০</ref>|ᱨᱚᱵᱤᱱᱫᱽᱨᱚ ᱱᱟᱛᱷᱟ ᱟᱜ ᱡᱤᱭᱤᱱᱤ ᱚᱞᱚᱤᱡ ᱯᱨᱚᱵᱷᱟᱛ ᱠᱩᱢᱟᱨ ᱢᱩᱠᱷᱚᱯᱫᱽᱫᱟᱭ ᱞᱮᱠᱟ ᱛᱮ ''ᱯᱨᱟᱭᱚᱥᱪᱤᱛ'' (᱑᱙᱐᱙) ᱱᱟᱴᱚᱠ ᱨᱮ ᱚᱞ ᱚᱞ ᱛᱮ ᱟᱹᱰᱤ ᱟᱭᱢᱟ ᱫᱷᱟᱣ ᱥᱮᱨᱮᱧᱮ ᱚᱞᱮᱫ ᱠᱟᱱ ᱛᱟᱸᱦᱮᱸ ᱠᱟᱱᱟ<ref>প্ৰভাতকুমাৰ মুখোপাধ্যায়, ৰবীন্দ্ৰজীবনকথা, আনন্দ পাবলিচাৰ্চ প্ৰাঃ লিঃ, কলকাতা, ১৩৮৮ সং, পৃ. ৭৫</ref>|ᱚᱱᱟ ᱨᱮᱭᱟᱜ ᱟᱫᱚᱢ ᱫᱷᱟᱯ ᱠᱚ ᱨᱮ ᱜᱤᱛᱟᱧᱡᱚᱞᱤ ᱨᱮᱭᱟᱜ ᱠᱟᱹᱞᱤ ᱠᱚᱭ ᱚᱞ ᱫᱟᱯᱚᱲ ᱞᱮᱫ-ᱟ| জীৱনে এক গভীৰ ৰসৰ স্তৰত প্ৰবেশ কৰিছে(ᱡᱤᱭᱚᱱ ᱫᱚ ᱢᱤᱫ ᱜᱟᱹᱦᱤᱨ ᱨᱟᱥᱟ ᱨᱮᱭᱟᱜ ᱫᱷᱟᱯ ᱨᱮ ᱵᱚᱞᱚᱭᱮᱱᱟ), ᱥᱮᱨᱮᱧ ᱠᱚ ᱫᱚ ᱚᱱᱟ ᱨᱮᱭᱟᱜ ᱜᱮ ᱫᱟᱹᱭᱠᱟᱹ ᱠᱟᱱᱟ|

==ᱛᱚᱨᱡᱚᱢ ᱨᱮᱭᱟᱜ ᱱᱟᱜᱟᱢ==
᱑᱙᱑᱒ ᱥᱮᱨᱢᱟ ᱨᱮᱭᱟᱜ ᱮᱛᱚᱦᱚᱵ ᱚᱠᱛᱮ ᱨᱮ ᱨᱚᱵᱤᱱᱫᱽᱨᱚ ᱱᱟᱛᱷ ᱫᱚ ᱡᱟᱦᱟᱡᱽ ᱛᱮ ᱞᱚᱱᱰᱚᱱ ᱥᱮᱱᱚᱜ ᱨᱮᱭᱟᱜ ᱠᱟᱛᱷᱟ ᱛᱟᱸᱦᱮᱸ ᱠᱟᱱᱟ|ᱢᱮᱱ ᱠᱷᱟᱱ ᱥᱟᱝᱜᱷᱟᱨ ᱢᱟᱲᱟᱝ ᱨᱮ ᱜᱮ ᱚᱨᱥᱚ ᱟᱡᱟᱨ ᱛᱮ ᱡᱟᱹᱵᱲᱤ ᱞᱮᱱᱟ ᱟᱨ ᱯᱚᱫᱽᱰᱟ ᱜᱟᱰᱟ ᱨᱮ ᱞᱟᱹᱣᱠᱟᱹ ᱪᱮᱛᱟᱱ ᱨᱮ ᱜᱮ ᱡᱤᱨᱟᱹᱣᱚᱜ ᱦᱩᱭᱮᱱ ᱛᱟᱭᱟ|ᱚᱱ ᱚᱠᱛᱮ ᱨᱮ ᱩᱱᱤ ᱫᱚ ᱟᱹᱰᱤ ᱟᱞᱜᱟ ᱛᱮ ᱟᱡᱟᱜ ᱜᱤᱛᱟᱧᱡᱚᱞᱤ ᱯᱚᱵᱚᱛ ᱤᱝᱨᱟᱹᱡᱤ ᱯᱟᱹᱨᱥᱤ ᱛᱮᱭᱮ ᱛᱚᱨᱡᱚᱢᱟ ᱠᱮᱫᱟ|ᱛᱟᱭᱚᱢ ᱛᱮ ᱜᱤᱛᱟᱧᱡᱚᱞᱤ ᱨᱮᱭᱟᱜ ᱕᱒ ᱜᱚᱴᱟᱝ ᱟᱨ ᱜᱤᱛ ᱢᱟᱞᱟ,  ᱱᱚᱭ ᱵᱮᱫᱽᱭᱚ, ᱛᱷᱮᱭᱟ ᱯᱨᱚᱵᱷᱨᱩᱛᱤ ᱟᱨ ᱸᱳᱛᱷᱚᱱ ᱚᱱᱚᱲᱦᱮ ᱯᱚᱛᱚᱵ ᱠᱷᱚᱱ ᱕᱑ ᱜᱚᱴᱟᱝ ᱡᱚᱛᱚ ᱛᱮ ᱑᱐᱓ ᱜᱚᱴᱟᱝ ᱚᱱᱚᱲᱦᱮ ᱛᱚᱨᱡᱚᱢᱟ ᱯᱟᱱᱫᱩ ᱞᱤᱯᱤ ᱛᱮᱭᱟᱨ ᱞᱮᱫᱟ|ᱱᱤᱭᱹ ᱯᱟᱱᱰᱩ ᱞᱤᱯᱤ ᱥᱟᱶ ᱛᱮ ᱨᱚᱵᱤᱱᱰᱽᱨᱚ ᱫᱚ ᱵᱚᱢᱵᱟᱭ ᱡᱟᱦᱟᱡᱽ ᱜᱷᱟᱴ ᱨᱮ ᱑᱙᱑᱒ ᱥᱮᱨᱢᱟ ᱨᱮᱭᱟᱜ ᱒᱗ ᱢᱮᱹ ᱦᱤᱞᱚᱜ ᱞᱚᱱᱰᱚᱱ ᱥᱟᱝᱜᱷᱟᱨᱮ ᱮᱚᱦᱚᱵ ᱞᱮᱫᱟ|ᱥᱟᱝᱜᱷᱟᱨ ᱚᱠᱛᱮ ᱨᱮ ᱟᱨᱦᱚᱸ ᱟᱫᱚᱢ ᱚᱱᱚᱲᱦᱮ ᱠᱚᱭ ᱡᱚᱲᱟᱣ ᱞᱮᱫᱟ|᱑᱖ ᱡᱩᱱ ᱦᱤᱞᱚᱜ ᱞᱚᱱᱰᱚᱱᱮ ᱛᱤᱭᱚᱜ ᱞᱮᱫᱟ|ᱩᱱ ᱚᱠᱛᱮ ᱨᱮ ᱩᱱᱤ ᱫᱚ ᱣᱤᱞᱤᱭᱟᱢ ᱨᱚᱱᱮᱥᱴᱚᱨ ᱥᱟᱶ ᱛᱮ ᱭᱮ ᱧᱟᱯᱟᱢ ᱞᱮᱱᱟ ᱟᱨ ᱯᱟᱱᱰᱩ ᱞᱤᱯᱤᱭᱮ ᱩᱫᱩᱜ ᱟᱫᱮᱭᱟ|᱑᱙᱑᱒ ᱥᱮᱨᱢᱟ ᱨᱮᱭᱟᱜ ᱢᱩᱪᱟᱹᱫ ᱥᱮᱡ ᱞᱚᱱᱰᱚᱱ ᱨᱮᱭᱟᱜ ᱤᱱᱰᱤᱭᱟᱱ ᱥᱚᱥᱟᱭᱴᱤ ᱦᱚᱛᱮ ᱴᱮ ᱱᱤᱭᱟᱹ ᱯᱚᱛᱚᱵ ᱫᱚ ᱪᱷᱟᱯᱟ ᱥᱚᱫᱚᱨ ᱞᱮᱱᱟ|
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱯᱚᱛᱚᱵ]]
