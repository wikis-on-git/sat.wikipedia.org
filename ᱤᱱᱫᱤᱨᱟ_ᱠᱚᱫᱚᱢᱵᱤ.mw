[[File:Indira Kadambi.jpg|thumb|Indira Kadambi striking a graceful pose]]

'''ᱤᱱᱫᱤᱨᱟ ᱠᱚᱫᱚᱢᱵᱤ''' ( ᱡᱟᱱᱟᱢ ᱓᱐ ᱥᱮᱯᱴᱮᱢᱵᱚᱨ ᱑᱙᱖᱙, ᱠᱩᱱᱫᱟᱯᱩᱨ, ᱠᱚᱨᱱᱟᱴᱚᱠᱚ ) ᱫᱚ ᱢᱤᱫ ᱢᱟᱨᱟᱝᱟᱱ ᱥᱤᱧᱚᱛᱤᱭᱟᱹ ᱵᱷᱟᱨᱚᱛᱱᱟᱴᱭᱚᱢ ᱮᱱᱮᱡ ᱩᱫᱩᱜ ᱥᱚᱫᱚᱨᱤᱭᱟᱹ ᱠᱟᱱᱟᱭ ᱟᱨ ᱵᱷᱟᱨᱚᱛ ᱱᱟᱴᱭᱚᱢ ᱮᱱᱮᱡ ᱨᱤᱱᱤᱡ ᱢᱟᱪᱮᱛ ᱠᱟᱱᱟᱭ ᱾ 

== ᱵᱚᱝᱥᱚ ==

ᱤᱱᱫᱤᱨᱟ ᱠᱚᱫᱚᱢᱵᱟ ᱫᱚ ᱢᱤᱫ ᱵᱷᱟᱨᱚᱪᱱᱟᱴᱭᱚᱢ ᱮᱠᱥᱯᱳᱱᱮᱴ ᱠᱟᱱᱟᱭ, ᱟᱨ ᱥᱨᱤᱢᱚᱛᱤ ᱫᱟᱫᱟᱨ, ᱱᱚᱴᱚᱣᱤᱥᱤᱨᱫᱟ ᱱᱚᱨᱢᱚᱫᱟ ᱟᱨ ᱯᱚᱫᱽᱢᱚᱵᱷᱩᱥᱚᱬ ᱥᱨᱤᱢᱚᱛᱤ ᱠᱚᱞᱟᱱᱤᱫᱷᱤ ᱱᱟᱨᱟᱭᱚᱬᱚᱱ ᱨᱤᱱ ᱟᱪᱮᱛᱤᱭᱟᱹᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤ ᱫᱚ ᱠᱮᱨᱚᱲ ᱨᱮᱱᱟᱜ ᱢᱳᱦᱤᱱᱤᱚᱴᱴᱚᱢ ᱨᱮ ᱥᱨᱤ ᱵᱮᱞᱚᱠᱣᱟᱰᱤ ᱥᱨᱤᱱᱤᱵᱟᱥ ᱚᱭᱚᱝᱜᱚᱨ ᱴᱷᱮᱱ ᱠᱷᱚᱱ ᱥᱮᱪᱮᱫ ᱮ ᱦᱟᱛᱟᱣ ᱞᱮᱫ-ᱟ ᱾ 

== ᱢᱟᱹᱱ ==

ᱤᱱᱫᱤᱨᱟ ᱠᱚᱫᱚᱢᱵᱟ ᱫᱚ ᱦᱩᱱᱟᱹᱨ ᱚᱛᱮᱛ ᱨᱮ ᱟᱡᱟᱜ ᱥᱚᱨᱮᱥ ᱮᱱᱮᱢ ᱠᱷᱟᱹᱛᱤᱨ ᱠᱚᱨᱱᱟᱴᱚᱠᱚ ᱟᱨᱭᱚᱵᱷᱚᱴᱚ ᱞᱟᱠᱪᱟᱨ ᱜᱟᱶᱛᱟ ᱯᱟᱦᱴᱟ ᱠᱷᱚᱱ ᱱᱟᱴᱭᱚ ᱥᱟᱱᱛᱚᱞᱟ ᱥᱤᱨᱯᱷᱟᱹ ᱛᱮᱭ ᱢᱟᱹᱱ ᱦᱟᱞᱟᱝ ᱟᱠᱟᱱᱟ ᱟᱨ ᱱᱟᱨᱚᱫᱚ ᱜᱚᱬᱚ ᱥᱚᱵᱷᱟ, ᱪᱮᱱᱱᱟᱭ ᱯᱟᱦᱴᱟ ᱠᱷᱚᱱ ᱥᱚᱨᱮᱥ ᱢᱟᱨᱟᱝᱟᱱ ᱱᱟᱪᱚᱱᱤᱭᱟᱹ ᱥᱤᱨᱯᱷᱟᱹ ᱛᱮᱭ ᱢᱟᱹᱱ ᱥᱟᱨᱦᱟᱣ ᱟᱠᱟᱱᱟ ᱾ ᱩᱱᱤ ᱫᱚ ᱥᱤᱧᱚᱛᱤᱭᱟᱹ ᱞᱟᱠᱪᱟᱨᱮᱛ ᱥᱟᱹᱜᱟᱹᱭ ᱥᱚᱢᱵᱚᱸᱫᱷ (ICCR), ᱥᱤᱧᱚᱛ ᱥᱚᱨᱠᱟᱨ ᱤᱡ ᱢᱤᱫ ᱮᱢᱯᱟᱱᱮᱞᱰ ᱵᱟᱰᱚᱦᱤᱭᱟᱹ ᱠᱟᱱᱟᱭ ᱾ 

ᱩᱱᱤ ᱫᱚ ᱥᱤᱧᱚᱛ ᱟᱨ ᱭᱩᱠᱮ, ᱥᱮᱞᱮᱫ ᱯᱚᱱᱚᱛ ᱟᱢᱮᱨᱤᱠᱟ, ᱛᱤᱱᱟᱹᱝ ᱜᱟᱱ ᱭᱩᱨᱳᱯᱤᱭᱟᱹ ᱫᱤᱥᱚᱢ ᱟᱨ ᱢᱚᱞᱮᱥᱤᱭᱟᱹ ᱨᱮ ᱟᱹᱰᱤ ᱵᱟᱹᱲᱛᱤ ᱞᱮᱠᱟᱭ ᱥᱟᱸᱜᱷᱟᱸᱨ ᱟᱠᱟᱫ-ᱟ ᱾ ᱟᱹᱰᱤ ᱜᱟᱱ ᱨᱮᱰᱤᱭᱳ, ᱧᱮᱱᱮᱞᱚᱢ ᱱᱮᱴᱣᱚᱨᱠ ᱟᱨ ᱯᱨᱮᱥ ᱞᱟᱹᱜᱤᱫ ᱥᱟᱠᱟᱢ ᱨᱮᱦᱚᱸ ᱩᱱᱤᱭᱟᱜ ᱦᱩᱱᱟᱹᱨ ᱫᱚ ᱟᱨ ᱦᱚᱸ ᱩᱯᱨᱩᱢ ᱮ ᱮᱢ ᱟᱠᱟᱣᱟ ᱫᱮᱭᱟ ᱾

== Institution ==

ᱥᱤᱧᱚᱛ ᱟᱨ ᱵᱟᱦᱨᱮ ᱫᱤᱥᱚᱢ ᱨᱤᱱ ᱛᱤᱱᱟᱹᱝ ᱜᱟᱱ ᱟᱞᱟᱭᱟᱠᱟᱱ ᱟᱪᱮᱛᱤᱭᱟᱹ ᱟᱨ ᱢᱟᱪᱮᱛ ᱥᱟᱹᱱᱟᱹᱫᱽ ᱥᱮᱥᱚᱱ ᱞᱟᱹᱜᱤᱫ ᱡᱚᱛᱚ ᱥᱮᱨᱢᱟ ᱤᱱᱫᱤᱨᱟ ᱫᱚᱭ ᱪᱟᱞᱟᱜ-ᱟ ᱾ ᱩᱱᱤ ᱫᱚ ᱚᱵᱷᱤᱱᱚᱵᱽ, ᱟᱨ ᱱᱚᱴᱴᱩᱵᱚᱝᱜᱚᱢ ᱮᱢᱟᱱ ᱯᱟᱲᱦᱟᱣ ᱨᱮ ᱟᱹᱰᱤ ᱜᱮᱭ ᱢᱟᱺᱦᱤᱨᱟ ᱾ ᱩᱱᱤ ᱫᱚ ᱢᱤᱫ ᱧᱩᱛᱩᱢᱟᱱ ᱚᱵᱷᱤᱱᱟᱭᱚᱠ ᱢᱟᱪᱮᱛᱟᱹᱱᱤ ᱠᱟᱱᱟᱭ ᱾

ᱥᱮᱨᱢᱟ ᱒᱐᱑᱑ ᱨᱮ, ᱟᱡ ᱟᱨ ᱟᱡ ᱡᱟᱶᱟᱨ ᱴᱤ.ᱵᱤ. ᱨᱟᱢᱯᱨᱚᱥᱟᱫᱽ ᱦᱚᱛᱮᱛᱮ ᱑᱙᱘᱙ ᱨᱮ ᱮᱛᱚᱦᱚᱵ ᱠᱮᱫ ᱜᱟᱶᱛᱟ, ᱮᱢᱵᱮᱞᱚᱢ ᱫᱚ ᱡᱚᱜᱟ ᱥᱟᱶ ᱥᱟᱶᱛᱮ ᱤᱧᱚᱛᱤᱭᱟᱹ ᱦᱩᱱᱟᱹᱨ ᱩᱫᱩᱜ ᱥᱚᱫᱚᱨ ᱨᱮᱱᱟᱜ ᱡᱮᱜᱮᱛ ᱨᱮ ᱯᱩᱭᱞᱩ ᱚᱱᱞᱟᱭᱤᱱ ᱵᱤᱨᱫᱟᱹᱜᱟᱲ ᱨᱮᱱᱟᱜ ᱮᱛᱚᱦᱚᱵ ᱦᱩᱭ ᱞᱮᱱ ᱛᱟᱦᱮᱸᱫ ᱾ ᱮᱢᱵᱮᱞᱮᱢ ᱫᱚ ᱰᱤᱥᱮᱢᱵᱚᱨ ᱒᱐᱑᱑ ᱥᱟᱞᱮ ᱨᱮ ᱪᱮᱱᱱᱟᱨ ᱨᱮᱱᱟᱜ ᱯᱩᱭᱞᱩ ᱟᱣᱩᱴᱰᱳᱨ ᱯᱟᱨᱟᱵᱽ "SaMaaGaMa" ᱦᱚᱸ ᱠᱚ ᱞᱚᱸᱪ ᱠᱮᱫ-ᱟ ᱾ ᱒᱐᱑᱔ ᱥᱟᱞᱮᱨᱮ ᱩᱱᱤ ᱫᱚ ᱞᱟᱭᱤᱯᱷ ᱟᱨᱴ ᱮᱡᱩᱠᱮᱥᱚᱱ, K12 ᱠᱟᱹᱢᱤᱦᱚᱨᱟ ᱫᱚ ᱟᱥᱲᱟ ᱨᱮᱠᱚ ᱞᱚᱸᱪ ᱠᱮᱫ-ᱟ ᱾ ᱡᱟᱦᱟᱸ ᱨᱮ ᱡᱚᱜᱟ, ᱥᱮᱱᱮᱨᱮᱧ, ᱮᱱᱮᱡ ᱟᱨ ᱦᱚᱲᱟᱛ ᱩᱛᱱᱟᱹᱣ  ᱦᱚᱸ ᱟᱥᱲᱟ ᱨᱮᱱᱟᱜ ᱠᱚᱨᱤᱠᱩᱞᱚᱢ ᱞᱮᱠᱟᱛᱮ ᱛᱟᱦᱮᱸ ᱠᱟᱱᱟ ᱾ 

== ᱠᱚᱨᱤᱭᱳᱜᱽᱨᱟᱯᱷᱤ ==

ᱯᱩᱨᱩᱥᱚ ᱯᱚᱨᱤᱱᱟᱢ - ᱢᱤᱫ ᱩᱛᱯᱟᱫᱚᱱ ᱡᱟᱦᱟᱸ ᱫᱚ ᱚᱠᱛᱚ, ᱮᱱᱟᱝ ᱱᱟᱝ, ᱱᱤᱛᱟᱹᱝ ᱱᱟᱝ ᱟᱨ ᱫᱟᱨᱟᱭ ᱱᱟᱝ ᱞᱮᱠᱟᱛᱮ ᱢᱟᱹᱱᱢᱤᱭᱟᱜ ᱠᱚᱱᱥᱮᱯᱴ ᱮ ᱥᱚᱫᱚᱨ ᱥᱟᱢᱟᱝ-ᱟ ᱾  

ᱥᱚᱫᱟᱥᱤᱵᱽ ᱫᱚᱨᱤᱥᱚᱱᱚᱢ - ᱵᱷᱚᱜᱚᱵᱟᱱ ᱥᱤᱵᱽ ᱪᱮᱛᱟᱱ ᱨᱮ ᱢᱤᱫ ᱵᱤᱥᱮᱥᱛᱟ ᱾

ᱚᱥᱴᱷᱚ ᱱᱟᱭᱠᱤᱭᱟᱨᱤᱱ  ᱤᱥᱛᱟ ᱢᱩᱨᱩᱜᱚᱱ - ᱵᱷᱚᱜᱚᱵᱟᱱ ᱢᱩᱨᱩᱜᱟ ᱪᱮᱛᱟᱱ ᱨᱮ ᱢᱤᱫ ᱯᱨᱚᱰᱚᱠᱥᱚᱱ ᱾

ᱵᱟᱢᱥᱤ - ᱫᱤ ᱰᱤᱵᱷᱟᱭᱤᱱ ᱯᱷᱞᱩᱴ - ᱵᱷᱟᱨᱚᱛ ᱱᱟᱴᱭᱚᱢ ᱟᱨ ᱤᱝᱞᱤᱥ ᱚᱱᱚᱲᱦᱮ ᱯᱟᱲᱦᱟᱣ ᱨᱮᱱᱟᱜ ᱡᱚᱲᱟᱣ ᱾

== ᱥᱟᱹᱠᱷᱭᱟᱹᱛ ==
{{ᱥᱟᱹᱠᱷᱭᱟᱹᱛ}}

* http://www.narthaki.com/info/reviews/review59.html
* https://www.bbc.com/news/business-22516037
* http://www.thehindujobs.com/thehindu/mp/2003/05/06/stories/2003050600010100.htm
