{{Infobox pageant titleholder
| name = ᱡᱳᱡᱤᱵᱤᱱᱤ ᱴᱩᱱᱡᱤ<br>Zozibini Tunzi
| image= Zozibini Tunzi.png
| caption= Tunzi in 2019
| hometown = 
| birth_date = {{Birth date and age|1993|9|18|df=yes}} <!-- Sourced in "birthday"-->
| birth_place = [[Tsolo|Tsolo, Eastern Cape]], South Africa
| education = [[Cape Peninsula University of Technology]]
| height= {{height|ft=5|in=10}}
| hair_color = [[Black hair|Black]]
| eye_color = [[Eye color#Brown|Brown]]
| title = [[Miss South Africa 2019]]<br>[[Miss Universe 2019]]
| competitions = [[Miss South Africa 2017]]<br>(Top 26)<br>[[Miss South Africa 2019]]<br>(Winner)<br>[[Miss Universe 2019]]<br>(Winner)
}}
'''ᱡᱳᱡᱤᱵᱤᱱᱤ ᱴᱩᱱᱡᱤ''' (ᱤᱝᱨᱮᱹᱡᱤ:Zozibini Tunzi;ᱡᱟᱱᱟᱢ:᱑᱘ ᱥᱮᱯᱴᱮᱢᱵᱚᱨ ᱑᱙᱙᱓)ᱫᱚ ᱠᱚᱧᱮ ᱟᱯᱷᱨᱤᱠᱟ ᱨᱮᱱ ᱢᱤᱫᱴᱮᱱ ᱢᱚᱰᱮᱞ ᱟᱨ ᱥᱩᱱᱫᱳᱨᱤ ᱦᱮᱯᱨᱟᱣ ᱨᱮᱱ ᱢᱤᱫ ᱡᱤᱛᱠᱟᱹᱨᱤᱭᱟᱹ ᱠᱟᱱᱟᱭ᱾ ᱩᱱᱤᱫᱚ ᱒᱐᱑᱙ ᱢᱤᱥ ᱤᱣᱱᱤᱵᱷᱟᱨᱥ ᱮ ᱦᱩᱭ ᱟᱠᱟᱱᱟ᱾ ᱱᱤᱭᱟᱹ ᱞᱟᱦᱟᱨᱮ ᱱᱤᱭᱟᱹ ᱥᱮᱨᱢᱟ ᱜᱮ ᱩᱱᱤ ᱢᱤᱥ ᱤᱣᱱᱤᱵᱷᱟᱨᱥ ᱠᱚᱧᱮ ᱟᱯᱷᱨᱤᱠᱟᱭ ᱦᱩᱭᱞᱮᱱᱟ᱾ ᱩᱱᱤᱫᱚ ᱛᱮᱥᱟᱨ ᱠᱚᱧᱮ ᱟᱯᱷᱨᱤᱠᱟᱱ ᱟᱨ ᱒᱐᱑᱑ ᱢᱤᱥ ᱤᱣᱱᱤᱵᱷᱟᱨᱥ ᱥᱤᱨᱯᱟ. ᱡᱤᱛᱠᱟᱹᱨᱤᱭᱟᱹ ᱞᱮᱭᱞᱟ ᱞᱳᱯᱮᱡᱽ ᱛᱟᱭᱚᱢ ᱫᱟᱨᱟᱢ ᱯᱟᱹᱦᱤᱞ ᱦᱮᱸᱫᱮ ᱛᱤᱨᱞᱟᱹ ᱦᱤᱥᱟᱹᱵᱛᱮ ᱱᱚᱣᱟ ᱥᱤᱨᱯᱟᱹᱭ ᱧᱟᱢ ᱠᱮᱫᱟ᱾

== ᱮᱛᱦᱚᱵ ᱡᱤᱭᱚᱱ ==
ᱴᱩᱱᱡᱤ ᱫᱚ ᱠᱚᱧᱮ ᱟᱯᱷᱨᱤᱠᱟ ᱨᱮᱱᱟᱜ ᱥᱟᱢᱟᱝ ᱠᱮᱹᱯᱮᱹᱨ ᱥᱳᱞᱳ ᱥᱚᱦᱚᱨ ᱨᱮᱭ ᱡᱟᱱᱟᱢ ᱟᱠᱟᱱᱟ᱾ ᱟᱡ ᱵᱟᱵᱟ ᱫᱚ ᱞᱩᱝᱜᱤᱥᱟ ᱴᱩᱱᱡᱤ ᱟᱨ ᱜᱚᱜᱚ ᱫᱚ ᱯᱷᱤᱞᱤᱥᱳᱣᱟ ᱱᱟᱰᱟᱯᱳ᱾ ᱴᱩᱱᱡᱤ ᱨᱮᱱ ᱫᱚ ᱟᱨᱦᱚᱸ ᱵᱟᱨᱮᱭᱟ ᱠᱩᱲᱤ ᱵᱚᱭᱦᱟ ᱢᱮᱱᱟᱜ ᱠᱤᱱᱟᱹ᱾ ᱠᱟᱹᱴᱤᱡ ᱨᱮ ᱫᱚ ᱴᱩᱱᱡᱤ ᱥᱳᱞᱳ ᱠᱷᱚᱱ ᱥᱩᱨᱜᱮ ᱢᱮᱱᱟᱜ ᱥᱩᱰᱳᱭᱟᱰᱳᱭᱮᱱᱤ ᱟᱹᱛᱚ ᱨᱮ᱾ ᱛᱟᱭᱚᱢ ᱛᱮ ᱴᱩᱱᱡᱤ ᱫᱚ ᱠᱮᱹᱯᱴᱟᱣᱱ ᱥᱚᱦᱚᱨ ᱨᱮᱭ ᱦᱮᱡ ᱮᱱᱟ ᱟᱨ ᱛᱟᱸᱦᱮᱸᱱᱮ ᱫᱷᱩᱨᱟᱹᱣᱱᱟ᱾ ᱚᱸᱰᱮᱜᱮ ᱩᱱᱤᱫᱚ ᱠᱮᱹᱯ ᱯᱮᱹᱱᱤᱱᱥᱩᱞᱟ ᱡᱮᱜᱮᱛ ᱵᱤᱨᱫᱟᱹᱜᱟᱲ ᱠᱷᱚᱱ ᱒᱐᱑᱘ ᱥᱮᱨᱢᱟ ᱨᱮ ᱡᱚᱱᱚᱥᱚᱝᱡᱳᱜᱽ ᱟᱨ ᱪᱤᱛᱟᱹᱨ ᱵᱮᱵᱚᱥᱛᱷᱟᱯᱚᱱᱟ ᱥᱟᱛᱟᱢ ᱛᱮ ᱚᱱᱟᱨᱥ ᱰᱤᱜᱨᱤᱭ ᱧᱟᱢ ᱠᱮᱫᱟ᱾ 

== ᱠᱟᱹᱢᱤ ᱡᱤᱭᱚᱱ ==

=== ᱢᱤᱥ ᱠᱚᱧᱮ ᱟᱯᱷᱨᱤᱠᱟ ===
ᱴᱩᱱᱡᱤ ᱫᱚ ᱒᱐᱑᱗ ᱥᱮᱨᱢᱟ ᱨᱮ ᱯᱟᱹᱦᱤᱞ ᱫᱷᱟᱣ ᱪᱚᱨᱚᱠ ᱦᱮᱯᱨᱟᱣ ᱨᱮᱭ ᱥᱮᱞᱮᱫ ᱞᱮᱱᱟ᱾ ᱒᱐᱑᱗ ᱢᱤᱥ ᱠᱚᱧᱮ ᱟᱯᱷᱨᱤᱠᱟ ᱦᱮᱯᱨᱟᱣ ᱨᱮ ᱩᱱ ᱡᱚᱠᱷᱚᱡ ᱩᱱᱤ ᱫᱚ ᱢᱩᱪᱟᱹᱫ ᱒᱖ ᱵᱷᱤᱛᱨᱤ ᱨᱮᱭ ᱛᱟᱸᱦᱮᱸᱠᱟᱱᱟ᱾ ᱛᱚᱵᱮ ᱢᱩᱪᱟᱹᱫ ᱑᱒ ᱨᱮ ᱫᱚ ᱵᱟᱭ ᱛᱟᱸᱦᱮᱸᱞᱮᱱᱟ᱾ ᱒᱐᱑᱙ ᱨᱮ ᱟᱨᱦᱚᱸ ᱩᱱᱤ ᱢᱤᱥ ᱠᱚᱧᱮ ᱟᱯᱷᱨᱤᱠᱟ ᱦᱮᱯᱨᱟᱣ ᱨᱮᱭ ᱥᱮᱞᱮᱫᱼᱮᱱᱟ᱾ ᱯᱟᱹᱦᱤᱞ ᱫᱷᱟᱣ ᱛᱮ ᱴᱩᱱᱡᱤ ᱫᱚ ᱯᱟᱹᱦᱤᱞ ᱓᱕ ᱵᱷᱤᱛᱨᱤ ᱨᱮᱭ ᱛᱟᱸᱦᱮᱸᱠᱟᱱᱟ᱾ ᱤᱱᱟᱹ ᱛᱟᱭᱚᱢ ᱯᱮᱯᱩᱱ ᱫᱷᱟᱣ ᱚᱰᱤᱥᱚᱱ ᱛᱟᱭᱚᱢ ᱯᱟᱹᱦᱤᱞ ᱑᱖ ᱵᱷᱤᱛᱨᱤ ᱨᱮᱦᱚᱸᱭ ᱛᱟᱸᱦᱮᱸᱭᱱᱟ᱾ 

ᱢᱩᱪᱟᱹᱫ ᱑᱖ ᱵᱷᱤᱛᱨᱤ ᱨᱮ ᱦᱮᱡ ᱠᱟᱛᱮ ᱒᱐᱑᱙ ᱢᱤᱥ ᱠᱚᱧᱮ ᱟᱯᱷᱨᱤᱠᱟ ᱦᱮᱯᱨᱟᱣ ᱨᱮ ᱴᱩᱱᱡᱤ ᱫᱚ ᱙ ᱟᱜᱚᱥᱴ ᱯᱨᱤᱴᱳᱨᱤᱭᱟᱥ ᱥᱚᱦᱚᱨ ᱨᱮ ᱦᱮᱯᱨᱟᱣ ᱨᱮᱱᱟᱜ ᱢᱩᱬᱩᱛ ᱯᱚᱨᱵᱚ ᱨᱮᱭ ᱥᱮᱞᱮᱫ ᱞᱮᱱᱟ᱾ ᱤᱱᱟᱹ ᱛᱟᱭᱚᱢ ᱚᱸᱰᱮ ᱠᱷᱚᱱ ᱢᱩᱪᱟᱹᱫ ᱑᱐, ᱢᱩᱪᱟᱹᱫ ᱕ ᱠᱷᱚᱱ ᱦᱮᱯᱨᱟᱣ ᱨᱮᱱᱟᱜ ᱯᱷᱟᱭᱱᱟᱞ ᱨᱮᱭ ᱥᱮᱴᱮᱨ ᱞᱮᱱᱟ᱾ ᱯᱷᱟᱭᱱᱟᱞ ᱨᱮ ᱥᱟᱥᱟ ᱞᱤ ᱚᱞᱤᱵᱷᱤᱭᱮ ᱧᱩᱛᱩᱢᱟᱱ ᱥᱟᱶᱛᱮ ᱦᱮᱯᱨᱟᱣ ᱨᱮ ᱟᱡ ᱥᱤᱨᱯᱟᱹᱭ ᱧᱟᱢ ᱠᱮᱫᱟ᱾ ᱞᱟᱦᱟ ᱫᱷᱟᱣ ᱨᱮᱱ ᱢᱤᱥ ᱠᱚᱧᱮ ᱟᱯᱷᱨᱤᱠᱟ [[ᱛᱟᱢᱟᱨᱤᱱ ᱜᱨᱤᱱ]] ᱴᱷᱮᱱ ᱠᱷᱚᱱ ᱥᱤᱨᱯᱟᱹᱭ ᱦᱟᱢᱮᱴ ᱡᱚᱝ ᱠᱮᱫᱟ᱾ ᱚᱱᱟ ᱥᱤᱨᱯᱟᱹ ᱨᱮᱱᱟᱜ ᱯᱩᱨᱚᱥᱠᱟᱨ ᱦᱤᱥᱟᱹᱵᱛᱮ ᱴᱩᱱᱡᱤ ᱑ ᱢᱤᱞᱤᱭᱚᱱ ᱨᱮᱱᱰ, ᱢᱤᱫᱴᱮᱱ ᱜᱟᱹᱰᱤ, ᱡᱳᱦᱟᱱᱮᱥᱵᱟᱨᱜᱽ ᱠᱷᱚᱱ ᱥᱩᱨᱨᱮ ᱥᱮᱱᱰ ᱴᱚᱱᱨᱮ ᱕ ᱢᱤᱞᱤᱭᱚᱱ ᱫᱟᱢ ᱨᱮᱱᱟᱜ ᱡᱤᱱᱤᱥᱯᱚᱛᱨᱚ ᱥᱟᱶ ᱢᱤᱫᱴᱮᱱ ᱚᱲᱟᱜᱼᱮ ᱧᱟᱢ ᱠᱮᱫᱟ᱾ ᱟᱨ ᱢᱤᱥ ᱤᱣᱱᱤᱵᱷᱟᱨᱥ ᱒᱐᱑᱙ ᱦᱮᱯᱨᱟᱣ ᱨᱮ ᱠᱚᱧᱮ ᱟᱯᱷᱨᱤᱠᱟ ᱨᱮᱱ ᱦᱩᱭ ᱠᱟᱛᱮ ᱥᱮᱞᱮᱫᱚᱜ ᱨᱮᱱᱟᱜ ᱥᱩᱡᱳᱜᱽ ᱦᱚᱸᱭ ᱧᱟᱢ ᱞᱮᱫᱟ᱾ 

=== ᱢᱤᱥ ᱤᱣᱱᱤᱵᱷᱟᱨᱥ ===

== ᱵᱟᱨᱦᱮ ᱡᱚᱱᱚᱲ ==

== ᱯᱷᱮᱰᱟᱛ ==
