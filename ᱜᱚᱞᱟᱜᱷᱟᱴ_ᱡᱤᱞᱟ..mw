
{{Infobox India district
| Name                 = ᱜᱚᱞᱟᱜᱷᱟᱴ
| State                = ᱟᱥᱟᱢ
| Division             = ᱪᱮᱛᱟᱱ ᱟᱥᱟᱢ
| Established          = {{Start date|1987|8|15|df=yes}}
| HQ                   = ᱜᱚᱞᱟᱜᱷᱟᱴ
| Map                  = Assam district locator map Golaghat.svg
| Coordinates          = {{coord|26.0|N|93.0|E|display=title,inline}}
| Area                 = ᱓᱕᱐᱒
| Area_footnotes       = 
| Elevation            = 
| Year                 = ᱒00᱑
| Population           = ᱑᱐᱖᱖᱘᱘᱘
| Population_footnotes = <ref name="census">{{cite web | url=http://www.census2011.co.in/census/district/152-golaghat.html | title=Census Golaghat | publisher=censusindia.co.in | accessdate=January 14, 2012}}</ref>
| Density_footnotes    =
| Urban                = 
| Literacy             = ᱗᱗.᱔᱓%<ref name="census"/>
| SexRatio             = ᱙᱖᱔<ref name="census"/>
| Collector            = 
| Tehsils              = ᱜᱚᱞᱟᱜᱷᱟᱴ, ᱵᱚᱠᱟᱠᱷᱟᱛ, ᱫᱷᱚᱱᱥᱤᱨᱤ, ᱢᱮᱨᱟᱯᱟᱱᱤ
| LokSabha             = [[ᱠᱚᱞᱤᱭᱟᱵᱚᱮ (ᱞᱚᱠᱥᱚᱵᱷᱟ ᱥᱚᱢᱚᱥᱴᱤ)|ᱠᱚᱞᱤᱭᱟᱵᱚᱨ]]
| Assembly             = ᱵᱚᱠᱟᱠᱷᱟᱛ (᱙᱓), ᱥᱚᱨᱩᱯᱚᱛᱷᱟᱨ (᱙᱔), ᱜᱚᱞᱟᱜᱷᱟᱴ (᱙᱕), ᱠᱷᱩᱢᱴᱟᱭ (᱙᱖)
| Highways             = 
| Vehicle              = 
| Rain                 = 
| Website              = http://www.golaghat.gov.in
}}
ᱜᱚᱞᱟᱜᱷᱟᱴ ᱡᱤᱞᱟᱹ ᱟᱥᱟᱢ ᱯᱚᱱᱚᱛ ᱨᱮᱱᱟᱜ ᱓᱓ ᱜᱚᱴᱟᱝ ᱡᱤᱞᱟᱹ ᱢᱩᱫᱽ ᱨᱮ ᱢᱤᱫ ᱴᱮᱱ ᱠᱟᱱᱟ ᱾ ᱡᱤᱞᱟᱹ ᱨᱮᱭᱟᱜ  ᱵᱷᱟᱹᱴᱤᱭᱟᱹ ᱫᱚ ᱠᱟᱱᱟ ᱜᱚᱞᱟᱜᱷᱟᱴ ᱱᱚᱜᱚᱨ ᱾ ᱱᱚᱣᱟ ᱡᱤᱞᱟᱹ ᱨᱮᱭᱟᱜ ᱯᱚᱱᱭᱟ ᱢᱚᱦᱩᱠᱢᱟ ᱠᱚ ᱫᱚ ᱦᱩᱭᱩᱜ ᱠᱟᱱᱟ - ᱜᱚᱞᱟᱜᱷᱟᱴ, ᱫᱷᱚᱱᱥᱤᱨᱤ, ᱵᱚᱠᱟᱠᱷᱟᱛ ᱟᱨ ᱢᱮᱨᱟᱯᱟᱱᱤ ᱾ ᱡᱤᱞᱟᱹ ᱨᱮᱭᱟᱜ ᱢᱩᱴ ᱦᱟᱥ ᱞᱮᱠᱷᱟ ᱡᱚᱠᱷᱟ ᱫᱚ ᱠᱟᱱᱟ - ᱓,᱕᱐᱒ ᱠᱤᱞᱚᱢᱤᱴᱟᱨ ᱾ ᱑᱙᱘᱗ ᱥᱮᱨᱢᱟ ᱨᱮ ᱡᱤᱞᱟᱹ ᱰᱟᱢᱰᱟᱦᱮ ᱠᱮᱱᱟ ᱒᱐᱐᱑ ᱥᱮᱨᱢᱟ ᱨᱮᱭᱟᱜ ᱦᱚᱲ ᱞᱮᱠᱷᱟ ᱨᱮ ᱑᱐,᱖᱖,᱘᱘᱘ ᱛᱟᱦᱮ ᱠᱟᱱᱟ ᱾  ᱩᱱᱠᱩ ᱢᱭᱫᱽ ᱨᱮ ᱕,᱔᱓,᱑᱖᱑ ᱡᱚᱱᱟ ᱦᱮᱨᱮᱞ ᱟᱨ ᱕,᱒᱓,᱗᱒᱗ ᱡᱚᱱᱟ ᱢᱟᱭᱡᱤᱣ <ref name="census"/> ᱾
==ᱜᱚᱞᱟᱜᱷᱟᱴ ᱧᱩᱛᱩᱢ ᱚᱢᱚᱱ==
ᱜᱚᱞᱟᱜᱷᱟᱴ ᱧᱩᱛᱩᱢ ᱚᱢᱚᱱᱚᱜ ᱨᱮᱭᱟᱜ ᱢᱤᱫ ᱟᱹᱰᱤ ᱱᱟᱯᱟᱭ ᱠᱟᱹᱦᱱᱤ ᱾ ᱑᱙ ᱥᱟᱭᱟᱱᱟᱜ ᱥᱮᱨᱢᱟ ᱨᱮᱭᱟᱜ ᱛᱟᱞᱟ ᱚᱠᱛᱮ ᱨᱮ ᱢᱟᱹᱱᱰᱣᱟᱹᱨᱤ ᱵᱮᱯᱟᱨᱤ ᱠᱚ ᱫᱷᱚᱱᱥᱤᱨᱤ ᱱᱟᱹᱭ ᱯᱟᱨᱚᱢ ᱜᱷᱟᱴ ᱨᱮ ᱟᱫᱚᱢ ᱜᱚᱞᱟ ᱢᱮᱛᱟᱜ ᱢᱮ ᱠᱟᱹᱴᱤᱡ ᱫᱚᱠᱟᱱ ᱠᱚ ᱵᱮᱱᱟᱣ ᱞᱮᱫᱟ ᱾ ᱱᱚᱣᱟ ᱴᱷᱟᱹᱭ ᱨᱮ ᱜᱮ ᱛᱟᱭᱚᱢ ᱛᱮ ᱱᱟᱝᱜᱽᱨᱟᱦᱟ ᱵᱮᱨᱮᱫ ᱨᱟᱠᱟᱵ ᱱᱟ ᱜᱚᱞᱟᱜᱷᱟᱴ ᱧᱩᱛᱩᱢ ᱛᱮ<ref name="গোলাঘাটৰ ইতিসাহ">{{cite web | url=http://golaghat.gov.in/history.htm | title=গোলাঘাটৰ ইতিসাহ | accessdate=June 24, 2012}}</ref> ᱾

==ᱱᱟᱜᱟᱢ==
ᱥᱚᱨᱩᱯᱚᱛᱷᱟᱨ ᱨᱮᱭᱟᱜ ᱱᱚᱜᱟᱡᱚᱨᱤ ᱠᱷᱚᱱᱤᱠᱚᱨ ᱟᱹᱛᱩ ᱨᱮ ᱧᱟᱢ ᱟᱠᱟᱱ ᱕ ᱥᱟᱭ ᱥᱮᱨᱢᱟ ᱨᱮᱭᱟᱜ ᱫᱷᱤᱨᱤ ᱚᱞ ᱠᱷᱚᱱ ᱵᱟᱰᱟᱭᱚᱜ ᱠᱟᱱᱟ ᱡᱮ, ᱩᱱ ᱚᱠᱛᱮ ᱫᱟᱹᱭᱟᱝ - ᱫᱷᱚᱱᱥᱤᱨᱤ ᱵᱮᱰᱟ ᱨᱮ ᱢᱤᱫ ᱴᱮᱱ ᱯᱷᱩᱨᱜᱟᱹᱞ ᱨᱟᱡᱚᱥᱴᱤ ᱛᱟᱦᱮ ᱠᱟᱱᱟ ᱾ ᱟᱨᱦᱚ' ᱱᱚᱣᱟ ᱤᱴᱟᱹ ᱵᱮᱜ-ᱱᱟᱣ ᱟᱠᱟᱱ ᱫᱚᱞᱟᱱ, ᱢᱚᱴ-ᱢᱩᱱᱫᱤᱞ ᱮᱢᱟᱱ ᱨᱮᱭᱟᱜ ᱨᱟᱹᱯᱩᱫ ᱥᱟᱨᱮᱡ ᱠᱚ ᱙ - ᱑᱐ ᱥᱟᱭ ᱥᱮᱨᱢᱟ ᱨᱮᱭᱟᱜ ᱢᱤᱫᱴᱮᱱ ᱨᱟᱡᱚᱥᱴᱤ ᱞᱮᱠᱟ ᱟᱢᱫᱟᱡᱚᱜ ᱠᱟᱱᱟ ᱾

᱑᱖ ᱥᱟᱭ ᱥᱮᱨᱢᱟ ᱨᱮ ᱱᱚᱣᱟ ᱫᱟᱹᱭᱟᱝ - ᱫᱷᱚᱱᱥᱤᱨᱤ ᱵᱮᱰᱟ ᱟᱦᱳᱢ ᱠᱚᱣᱟᱜ ᱨᱟᱡᱚᱥᱴᱤ ᱨᱮᱥᱮᱞᱮᱫ ᱞᱮᱱᱟ ᱾ ᱟᱦᱳᱢ ᱠᱚᱫᱚ ᱱᱚᱣᱟ ᱡᱟᱭᱜᱟ ᱠᱟᱥᱟᱨᱤ ᱠᱚᱠᱚ ᱨᱮᱡ ᱞᱮᱫ ᱠᱚᱣᱟ ᱾ ᱟᱦᱳᱢ ᱨᱟᱡᱽ ᱚᱠᱛᱮ ᱨᱮ ᱱᱚᱣᱟ ᱴᱷᱟᱹᱭ ᱥᱟᱥᱚᱱ ᱨᱮᱭᱟᱜ ᱫᱟᱭᱤᱠ ᱫᱚ ᱢᱚᱨᱚᱝᱤᱠᱷᱚᱣᱟ ᱜᱚᱦᱟ'ᱭ ᱟᱜ ᱛᱟᱦᱮ ᱠᱟᱱᱟ ᱾<ref name="গোলাঘাটৰ ইতিসাহ" />
===ᱱᱟᱣᱟ ᱡᱤᱞᱟᱹ ᱢᱮᱱᱛᱮ ᱪᱷᱟᱹᱴᱤᱭᱟᱹᱨ===
ᱤᱝᱨᱟᱹᱡᱽ ᱥᱟᱥᱚᱱ ᱚᱠᱛᱮ ᱨᱮ ᱱᱚᱣᱟ ᱫᱟᱹᱭᱟᱝ-ᱫᱷᱚᱱᱥᱤᱨᱤ ᱵᱮᱰᱟ ᱢᱟᱨᱟᱝ ᱥᱤᱵᱽᱥᱟᱜᱚᱨ ᱡᱤᱞᱟᱹ ᱨᱮ ᱛᱟᱦᱮ ᱠᱟᱱᱟ ᱾ ᱑᱙᱘᱗ ᱥᱮᱨᱢᱟ ᱨᱮᱱᱟᱜ ᱑᱕ ᱟᱜᱟᱥᱴ ᱦᱤᱞᱚᱜ ᱜᱚᱞᱟᱜᱷᱟᱴ ᱡᱤᱞᱟᱹ ᱢᱮᱱ ᱛᱮ ᱪᱟᱪᱚ ᱪᱷᱟᱹᱴᱤᱭᱟᱹᱨ ᱮᱱᱟ ᱾
==ᱥᱟᱜ-ᱥᱚᱱ ᱦᱟᱹᱴᱤᱧ==
ᱜᱚᱞᱟᱜᱷᱟᱴ ᱡᱤᱞᱟᱹ ᱨᱮ ᱫᱚ ᱟᱥᱟ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱢᱮᱢᱟᱜ-ᱟ: ᱵᱚᱠᱟᱠᱷᱟᱛ(᱙᱓), ᱥᱚᱨᱩᱯᱚᱛᱷᱟᱨ(᱙᱔)  ᱜᱚᱞᱟᱜᱷᱟᱴ(᱙᱕) ᱟᱨ ᱠᱷᱩᱢᱴᱟᱭ (᱙᱖) ᱾ ᱱᱚᱣᱟ ᱯᱚᱱᱭᱟ ᱵᱤᱫᱷᱟᱱ ᱥᱚᱵᱷᱟ ᱴᱚᱴᱷᱟ ᱜᱮᱵᱠᱚᱞᱤᱭᱟ ᱵᱚᱨ ᱞᱚᱠ ᱥᱚᱵᱷᱟ ᱥᱚᱢᱚᱥᱴᱤ ᱨᱮ ᱢᱮᱱᱟᱜ-ᱟ ᱾

[[ᱛᱷᱚᱠ:ᱚᱛᱱᱚᱛ]]

==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
