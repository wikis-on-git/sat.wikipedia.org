[[File:PregnantWoman.jpg|right|thumb|300px|ᱯᱮᱨᱮᱡ ᱦᱚᱲᱢᱚ ᱨᱮ ᱛᱤᱨᱞᱟᱹ]]

'''ᱦᱟᱢᱟᱞ ᱦᱚᱲᱢᱚ''' 
([[:en:Pregnancy|Pregnancy]]) ᱟᱨᱵᱟᱝ '''ᱯᱮᱨᱮᱡ ᱦᱚᱲᱢᱚ''' ᱢᱮᱱᱛᱮ ᱦᱚᱸ ᱠᱚ ᱢᱮᱛᱟᱜ-ᱟ ᱾ ᱢᱤᱫ ᱚᱠᱛᱚ ᱡᱟᱦᱟᱸ ᱵᱮᱲᱟᱨᱮ ᱢᱤᱫ ᱠᱩᱲᱤ ᱦᱚᱯᱚᱱᱟᱜ ᱠᱚᱞᱮ ᱠᱩᱠᱷᱤ ᱨᱮ ᱱᱟᱣᱟ ᱡᱤᱣᱤ ᱵᱟᱥᱟᱜ-ᱟ, ᱱᱚᱣᱟ ᱜᱮ ᱦᱟᱢᱟᱞ ᱦᱚᱲᱢᱚ ᱥᱮ ᱯᱮᱨᱮᱡ ᱦᱚᱲᱢᱚ ᱫᱚᱵᱚᱱ ᱢᱮᱛᱟᱜ ᱠᱟᱱᱟ ᱾ <ref name=NIH2013Def>{{cite web|title=Pregnancy: Condition Information|url=http://www.nichd.nih.gov/health/topics/pregnancy/conditioninfo/Pages/default.aspx|website=http://www.nichd.nih.gov/|accessdate=14 March 2015|date=December 19, 2013}}</ref> ᱡᱟᱣᱲᱟ ᱢᱮᱱᱛᱮ ᱢᱮᱱᱚᱜ-ᱟ ᱛᱤᱱ ᱡᱚᱦᱚᱜ ᱢᱤᱫᱴᱟᱹᱝ ᱠᱷᱚᱱ ᱵᱟᱹᱲᱛᱤ ᱜᱤᱫᱽᱨᱟᱹ ᱠᱚᱞᱮ ᱠᱩᱠᱷᱤ ᱨᱮᱠᱚ ᱥᱤᱨᱡᱚᱱᱚᱜ-ᱟ ᱾ <ref>{{cite book|last1=Wylie|first1=Linda|title=Essential anatomy and physiology in maternity care|date=2005|publisher=Churchill Livingstone|location=Edinburgh|isbn=9780443100413|page=172|edition=Second Edition|url=https://books.google.ca/books?id=QgpOvSDxGGYC&pg=PA172}}</ref>ᱚᱱᱠᱟ ᱫᱚ ᱱᱚᱣᱟ ᱚᱵᱚᱥᱛᱟ ᱫᱚ ᱟᱭᱳᱭ ᱵᱮᱱᱟᱣᱜ ᱠᱟᱱ ᱠᱩᱲᱤ ᱦᱚᱯᱚᱱ ᱴᱷᱮᱱ ᱙ ᱵᱚᱸᱜᱟ ᱞᱮᱠᱟ ᱛᱟᱦᱮᱸᱱᱟ ᱾

== ᱦᱟᱢᱟᱞ ᱦᱚᱲᱢᱚ ᱛᱟᱦᱮᱸᱱ ==
ᱦᱟᱢᱟᱞ ᱦᱚᱲᱢᱚ ᱨᱮᱭᱟᱜ ᱛᱚᱦᱚᱨ ᱨᱮ ᱠᱚᱲᱟ ᱦᱚᱯᱚᱱ ᱟᱨ ᱠᱩᱲᱤ ᱦᱚᱯᱚᱱᱟᱜ ᱦᱚᱲᱢᱚ ᱥᱟᱹᱜᱟᱹᱭ ᱛᱟᱭᱚᱢ ᱠᱚᱲᱟ ᱦᱚᱯᱚᱱ ᱦᱚᱛᱮᱛᱮ ᱠᱩᱲᱤ ᱦᱚᱯᱚᱱᱟᱜ ᱫᱟᱜᱦᱚᱨ ᱥᱮᱫ ᱛᱮ ᱵᱚᱞᱚ ᱠᱟᱛᱮ ᱠᱚᱞᱮ ᱠᱩᱠᱷᱤ ᱨᱮ ᱥᱯᱚᱨᱢ ᱴᱷᱟᱶ ᱮ ᱧᱟᱢᱟ ᱾ ᱚᱱᱠᱟ ᱫᱚ ᱢᱩᱪᱟᱹᱫ ᱪᱟᱸᱫᱚᱣᱟᱜ ᱧᱮᱞ ᱠᱷᱚᱱ ᱮᱛᱚᱦᱚᱵ ᱠᱟᱛᱮ ᱜᱤᱫᱽᱨᱟᱹ ᱡᱟᱱᱟᱢᱚᱜ ᱫᱷᱟᱹᱵᱤᱡ ᱔᱐ ᱦᱟᱯᱛᱟ ᱫᱷᱟᱹᱵᱤᱡ ᱱᱚᱣᱟ ᱚᱠᱛᱚ ᱟᱨᱵᱟᱝ ᱦᱟᱢᱟᱞ ᱦᱚᱲᱢᱚ ᱚᱵᱚᱥᱛᱟ ᱛᱟᱦᱮᱸᱱᱟ ᱾<ref name=NIH2013Def/><ref name=Ab2011/> ᱦᱟᱢᱟᱞ ᱦᱚᱲᱢᱚ ᱨᱮᱱᱟᱜ ᱯᱩᱭᱞᱩ ᱘ ᱦᱟᱯᱛᱟ ᱫᱷᱟᱹᱵᱤᱡ ᱫᱚ ᱠᱩᱠᱷᱤᱨᱮ ᱢᱮᱱᱟᱭ ᱜᱤᱫᱽᱨᱟᱹ ᱫᱚ embryo ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱤᱱᱟᱹ ᱛᱟᱭᱚᱢ ᱡᱟᱱᱟᱢᱚᱜ ᱫᱷᱟᱹᱵᱤᱡ ᱫᱚ fetus ᱢᱮᱱᱛᱮ ᱠᱚ ᱢᱮᱛᱟᱜ-ᱟ ᱾ ᱦᱟᱢᱟᱞ ᱦᱚᱲᱢᱚ ᱮᱛᱚᱦᱚᱵᱚᱜ ᱚᱠᱛᱚ ᱨᱮᱫᱚ ᱢᱤᱫ ᱠᱩᱲᱤ ᱦᱚᱯᱚᱱ ᱴᱷᱮᱱ ᱪᱟᱸᱫᱚᱣᱟᱜ ᱫᱚ ᱴᱷᱟᱠᱮᱫᱚᱜ-ᱟ, ᱠᱚᱲᱟᱢ ᱠᱚ ᱦᱟᱢᱟᱞ ᱟᱹᱭᱠᱟᱹᱣᱜ-ᱟ, ᱞᱟᱸᱜᱟ ᱵᱩᱡᱷᱟᱹᱣᱜ-ᱟ, ᱩᱞᱟᱹ ᱚᱰᱚᱠᱚᱜ-ᱟ, ᱨᱮᱸᱜᱮᱡ ᱵᱟᱹᱲᱛᱤᱜ-ᱟ ᱟᱨ ᱞᱮᱛᱟᱲ ᱞᱮᱛᱟᱲ ᱨᱟᱪᱟ ᱡᱚᱝ ᱥᱮᱱᱚᱜ ᱥᱟᱱᱟᱦᱟ ᱾<ref>{{cite web|title=What are some common signs of pregnancy?|url=http://www.nichd.nih.gov/health/topics/pregnancy/conditioninfo/Pages/signs.aspx|website=http://www.nichd.nih.gov/|accessdate=14 March 2015|date=July 12, 2013}}</ref> ᱯᱨᱮᱜᱽᱱᱟᱱᱥᱤ ᱴᱮᱥᱴ ᱟᱨᱵᱟᱝ ᱵᱤᱱᱤᱰ ᱠᱟᱛᱮ ᱯᱮᱨᱮᱡ ᱦᱚᱲᱢᱚ ᱢᱮᱱᱟᱜ-ᱟ ᱥᱮ ᱵᱟᱝ-ᱟ ᱢᱮᱱᱛᱮ ᱵᱟᱰᱟᱭᱚᱜ-ᱟ ᱾<ref>{{cite web|title=How do I know if I’m pregnant?|url=http://www.nichd.nih.gov/health/topics/pregnancy/conditioninfo/Pages/know.aspx|website=http://www.nichd.nih.gov/|accessdate=14 March 2015|date=November 30, 2012}}</ref>

== ᱧᱮᱞᱚᱜᱽ ==

[[File:Mysweetyteo.jpg|thumb|right|250px|ᱢᱤᱫ ᱛᱤᱨᱞᱟᱹ ᱤᱨᱟᱹᱞ ᱪᱟᱸᱫᱚ ᱨᱮᱱᱟᱜ ᱦᱟᱢᱟᱞ ᱦᱚᱲᱢᱚ]]

ᱢᱤᱫ ᱵᱩᱜᱤ ᱠᱩᱲᱤ ᱦᱚᱯᱚᱱ ᱫᱚ ᱡᱚᱛᱚ ᱪᱟᱸᱫᱚ ᱜᱮ ᱪᱟᱸᱫᱚ ᱨᱮᱭᱟᱜ ᱦᱩᱭᱩᱜ ᱛᱟᱭᱟ ᱾ ᱦᱚᱲᱢᱚ ᱨᱮ ᱱᱟᱣᱟ ᱡᱤᱣᱤ ᱯᱮᱨᱮᱡ ᱛᱟᱦᱮᱸ ᱞᱮᱱ ᱠᱷᱟᱱ ᱪᱟᱸᱫᱚ ᱨᱮᱱᱟᱜ ᱦᱩᱭᱩᱜ ᱫᱚ ᱴᱷᱟᱠᱮᱫᱚᱜ-ᱟ ᱾ ᱱᱚᱣᱟ ᱥᱟᱶ ᱥᱟᱶ ᱛᱮ ᱨᱤᱫᱟᱹᱭ ᱨᱮ ᱮᱥᱤᱰᱤᱴᱤ, ᱩᱞᱟᱹ ᱦᱩᱭᱩᱜ ᱟᱨ ᱞᱮᱛᱟᱲ ᱞᱮᱛᱟᱲ ᱨᱟᱪᱟ ᱡᱚᱝ ᱩᱥᱩᱨ ᱥᱟᱶᱛᱮ ᱠᱚᱲᱟᱢ ᱨᱮ ᱱᱟᱥᱮ ᱫᱷᱟᱨᱟ ᱦᱟᱹᱥᱩ ᱛᱟᱦᱮᱸᱱ ᱮᱢᱟᱱ ᱮᱴᱠᱮᱴᱚᱬᱮ ᱧᱮᱞᱚᱜ-ᱟ  ᱾ ᱱᱚᱣᱟ ᱦᱤᱫᱤᱡ ᱠᱚ ᱤᱫᱤ ᱠᱟᱛᱮ ᱠᱩᱲᱤ ᱦᱚᱯᱚᱱ ᱛᱤᱨᱞᱟᱹ ᱛᱤᱠᱪᱷᱟᱹ ᱰᱟᱠᱛᱚᱨ ᱴᱷᱮᱱ ᱮ ᱥᱮᱱᱚᱜ-ᱟ ᱾ ᱰᱟᱠᱛᱚᱨ ᱫᱚ ᱠᱩᱲᱤ ᱦᱚᱯᱚᱱᱟᱜ ᱞᱟᱡ ᱟᱨ ᱫᱟᱜᱦᱚᱨ ᱠᱚᱭ ᱧᱮᱞᱟ ᱟᱨ ᱜᱤᱫᱽᱨᱟᱹ ᱚᱲᱟᱜ ᱯᱟᱦᱴᱟ ᱨᱮᱱᱟᱜ ᱩᱥᱩᱞ ᱛᱮᱫ ᱮ ᱧᱮᱞᱟ ᱾ ᱦᱟᱢᱟᱞ ᱦᱚᱲᱢᱚ ᱛᱟᱦᱮᱸ ᱮᱱ ᱛᱟᱭᱚᱢ ᱫᱚ ᱜᱤᱫᱽᱨᱟᱹ ᱚᱲᱟᱜ ᱨᱮᱭᱟᱜ ᱵᱟᱦᱨᱮ ᱯᱟᱦᱴᱟ ᱫᱚ ᱟᱹᱰᱤ ᱱᱚᱨᱚᱢ ᱟᱨ ᱪᱤᱠᱟᱹᱬᱚᱜ-ᱟ ᱾ ᱱᱚᱣᱟ ᱡᱚᱛᱚ ᱠᱟᱛᱷᱟ ᱠᱚ ᱯᱚᱨᱚᱠ ᱠᱟᱛᱮ ᱰᱟᱠᱛᱚᱨ ᱫᱚ ᱠᱩᱲᱤ ᱦᱚᱯᱚᱱ ᱮᱸᱜᱟᱛ ᱵᱮᱱᱟᱣᱜ ᱨᱮᱱᱟᱜ ᱮᱸᱜᱮᱫ ᱮ ᱮᱢᱟᱭᱟ ᱾ ᱱᱚᱣᱟ ᱠᱟᱛᱷᱟ ᱱᱟᱯᱟᱭ ᱥᱟᱺᱦᱤᱡ ᱴᱷᱟᱹᱣᱠᱟᱹᱭ ᱞᱟᱹᱜᱤᱫ ᱛᱮ ᱰᱟᱛᱠᱛᱚᱨ ᱫᱚ ᱢᱟᱭᱟᱢ ᱟᱨᱵᱟᱝ ᱨᱟᱪᱟᱫᱟᱜ ᱵᱤᱱᱤᱰᱟᱹᱣ ᱦᱚᱪᱚᱭ ᱞᱟᱹᱜᱤᱫ ᱨᱟᱭ ᱮ ᱮᱢᱟ ᱾

== ᱦᱟᱢᱟᱞ ᱦᱚᱲᱢᱚ ᱚᱠᱛᱚ ᱨᱮ ᱥᱚᱱᱛᱚᱨ ==

ᱛᱤᱱᱟᱹᱝ ᱜᱟᱱ ᱠᱩᱲᱤ ᱦᱚᱯᱚᱱ ᱫᱚ ᱪᱟᱸᱫᱚ ᱨᱮᱱᱟᱜ ᱵᱟᱝ ᱠᱚ ᱧᱮᱞ ᱠᱷᱟᱱ ᱨᱟᱱ ᱡᱚᱢ ᱠᱚ ᱮᱛᱚᱦᱚᱵᱟ ᱾ ᱱᱚᱝᱠᱟ ᱨᱟᱱ ᱡᱚᱢ ᱫᱚ ᱠᱩᱲᱤ ᱦᱚᱯᱚᱱ ᱮᱴᱠᱮᱴᱚᱬᱮ ᱨᱮᱠᱚ ᱧᱩᱨ ᱫᱟᱲᱮᱭᱟᱜ-ᱟ ᱾ ᱚᱱᱟᱛᱮ ᱛᱤᱱ ᱡᱚᱦᱚᱜ ᱜᱮ ᱱᱚᱣᱟ ᱵᱟᱰᱟᱭ ᱧᱟᱢᱚᱜ-ᱟ ᱡᱮ ᱢᱤᱫ ᱦᱚᱲ ᱦᱚᱲᱢᱚ ᱯᱮᱨᱮᱡ ᱢᱮᱱᱟᱭᱟ, ᱮᱱᱠᱷᱟᱱ ᱩᱱᱤ ᱫᱚ ᱛᱟᱦᱮᱸᱱ ᱜᱤᱛᱤᱡ ᱫᱩᱲᱩᱵ, ᱟᱨ ᱡᱚᱢ ᱧᱩ ᱨᱮᱭᱟᱜ ᱦᱚᱸ ᱫᱷᱮᱭᱟᱱ ᱫᱚᱦᱚ ᱦᱩᱭ ᱟᱭᱟ ᱾ ᱯᱮᱨᱮᱡ ᱦᱚᱲᱢᱚ ᱛᱟᱦᱮᱸᱱ ᱛᱩᱞᱩᱡ ᱛᱤᱨᱞᱟᱹ ᱠᱚᱫᱚ ᱟᱹᱛᱷᱟᱹᱱᱲᱤ ᱨᱟᱱ ᱡᱚᱢ ᱢᱟᱬᱟᱝ ᱨᱮ ᱰᱟᱠᱛᱚᱨ ᱟᱜ ᱟᱸᱫᱮ ᱦᱟᱛᱟᱣ ᱞᱟᱹᱠᱛᱤ ᱜᱮᱭᱟ ᱾ ᱪᱮᱫᱟᱜ ᱥᱮ ᱢᱤᱫ ᱦᱚᱲ ᱚᱱᱠᱟᱱ ᱨᱟᱱ ᱟᱞᱚᱭ ᱡᱚᱢ ᱢᱟ ᱡᱟᱦᱟᱸ ᱛᱮ ᱮᱸᱜᱟᱛ ᱟᱨ ᱜᱤᱫᱽᱨᱟᱹ ᱪᱮᱛᱟᱱ ᱡᱟᱦᱟᱸᱱᱟᱜ ᱮᱴᱠᱮᱴᱚᱬᱮ ᱟᱞᱚ ᱚᱰᱚᱠᱚᱜ ᱢᱟ ᱾

== ᱥᱟᱹᱠᱷᱭᱟᱹᱛ ==
{{Reflist}}

[[ᱛᱷᱚᱠ:ᱛᱤᱨᱞᱟᱹ ᱦᱚᱲᱢᱚᱥᱟᱶᱟᱨ ᱥᱟᱯᱟᱲᱟᱣ ᱒᱐᱑᱙]]
[[ᱛᱷᱚᱠ:ᱛᱤᱠᱪᱷᱟᱹ ᱥᱟᱬᱮᱥ]]
