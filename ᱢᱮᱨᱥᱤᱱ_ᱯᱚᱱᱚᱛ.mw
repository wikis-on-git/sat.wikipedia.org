ᱢᱮᱨᱥᱤᱱ ᱯᱚᱱᱚᱛ (ᱤᱝᱨᱟᱹᱡᱤᱺ Mersin Province; ᱛᱩᱨᱠᱤ: Mersin ili) ᱫᱚ ᱛᱩᱨᱠᱤ ᱫᱤᱥᱚᱢ ᱨᱮᱭᱟᱜ ᱮᱛᱚᱢ ᱱᱟᱠᱷᱟ ᱨᱮ ᱢᱮᱱᱟᱜ ᱢᱤᱫᱴᱮᱱ ᱯᱚᱱᱚᱛ ᱠᱟᱱᱟ, ᱱᱤᱭᱟᱹ ᱫᱚ ᱟᱱᱛᱟᱞᱭᱟ ᱟᱨ ᱟᱫᱟᱱᱟ ᱛᱟᱞᱟ ᱨᱮ ᱛᱟᱞᱟ ᱡᱟᱞᱟᱯᱩᱨᱤ ᱥᱩᱨ ᱨᱮ ᱢᱮᱱᱟᱜ-ᱟ| ᱱᱤᱭᱟᱹ ᱯᱚᱱᱚᱛ ᱨᱮᱭᱟᱜ ᱨᱟᱡᱽ ᱜᱟᱲ ᱱᱟᱝᱜᱽᱨᱟᱦᱟ ᱫᱚ ᱢᱮᱨᱥᱤᱱ ᱠᱟᱱᱟ ᱟᱨ ᱢᱟᱨᱟᱝ ᱱᱟᱝᱜᱽᱨᱟᱦᱟ ᱫᱚ ᱛᱟᱨᱥᱩᱥ ᱠᱟᱱᱟ, ᱱᱤᱭᱟᱹ ᱛᱟᱨᱥᱩᱥ ᱧᱩᱛᱩᱢᱟᱱ ᱡᱟᱭᱜᱟ ᱨᱮ ᱜᱮ ᱯᱟᱹᱣᱩᱞ ᱟᱯᱚᱥᱛᱚᱞ ᱫᱚᱭ ᱡᱟᱱᱟᱢ ᱞᱮᱱᱟ| ᱱᱤᱭᱟᱹ ᱯᱚᱱᱚᱛ ᱚᱛᱱᱚᱛ ᱞᱮᱠᱟ ᱛᱮ, ᱠᱟᱹᱣᱰᱤ ᱟᱹᱨᱤ ᱞᱮᱠᱟ ᱛᱮ ᱟᱨ ᱞᱟᱭ ᱞᱟᱠᱪᱟᱨ ᱞᱮᱠᱟ ᱛᱮ ᱪᱩᱠᱩᱨᱚᱵᱟ ᱨᱮᱭᱟᱜ ᱦᱤᱸᱥ ᱠᱟᱱᱟ, ᱱᱤᱭᱟᱹ ᱫᱚ ᱢᱮᱨᱥᱤᱱ, ᱟᱫᱟᱱᱟ, ᱚᱥᱢᱟᱱᱤᱭᱮ ᱟᱨ ᱦᱟᱛᱟᱭ ᱨᱮ ᱴᱚᱯᱟᱨ ᱟᱠᱟᱱᱟ|
==ᱤᱥᱮᱞ ᱟᱨ ᱢᱮᱨᱥᱤᱱ==
᱑᱙᱓᱓ ᱥᱮᱨᱢᱟ ᱨᱮ ᱵᱟᱨᱭᱟ ᱵᱮᱜᱟᱨ ᱵᱮᱜᱟᱨ ᱯᱚᱱᱚᱛ ᱛᱟᱦᱮᱸᱠᱟᱱᱟ ᱤᱥᱮᱞ ᱟᱨ ᱢᱮᱨᱥᱤᱱ ᱧᱩᱛᱩᱢᱟᱱᱟᱜ, ᱚᱠᱟ ᱫᱚ ᱱᱟᱦᱟᱜ ᱢᱤᱫᱴᱮᱱ ᱜᱮ ᱢᱮᱨᱥᱤᱱ ᱯᱚᱱᱚᱛ ᱧᱩᱛᱩᱢ ᱛᱮ ᱢᱮᱱᱟᱜ-ᱟ|
==ᱚᱛᱱᱚᱛ==
ᱱᱚᱱᱰᱮᱱᱟᱜ ᱘᱗% ᱦᱤᱸᱥ ᱴᱷᱟᱹᱭ ᱜᱮ ᱵᱩᱨᱩ ᱛᱮ ᱯᱮᱨᱮᱡ ᱜᱮᱭᱟ,
==ᱱᱟᱜᱟᱢ==
ᱟᱹᱫᱽ ᱱᱟᱝ ᱠᱷᱚᱱ ᱜᱮ ᱱᱤᱭᱟᱹ ᱴᱚᱴᱷᱟ ᱫᱚ ᱥᱤᱞᱤᱥᱤᱭᱟ ᱨᱮᱭᱟᱜ ᱦᱤᱸᱥ ᱛᱟᱦᱮᱸᱠᱟᱱᱟ, ᱱᱚᱣᱟ ᱡᱟᱭᱜᱟ ᱨᱮᱭᱟᱜ ᱧᱩᱨᱩᱢ ᱫᱚ ᱯᱷᱤᱭᱚᱱᱤᱥᱤᱭᱟᱱ ᱥᱮ ᱟᱥᱟᱨᱤᱭᱟᱱ ᱨᱟᱡᱽ ᱠᱩᱢᱟᱨ ᱟᱜ ᱧᱩᱛᱩᱢ ᱛᱮ ᱫᱚᱦᱚ ᱞᱮᱱᱟ ᱚᱠᱚ ᱫᱚ ᱱᱤᱭᱟᱹ ᱡᱟᱭᱜᱟ ᱨᱮᱭᱮ ᱜᱤᱨᱟᱹᱵᱟᱹᱥᱤ ᱞᱮᱱ| ᱥᱮᱨᱤᱭᱟ ᱟᱨ ᱢᱮᱥᱚᱯᱚᱴᱮᱢᱤᱭᱟ ᱠᱷᱚᱱ ᱛᱟᱞᱱᱟ ᱟᱱᱟᱴᱚᱞᱤᱭᱟ ᱥᱮᱡ ᱞᱮᱠᱟ, ᱥᱤᱞᱤᱪᱤᱟᱭᱟᱱ ᱯᱷᱟᱴᱚᱠ ᱫᱩᱣᱟᱹᱨᱟ ᱥᱮᱡ ᱞᱮᱠᱟ ᱛᱮ ᱱᱚᱱᱰᱮ ᱵᱩᱨᱩ ᱰᱟᱦᱟᱨ ᱛᱮᱜᱮ ᱵᱮᱯᱟᱨ ᱵᱟᱹᱱᱤᱡᱽ ᱠᱚ ᱦᱤᱡᱩᱜ ᱥᱮᱱᱚᱜ ᱠᱟᱱ ᱛᱟᱦᱮᱸᱠᱟᱱᱟ|
==ᱴᱩᱨᱤᱥᱴ==
ᱢᱮᱨᱥᱤᱱ ᱨᱮᱭᱟᱜ ᱵᱩᱨᱩ ᱟᱱᱴᱟᱞᱤᱭᱟ ᱥᱮ ᱟᱭᱡᱤᱱᱤᱭᱟ ᱵᱮᱰᱟ ᱨᱮ ᱟᱹᱰᱤ ᱵᱟᱹᱲᱛᱤ ᱥᱟᱝᱜᱷᱟᱨᱤᱭᱟᱹ ᱫᱚ ᱵᱟᱠᱚ ᱦᱤᱡᱩᱜ-ᱟ, ᱢᱮᱱᱠᱷᱟᱱ ᱛᱩᱨᱠᱤ ᱠᱷᱚᱱ ᱱᱤᱭᱟᱹ ᱡᱟᱭᱜᱟ ᱧᱮᱧᱮᱞ ᱟᱹᱰᱤ ᱟᱭᱢᱟ ᱦᱚᱲ ᱠᱚ ᱦᱤᱡᱩᱜ-ᱟ, ᱟᱥᱚᱠᱟᱭ ᱛᱮ ᱱᱟᱦᱟᱜ ᱫᱚ ᱪᱮᱫᱟᱜ ᱥᱮ ᱦᱚᱴᱮᱞ ᱠᱚ ᱨᱮ ᱟᱭᱟᱨ ᱠᱚᱱᱰᱤᱥᱚᱱ ᱠᱚ ᱢᱮᱱᱟᱜ-ᱟ, ᱟᱨ ᱯᱟᱥᱮᱡ ᱵᱩᱨᱩ ᱫᱤᱥᱚᱢ ᱨᱮᱭᱟᱜ ᱡᱟᱸᱦᱟᱸ ᱦᱚᱞᱤᱝ ᱢᱤᱱᱟᱨᱟᱞᱥ ᱫᱟᱜ ᱢᱮᱱᱟᱜ-ᱟ|
