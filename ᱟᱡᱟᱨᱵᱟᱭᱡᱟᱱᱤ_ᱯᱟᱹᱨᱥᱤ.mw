'''ᱟᱡᱟᱨᱵᱟᱭᱡᱟᱱᱤ''' ({{IPAc-en|ˌ|æ|z|ər|b|aɪ|ˈ|dʒ|ɑː|n|i}}) ᱥᱮ '''ᱟᱡᱟᱨᱤ''' ({{IPAc-en|æ|ˈ|z|ɛər|i|,_|ɑː|-|,_|ə|-}}) ᱫᱚ ᱢᱤᱫ [[ᱛᱩᱨᱠᱤᱭᱟᱹ ᱯᱟᱹᱨᱥᱤ]] ᱠᱟᱱᱟ, ᱡᱟᱦᱟᱸ ᱫᱚ ᱡᱟᱹᱥᱛᱤ [[ᱟᱡᱟᱨᱵᱟᱭᱡᱟᱱ|ᱟᱡᱟᱨᱵᱟᱭᱡᱟᱱ ᱯᱨᱚᱡᱟᱛᱚᱱᱛᱨᱚ]] ᱨᱮᱠᱚ ᱨᱚᱲᱟ ᱾ ᱢᱩᱬᱩᱛ ᱫᱚ ᱟᱡᱟᱨᱵᱟᱭᱡᱟᱱ ᱨᱮᱠᱚ ᱨᱚᱲ ᱨᱮᱦᱚᱸ ᱮᱛᱚᱢᱼᱯᱟᱪᱮ ᱤᱨᱟᱱ, ᱛᱩᱨᱠᱤ, ᱥᱤᱨᱤᱭᱟ ᱟᱨ ᱟᱯᱷᱜᱟᱱᱤᱥᱛᱟᱱ ᱨᱮᱱ ᱛᱷᱚᱨᱟ ᱜᱟᱱ ᱦᱚᱲ ᱱᱚᱶᱟ ᱯᱟᱹᱨᱥᱤ ᱛᱮ ᱠᱟᱛᱷᱟ ᱠᱚ ᱨᱚᱲ ᱜᱮᱭᱟ ᱾ ᱯᱟᱹᱨᱥᱤ ᱫᱚ ᱮᱛᱚᱢ ᱟᱨ ᱠᱚᱧᱮ ᱱᱚᱶᱟ ᱵᱟᱨᱟᱭᱟ ᱪᱟᱸᱜᱟ ᱯᱟᱹᱨᱥᱤ ᱨᱮ ᱦᱟᱹᱴᱤᱧ ᱜᱟᱱᱚᱜᱼᱟ ᱾ ᱮᱛᱚᱢ ᱟᱡᱟᱨᱵᱟᱭᱡᱟᱱᱤ ᱫᱚ ᱟᱡᱟᱨᱵᱟᱭᱡᱟᱱ ᱨᱮᱱᱟᱜ ᱡᱟᱹᱛᱤᱭᱟᱹᱨᱤ ᱟᱨ ᱥᱚᱨᱠᱟᱨᱤ ᱯᱟᱹᱨᱥᱤ ᱠᱟᱱᱟ ᱾ ᱮᱛᱚᱢ ᱟᱡᱟᱨᱵᱟᱭᱡᱟᱱᱤ ᱫᱚ ᱡᱚᱨᱡᱤᱭᱟ ᱟᱨ ᱨᱟᱥᱤᱭᱟ ᱨᱮᱱᱟᱜ ᱫᱟᱝᱜᱮᱥᱛᱟᱱ ᱨᱮᱦᱚᱸ ᱠᱚ ᱨᱚᱲᱟ ᱾ ᱟᱨ ᱠᱚᱧᱮ ᱟᱡᱟᱨᱵᱟᱭᱡᱟᱱᱤ ᱯᱟᱹᱨᱥᱤ ᱫᱚ ᱮᱛᱚᱢᱼᱯᱟᱪᱮ ᱤᱨᱟᱱ ᱨᱮᱠᱚ ᱨᱚᱲᱟ ᱾ ᱟᱡᱟᱨᱵᱟᱭᱡᱟᱱᱤ ᱯᱟᱹᱨᱥᱤ ᱫᱚ ᱟᱡᱟᱨᱵᱟᱭᱡᱟᱱ ᱨᱮ ᱥᱤᱨᱤᱞᱤᱠ ᱪᱤᱠᱤ ᱛᱮ ᱟᱨ ᱤᱨᱟᱱ ᱨᱮ ᱫᱚ ᱟᱨᱚᱵᱤᱠ ᱪᱤᱠᱤ ᱛᱮᱠᱚ ᱚᱞᱟ ᱾
