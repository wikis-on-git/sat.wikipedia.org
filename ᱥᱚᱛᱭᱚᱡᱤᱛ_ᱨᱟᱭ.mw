{{Infobox person
| honorific_prefix   = 
| name               = ᱥᱚᱛᱭᱚᱡᱤᱛ ᱨᱟᱭ
| image              = Satyajit Ray in New York (cropped).jpg
| caption            = ᱨᱮ, ᱱᱤᱣ ᱭᱳᱨᱠ, ᱑᱙᱘᱑
| birth_date         = {{Birth date|df=yes|᱑᱙᱒᱑|᱕|᱒}}
| birth_place        = [[ᱠᱳᱞᱠᱟᱛᱟ]], [[ᱵᱮᱸᱜᱚᱞ ᱯᱨᱮᱥᱤᱰᱮᱱᱥᱤ]], [[British Raj|ᱵᱨᱤᱴᱤᱥ ᱵᱷᱟᱨᱚᱛ]]
| death_date         = {{Death date and age|df=yes|᱑᱙᱙᱒|᱔|᱒᱓|᱑᱙᱒᱑|᱕|᱒}}
| death_place        = [[ᱠᱳᱞᱠᱟᱛᱟ]], [[ᱯᱟᱹᱪᱷᱤᱢ ᱵᱟᱝᱞᱟ]], ᱥᱤᱧᱚᱛ
| nationality        = [[Indian people|ᱵᱷᱟᱨᱚᱛᱤᱭᱳ]]
| alma_mater         = [[University of Calcutta]]
| occupation         = ᱥᱮᱨᱮᱧ ᱰᱟᱭᱨᱮᱠᱴᱚᱨ, Producer, Screenwriter, Lyricist, Calligrapher, Illustrator, ᱚᱱᱚᱞᱤᱭᱟᱹ
| years_active       = ᱑᱙᱕᱐–᱑᱙᱙᱒
| notable_works      = [[ᱯᱚᱛᱷᱮᱨ ᱯᱟᱸᱪᱟᱞᱤ]]<br/>[[ᱚᱯᱩᱨ ᱥᱚᱝᱥᱟᱨ]]<br/>[[ᱥᱳᱱᱟᱨ ᱠᱮᱞᱞᱟ]]<br/>[[ᱦᱤᱨᱚᱠ ᱨᱟᱡᱟᱨ ᱫᱮᱥᱮ]]<br/>[[ᱪᱟᱨᱩᱞᱚᱛᱟ]]<br/>[[ᱢᱚᱦᱟᱱᱚᱜᱚᱨ]]
| height             = {{height|ft=6|in=5}}<ref>{{cite web|url=http://www.satyajitray.org/bio/index.htm|title=Biography|website=Satyajitray.org|accessdate=14 August 2003|deadurl=no|archiveurl=https://web.archive.org/web/20030811074331/http://www.satyajitray.org/bio/index.htm|archivedate=11 August 2003|df=}}</ref>
| spouse             = {{marriage|[[ᱵᱤᱡᱚᱭᱟ ᱨᱟᱭ]]|᱑᱙᱔᱙|᱑᱙᱙᱒}}
| children           = [[ᱥᱚᱱᱫᱤᱯ ᱨᱟᱭ]] (son)
| parents            = [[ᱥᱩᱠᱩᱢᱟᱨ ᱨᱟᱭ]] (father)<br/>ᱥᱩᱯᱨᱚᱵᱷᱟ ᱨᱟᱭ (mother)
| relatives          = [[Upendrakishore Ray Chowdhury]] (grandfather)
| awards             = [[List of awards and nominations received by Satyajit Ray|Full list]] 
| honours            = [[ᱵᱷᱟᱨᱚᱛ ᱨᱚᱛᱱᱚ]] (1992)
| website            = 
| signature          = Satyajit Ray Signature.svg
}}


==ᱥᱤᱨᱯᱷᱟ==
ᱨᱚᱢᱟᱱ ᱢᱮᱜᱽᱥᱮᱥᱮ (᱑᱙᱖᱗), ᱵᱷᱟᱨᱚᱛ ᱨᱚᱛᱱᱚ (᱑᱙᱙᱒), ᱫᱟᱫᱟ ᱥᱟᱦᱮᱵᱽ ᱯᱷᱟᱞᱠᱮ (᱑᱙᱘᱕), ᱯᱚᱫᱽᱢᱚ ᱵᱷᱩᱥᱚᱬ (᱑᱙᱖᱕), ᱞᱟᱭᱤᱯᱷ ᱴᱟᱭᱤᱢ ᱟᱪᱤᱵᱢᱮᱸᱴ ᱞᱟ.ᱜᱤᱫ ᱟᱥᱠᱚᱨ (᱑᱙᱙᱒), ᱥᱯᱮᱥᱚᱞ ᱡᱩᱨᱤ ᱮᱣᱟᱰ (᱑᱙᱘᱑) ᱾
==ᱠᱟᱹᱢᱤ==
ᱯᱷᱤᱞᱤᱢ ᱟᱨ ᱚᱱᱚᱞ ᱫᱟᱨᱟᱭ ᱛᱮ ᱫᱤᱥᱚᱢ ᱨᱮᱭᱟᱜ ᱥᱟ.ᱨᱤ ᱟᱨ ᱥᱚᱱᱚᱛ ᱢᱩᱴᱷᱟ.ᱱ ᱜᱚᱲᱦᱚᱱ ᱨᱮ ᱥᱚᱛᱭᱚᱡᱤᱛ ᱨᱟᱭ ᱫᱚ ᱢᱤᱫ ᱡᱮᱜᱮᱛ ᱨᱮ ᱧᱩᱛᱩᱢᱟᱱ ᱥᱤᱧᱚᱛᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱾ ᱱᱩᱭᱟᱜ ᱥᱤᱧᱚᱛᱤᱭᱟ. ᱥᱤᱱᱢᱟ ᱨᱮ ᱥᱮᱞᱮᱫ ᱫᱚ ᱵᱟᱸᱜᱽᱞᱟ ᱯᱷᱤᱞᱤᱢ ᱫᱟᱨᱟᱭ ᱛᱮ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱯᱷᱤᱞᱤᱢ ᱡᱟᱦᱟᱸ ᱛᱤᱱᱟ.ᱜ ᱥᱤᱨᱯᱷᱟ. ᱵᱷᱟᱨᱚᱛ ᱨᱮᱭ ᱧᱟᱢ ᱟᱠᱟᱜᱼᱟ ᱚᱱᱟ ᱠᱷᱚᱱ ᱵᱟ.ᱲᱛᱤ ᱫᱚ ᱵᱟᱦᱨᱮ ᱫᱤᱥᱚᱢ ᱨᱮᱭ ᱧᱟᱢ ᱟᱠᱟᱜᱼᱟ ᱾ ᱩᱱᱤ ᱯᱷᱤᱞᱤᱢ ᱵᱮᱱᱟᱣ ᱥᱟᱶᱼᱥᱟᱶ ᱛᱮ ᱯᱩᱱ ᱜᱮᱞ ᱠᱷᱚᱱ ᱦᱚᱸ ᱵᱟ.ᱲᱛᱤ ᱯᱚᱛᱚᱵ ᱵᱟᱸᱜᱽᱞᱟ ᱛᱮᱭ ᱚᱞ ᱟᱠᱟᱜᱼᱟ ᱾ ᱡᱟᱦᱟᱸᱨᱮ ᱜᱟᱺᱦᱤᱨ ᱥᱟᱶᱦᱮᱫ ᱥᱟᱶᱼᱥᱟᱶᱛᱮ ᱥᱤᱥᱩ ᱥᱟᱶᱦᱮᱫ ᱦᱚᱸ ᱚᱞᱼᱛᱚᱞ ᱟᱠᱟᱱᱟ ᱾ ᱥᱟᱶᱦᱮᱫ ᱟᱨ ᱯᱷᱤᱞᱤᱢ ᱡᱮᱜᱮᱛ ᱨᱮ ᱱᱚᱶᱟ ᱫᱟᱢᱟᱱ ᱥᱮᱞᱮᱫ ᱞᱟ.ᱜᱤᱫ ᱩᱱᱤ ᱑᱙᱖᱗ ᱥᱟᱞᱮᱨᱮ ᱢᱮᱜᱽᱥᱮᱥᱮ ᱥᱤᱨᱯᱷᱟ. ᱛᱮᱠᱚ ᱢᱟ.ᱱ ᱦᱟᱞᱟᱝ ᱠᱮᱫᱮᱭᱟ ᱾
==ᱥᱚᱛᱭᱚᱡᱤᱛ ᱨᱟᱭᱼᱟᱜ ᱡᱤᱭᱚᱱ ᱪᱩᱨᱤᱛ==
ᱥᱚᱛᱭᱚᱡᱤᱛ ᱨᱟᱭᱼᱟᱜ ᱡᱚᱱᱚᱢ ᱒ ᱢᱮᱸ ᱑᱙᱒᱑ ᱥᱟᱞᱮᱨᱮ ᱠᱚᱞᱠᱟᱛᱟ ᱨᱮ ᱦᱩᱭ ᱞᱮᱱᱟ ᱾ ᱵᱟᱰᱚᱦᱤ ᱟᱨ ᱥᱮᱥᱮᱧ ᱠᱚᱨᱮᱱᱟᱜ ᱥᱮᱪᱮᱫ ᱫᱚ ᱩᱱᱤ ᱵᱩᱱᱤᱭᱟ.ᱫᱽ ᱠᱷᱚᱱ ᱜᱮᱭ ᱧᱟᱢ ᱟ.ᱜᱩ ᱞᱮᱜᱼᱟ ᱾ ᱩᱱᱤᱭᱤᱡ ᱜᱚᱲᱚᱢ ᱦᱟᱲᱟᱢ ᱩᱯᱮᱸᱫᱽᱨᱚ ᱠᱤᱥᱚᱨ ᱨᱟᱭ ᱢᱤᱫ ᱧᱩᱛᱩᱢᱟᱱ ᱚᱱᱚᱞᱤᱭᱟ., ᱢᱩᱴᱷᱟ.ᱱ ᱵᱟᱰᱚᱦᱤ, ᱵᱟᱭᱚᱞᱤᱱ ᱨᱩᱨᱩᱭᱤᱡ ᱟᱨ ᱢᱤᱫ ᱥᱮᱨᱮᱧ ᱨᱩᱥᱤᱠᱟᱭ ᱛᱟᱦᱮᱸ ᱠᱟᱱᱟ ᱾ ᱵᱟᱵᱟ ᱥᱩᱠᱩᱢᱟᱨ ᱨᱟᱭ ᱦᱚᱸ ᱪᱷᱟᱯᱟ ᱠᱟ.ᱢᱤ ᱟᱨ ᱵᱮᱣᱨᱟ ᱥᱟᱠᱟᱢ ᱥᱟᱶ ᱡᱩᱲᱟ.ᱭ ᱮ ᱛᱟᱦᱮᱸ ᱠᱟᱱᱟ ᱾ 
<br>
ᱥᱚᱛᱭᱚᱡᱤᱛ ᱨᱟᱭ ᱫᱚ ᱟᱡ ᱵᱟᱵᱟᱦᱟᱜ ᱜᱩᱨ ᱚᱠᱛᱚ ᱨᱮᱫᱚ ᱢᱚᱴᱷᱮ ᱯᱮ ᱥᱮᱨᱢᱟᱭ ᱛᱟᱦᱮᱸ ᱠᱟᱱᱟ ᱾ ᱩᱱᱤᱭᱟᱜ ᱡᱚᱛᱚᱱ ᱫᱚ ᱟᱡ ᱟᱭᱳ ᱱᱟ.ᱭᱦᱟ.ᱨ ᱟᱨ ᱵᱟᱝ ᱢᱟᱢᱚ ᱚᱲᱟᱜ ᱥᱮᱱ ᱠᱟᱛᱮ ᱟ.ᱰᱤ ᱦᱟᱨᱠᱮᱛ ᱛᱮᱭ ᱛᱚᱨᱟᱣ ᱟᱠᱟᱜᱼᱟ ᱾ 
<br>
ᱥᱚᱛᱭᱚᱡᱤᱛ ᱨᱟᱭᱼᱟᱜ ᱥᱮᱪᱮᱫ ᱫᱚ ᱟᱡᱟᱜ ᱘ ᱵᱚᱨᱥᱚ ᱩᱢᱮᱨ ᱠᱷᱚᱱ ᱮᱛᱚᱦᱚᱵ ᱞᱮᱱᱟ ᱾ ᱯᱩᱭᱞᱩ ᱫᱚ ᱩᱱᱤ ᱟᱡ ᱟᱭᱳ ᱜᱮᱭ ᱯᱟᱲᱦᱟᱣ ᱮ ᱠᱟᱱ ᱛᱟᱦᱮᱸᱱ ᱾ ᱠᱚᱞᱠᱟᱛᱟ ᱨᱮᱭᱟᱜ ᱵᱟᱞᱤᱜᱚᱸᱡᱽ ᱥᱚᱨᱠᱟᱨᱤ ᱤᱛᱩᱱ ᱟᱥᱲᱟᱨᱮᱭ ᱵᱷᱩᱨᱛᱤ ᱠᱟᱫᱮᱭᱟ ᱟᱨ ᱚᱸᱰᱮ ᱠᱷᱚᱱ ᱜᱮ ᱜᱮᱞ ᱢᱚᱬᱮ ᱵᱚᱪᱷᱚᱨ ᱠᱷᱚᱱ ᱦᱚᱸ ᱠᱚᱢ ᱵᱚᱭᱚᱥ ᱨᱮᱜᱮ ᱪᱮᱛᱟᱱ ᱪᱟᱱᱚᱪ ᱫᱚᱭ ᱥᱟ.ᱛ ᱠᱮᱜᱼᱟ ᱾ ᱚᱞᱚᱜ ᱯᱟᱲᱦᱟᱣᱜ ᱨᱮᱫᱚ ᱩᱱᱤ ᱢᱤᱫ ᱞᱟᱥᱮᱨ ᱦᱟᱛᱟᱝ ᱜᱤᱫᱽᱨᱟ.ᱭ ᱛᱟᱦᱮᱸ ᱠᱟᱱᱟ ᱾ ᱪᱮᱛᱟᱱ ᱛᱟᱱᱟᱞᱟ ᱫᱚ ᱩᱱᱤ ᱯᱨᱮᱥᱤᱰᱮᱱᱥᱤ ᱵᱤᱨᱫᱟ.ᱜᱟᱲ ᱨᱮᱭ ᱯᱟᱲᱦᱟᱣ ᱮᱱᱟ ᱾ ᱯᱩᱭᱞᱩ ᱵᱟᱨ ᱥᱮᱨᱢᱟ ᱫᱚ ᱩᱱᱤ ᱥᱟᱬᱮᱥ ᱮ ᱯᱟᱲᱦᱟᱣ ᱮᱱᱟ ᱤᱠᱷᱟ.ᱱ ᱛᱮᱥᱟᱨ ᱥᱮᱨᱢᱟ ᱫᱚ ᱚᱨᱛᱷᱚᱥᱟᱥᱛᱨᱚᱭ ᱤᱫᱤ ᱠᱮᱜᱼᱟ ᱪᱮᱫᱟᱜ ᱥᱮ ᱟᱡ ᱢᱟᱢᱚᱭ ᱢᱮᱱ ᱞᱮᱫ ᱛᱟᱦᱮᱸᱱ ᱡᱩᱫᱤ ᱩᱱᱤ ᱤᱠᱚᱱᱚᱢᱤᱠᱥ ᱛᱮ ᱥᱚᱱᱮᱨ ᱮ ᱥᱟ.ᱛ ᱟ ᱩᱱᱤ ᱡᱟᱦᱟᱸ ᱨᱮᱜᱮ ᱠᱟ.ᱢᱤᱭ ᱧᱟᱢ ᱟᱭᱟ ᱾ 
<br>
᱑᱙᱓᱙ ᱨᱮ ᱥᱚᱛᱭᱚᱡᱤᱛ ᱨᱟᱭ ᱥᱚᱱᱮᱨ ᱮ ᱥᱟ.ᱛ ᱠᱮᱜᱼᱟ ᱾ ᱤᱱᱟ. ᱛᱟᱭᱚᱢ ᱩᱱᱤ ᱪᱮᱛᱟᱱ ᱥᱮᱫ ᱵᱟᱝ ᱯᱟᱲᱦᱟᱣᱜ ᱨᱮᱭᱟᱜ ᱮ ᱴᱷᱟ.ᱣᱠᱟ. ᱠᱮᱜᱼᱟ ᱾ 
ᱟᱡ ᱟᱭᱳ ᱱᱚᱶᱟᱨᱮ ᱨᱮᱵᱮᱱ ᱵᱟᱭ ᱛᱟᱦᱮᱸ ᱠᱟᱱᱟ ᱡᱮ ᱑᱘ ᱵᱚᱪᱷᱚᱨ ᱞᱮᱠᱟᱱ ᱠᱟ.ᱡ ᱵᱚᱭᱚᱥ ᱠᱷᱚᱱ ᱩᱱᱤ ᱟᱨᱡᱟᱣ ᱡᱚᱝ ᱞᱮᱠᱟᱱ ᱠᱟ.ᱢᱤᱨᱮ ᱟ.ᱲᱡᱷᱟ.ᱣ ᱮ ᱛᱟᱦᱮᱸᱱᱟ ᱾ ᱩᱱᱤ ᱵᱩᱡᱷᱟ.ᱼᱵᱩᱡᱷᱤ ᱵᱟᱲᱟ ᱠᱟᱛᱮ ᱥᱚᱛᱭᱚᱡᱤᱛ ᱮ ᱢᱟᱱᱟᱣ ᱦᱚᱪᱚ ᱠᱮᱫᱮᱭᱟ ᱟᱨ ᱥᱟᱱᱛᱤᱱᱤᱠᱮᱛᱚᱱ ᱨᱮ ᱪᱤᱛᱟ.ᱨᱤᱭᱟ. ᱯᱟᱲᱦᱟᱣᱜ ᱞᱟ.ᱜᱤᱫ ᱮ ᱨᱮᱵᱮᱱ ᱦᱚᱪᱚ ᱠᱮᱫᱮᱭᱟ ᱾ ᱤᱠᱷᱟ.ᱱ ᱚᱞᱼᱛᱚᱞ ᱨᱮ ᱨᱟ.ᱥᱠᱟ. ᱥᱟᱨᱥᱟᱣ ᱮᱱ ᱛᱟᱭ ᱠᱷᱟ.ᱛᱤᱨ ᱥᱚᱛᱭᱚᱡᱤᱛ ᱫᱚ ᱚᱱᱟ ᱵᱟᱝ ᱯᱩᱨᱟ.ᱣ ᱠᱟᱛᱮ ᱜᱮ ᱮᱴᱟᱜ ᱦᱚᱨ ᱮ ᱟᱯᱱᱟᱨ ᱠᱮᱜᱼᱟ ᱾ 
<br>
ᱟᱥᱲᱟ ᱚᱞᱚᱜ ᱚᱠᱛᱚ ᱠᱷᱚᱱ ᱜᱮ ᱥᱚᱛᱭᱡᱤᱛ ᱫᱚ ᱥᱮᱨᱮᱧ ᱟᱨ ᱥᱤᱱᱢᱟ ᱟ.ᱰᱤ ᱡᱩᱨ ᱮ ᱠᱩᱥᱤᱭᱟᱜ ᱛᱟᱦᱮᱸᱱ ᱾ ᱯᱷᱤᱞᱤᱢ ᱫᱚ ᱩᱱ ᱚᱠᱛᱚ ᱵᱟᱭᱤᱥᱠᱚᱯ ᱠᱚ ᱢᱮᱛᱟᱜ ᱠᱟᱱ ᱛᱟᱦᱮᱸᱱ ᱾ ᱢᱟᱨᱮ ᱥᱟᱥᱛᱨᱤᱭᱚ ᱥᱮᱨᱮᱧ ᱟᱨ ᱥᱤᱱᱢᱟ ᱵᱟᱭᱤᱥᱠᱚᱯ ᱥᱟᱶᱼᱥᱟᱶᱛᱮ ᱪᱤᱛᱟ.ᱨᱤᱭᱟ. ᱞᱟ.ᱜᱤᱫ ᱦᱚᱸ ᱢᱤᱫ ᱞᱮᱠᱟᱱ ᱨᱟ.ᱥᱠᱟ. ᱛᱟᱦᱮᱸ ᱠᱟᱱᱟ ᱾ ᱤᱱᱟ. ᱚᱠᱛᱚᱨᱮ ᱨᱟᱭ ᱫᱚ ᱠᱚᱞᱠᱟᱛᱟ ᱨᱮᱭᱟᱜ ᱢᱤᱫ ᱵᱤᱜᱭᱟᱯᱚᱱ ᱠᱚᱢᱯᱟᱱᱤ ᱨᱮᱭ ᱠᱟ.ᱢᱤ ᱠᱟᱱ ᱛᱟᱦᱮᱸᱫ ᱾ ᱡᱟᱦᱟᱸ ᱠᱷᱟ.ᱛᱤᱨ ᱨᱟᱭ ᱫᱚ ᱑᱙᱕᱐ ᱥᱟᱞᱮᱨᱮ ᱭᱩᱨᱳᱯ ᱥᱟᱸᱜᱷᱟᱨ ᱞᱟ.ᱜᱤᱫ ᱢᱤᱫ ᱥᱤᱨᱯᱷᱟ. ᱠᱚ ᱮᱢᱟᱦᱟᱫᱮ ᱛᱟᱦᱮᱸᱱ ᱾ ᱩᱱᱤ ᱭᱩᱨᱳᱯᱨᱮ ᱛᱩᱨᱩᱭ ᱪᱟᱸᱫᱚᱭ ᱛᱟᱦᱮᱸ ᱮᱱᱟ ᱾ ᱩᱱᱤ ᱞᱚᱸᱰᱚᱱ ᱯᱷᱤᱞᱤᱢ ᱠᱞᱚᱵ ᱨᱮ ᱥᱚᱦᱮᱛ ᱦᱟᱛᱟᱣ ᱠᱟᱛᱮ ᱯᱷᱤᱞᱤᱢ ᱧᱮᱧᱮᱞ ᱮ ᱪᱷᱩᱴᱟ.ᱣ ᱮᱱᱟ ᱾ ᱛᱤᱱᱟ.ᱝ ᱜᱟᱱ ᱯᱷᱤᱞᱤᱢ ᱧᱮᱞ ᱠᱟᱛᱮ ᱩᱱᱤ ᱯᱷᱤᱞᱤᱢ ᱨᱮᱭᱟᱜ ᱫᱟᱲᱮᱭ ᱟ.ᱭᱠᱟ.ᱣ ᱧᱟᱢ ᱠᱮᱜᱼᱟ ᱟᱨ ᱯᱷᱤᱞᱤᱢ ᱵᱮᱱᱟᱣ ᱞᱟ.ᱜᱤᱫ ᱮ ᱫᱚᱱ ᱟᱬᱜᱚ ᱩᱛᱟ.ᱨ ᱮᱱᱟ ᱾ 
<br>
ᱚᱠᱴᱚᱵᱚᱨ ᱑᱙᱕᱒ ᱨᱮ ᱥᱚᱛᱭᱚᱡᱤᱛ ᱯᱷᱤᱞᱤᱢ ᱵᱮᱱᱟᱣ ᱞᱟ.ᱜᱤᱫ ᱮ ᱴᱷᱟ.ᱣᱠᱟ. ᱩᱛᱟ.ᱨ ᱠᱮᱜᱼᱟ ᱾ ᱩᱱᱤ ᱯᱳᱛᱷᱮᱨ ᱯᱟᱧᱪᱟᱞᱤ ᱜᱟᱢᱟᱢ ᱮ ᱩᱭᱦᱟ.ᱨ ᱠᱮᱜᱼᱟ ᱾ ᱵᱤᱵᱷᱩᱛᱤᱵᱷᱩᱥᱚᱬ ᱵᱟᱱᱟᱨᱡᱤᱭᱟᱜ ᱜᱟᱢᱟᱢ ᱮ ᱠᱩᱥᱤᱭᱟᱫᱼᱟ ᱟᱨ ᱤᱨᱟ.ᱞ ᱦᱚᱲᱟᱜ ᱥᱮᱞᱮᱫ ᱫᱟᱨᱟᱭ ᱛᱮ ᱯᱷᱤᱞᱤᱢ ᱵᱮᱱᱟᱣ ᱠᱚ ᱮᱭᱦᱚᱵ ᱞᱮᱜᱼᱟ ᱾ ᱠᱟ.ᱣᱰᱤ ᱨᱮᱭᱟᱜ ᱮᱴᱠᱮᱴᱚᱬᱮ ᱠᱷᱟ.ᱛᱤᱨ ᱯᱷᱤᱞᱤᱢ ᱟᱛᱨᱟ ᱨᱮᱜᱮ ᱴᱷᱟᱠᱮᱫ ᱫᱚᱦᱚᱭᱮᱱᱟ ᱾ ᱯᱮ ᱥᱮᱨᱢᱟ ᱛᱟᱭᱚᱢ ᱵᱮᱸᱜᱚᱞ ᱥᱚᱨᱠᱟᱨᱟᱜ ᱜᱚᱲᱚ ᱫᱟᱨᱟᱭ ᱛᱮ ᱚᱱᱟ ᱯᱷᱤᱞᱤᱡ ᱯᱩᱨᱟ.ᱣ ᱮᱱᱟ ᱾ ᱱᱚᱶᱟ ᱫᱚ ᱥᱚᱛᱭᱚᱡᱤᱛ ᱨᱟᱭᱼᱟᱜ ᱯᱩᱭᱞᱩ ᱠᱩᱨᱩᱢᱩᱴᱩ ᱛᱟᱦᱮᱸ ᱠᱟᱱᱟ ᱾ 

'''ᱯᱚᱛᱷᱮᱨ ᱯᱟᱸᱪᱟᱞᱤ''' ᱫᱤᱥᱚᱢ ᱨᱮᱫᱚ ᱩᱱᱟ.ᱜ ᱡᱤᱛᱠᱟ.ᱨ ᱵᱟᱭ ᱧᱟᱢ ᱞᱮᱫ ᱨᱮᱦᱚᱸ ᱮᱴᱟᱜ ᱫᱤᱥᱚᱢ ᱨᱮ ᱡᱤᱛᱠᱟᱹᱨᱚᱜ ᱫᱟᱨᱟᱭ ᱛᱮ ᱑᱙᱕᱖ ᱨᱮ ᱱᱚᱶᱟ ᱫᱚ ᱠᱮᱸᱱᱥ ᱨᱮ ᱵᱮᱥᱴ ᱦᱚᱭᱩᱢᱚᱱ ᱰᱚᱠᱭᱩᱢᱮᱸᱴ ᱨᱮᱭᱟᱜ ᱥᱤᱨᱯᱷᱟ.ᱭ ᱧᱟᱢ ᱠᱮᱜᱼᱟ ᱾ ᱱᱚᱶᱟ ᱯᱷᱤᱞᱤᱢ ᱜᱮ ᱑᱙᱕᱕ ᱨᱮ ᱫᱤᱥᱚᱢ ᱜᱚᱢᱠᱮ ᱫᱟᱨᱟᱭ ᱛᱮ ᱥᱚᱱᱟ ᱟᱨ ᱛᱟᱸᱵᱟ ᱯᱚᱫᱚᱠ ᱮ ᱧᱟᱢ ᱠᱮᱜᱼᱟ ᱡᱟᱦᱟᱸ ᱫᱚ ᱱᱟᱶᱟ ᱫᱤᱞᱞᱤ ᱨᱮᱠᱚ ᱢᱟ.ᱱ ᱪᱟᱞ ᱟᱫᱮᱭᱟ ᱾ 
<br>
᱑᱙᱕᱖ ᱨᱮ ᱚᱯᱚᱨᱟ ᱡᱤᱛᱟ, ᱑᱙᱕᱘ ᱨᱮ ᱡᱚᱞᱥᱟ ᱜᱷᱚᱨ, ᱚᱯᱩᱨ ᱥᱚᱝᱥᱟᱨ ᱾ ᱫᱮᱵᱤ, ᱛᱤᱱ ᱠᱚᱱᱭᱟ, ᱚᱵᱷᱤᱭᱟᱱ, ᱢᱚᱦᱟᱱᱚᱜᱚᱨ, ᱪᱟᱨᱩᱞᱚᱛᱟ, ᱱᱟᱭᱚᱠ,ᱥᱚᱛᱭᱚᱡᱤᱛ ᱢᱤᱫᱴᱟ.ᱝ ᱛᱟᱭᱚᱢ ᱢᱤᱫᱴᱟ.ᱝ ᱯᱷᱤᱞᱤᱢ ᱮ ᱵᱮᱱᱟᱣ ᱠᱮᱜᱼᱟ ᱟᱨ ᱫᱤᱥᱚᱢᱨᱮ, ᱵᱟᱦᱨᱮ ᱫᱤᱥᱚᱢᱨᱮ ᱥᱤᱨᱯᱷᱟ. ᱧᱟᱢ ᱟᱠᱟᱭ ᱛᱟᱦᱮᱸ ᱮᱱᱟ ᱾ 
᱑᱙᱖᱑ ᱥᱟᱞᱮᱨᱮ ᱨᱚᱵᱤᱸᱫᱨᱚ ᱴᱟᱜᱳᱨ ᱪᱮᱛᱟᱱ ᱨᱮ ᱯᱷᱤᱞᱤᱢ ᱮ ᱵᱮᱱᱟᱣ ᱠᱮᱜᱼᱟ, ᱡᱟᱦᱟᱸ ᱫᱟᱨᱟᱭ ᱛᱮ ᱵᱷᱟᱨᱚᱛ ᱨᱟᱥᱴᱚᱯᱚᱛᱤ ᱴᱷᱮᱱ ᱠᱷᱚᱱ ᱟᱨ ᱵᱟᱨᱮᱭᱟ ᱵᱟᱦᱨᱮ ᱫᱤᱥᱚᱢ ᱠᱷᱚᱱ ᱥᱤᱨᱯᱷᱟ.ᱭ ᱧᱟᱢ ᱠᱮᱜᱼᱟ ᱾ ᱑᱙᱗᱗ ᱨᱮ ᱥᱚᱛᱨᱚᱸᱡᱽ ᱠᱮ ᱠᱷᱤᱞᱟᱰᱤ ᱡᱷᱚᱛᱚ ᱠᱷᱚᱱ ᱱᱟᱯᱟᱭ ᱯᱷᱤᱞᱤᱢ ᱢᱮᱱᱛᱮ ᱠᱚ ᱵᱤᱠᱱᱟ.ᱣ ᱠᱮᱜᱼᱟ ᱾ 
ᱯᱷᱤᱞᱤᱢ ᱥᱟᱶᱼᱥᱟᱶᱛᱮ ᱥᱚᱛᱭᱚᱡᱤᱛ ᱫᱚ ᱯᱩᱱ ᱜᱮᱞ ᱠᱷᱚᱱ ᱦᱚᱸ ᱵᱟ.ᱲᱛᱤ ᱯᱚᱛᱚᱵ ᱮ ᱚᱞᱼᱛᱚᱞ ᱟᱠᱟᱜᱼᱟ ᱾ ᱡᱟᱦᱟᱸᱨᱮ ᱜᱟᱢᱟᱢ, ᱠᱟ.ᱦᱱᱤ ᱟᱨ ᱚᱱᱚᱞ ᱢᱮᱱᱟᱜᱼᱟ ᱾ ᱑᱙᱔᱘ ᱨᱮ ᱵᱤᱡᱚᱭᱟ ᱫᱟᱥ ᱥᱟᱶ ᱮ ᱵᱟᱯᱞᱟ ᱮᱱᱟ ᱾ 

==ᱥᱤᱨᱯᱷᱟ.==
ᱥᱚᱛᱭᱚᱡᱤᱛ ᱨᱟᱭ ᱫᱚ ᱓᱗ ᱵᱚᱭᱚᱥ ᱨᱮ ᱯᱚᱫᱽᱢᱚᱥᱨᱤ ᱛᱮᱭ ᱢᱟ.ᱱ ᱦᱟᱞᱟᱝ ᱮᱱᱟ ᱾ ᱑᱙᱖᱕ ᱟᱨ ᱑᱙᱗᱖ ᱨᱮ ᱯᱚᱫᱽᱢᱚᱵᱷᱩᱥᱚᱬ ᱟᱨ ᱑᱙᱙᱒ ᱨᱮ ᱵᱷᱟᱨᱚᱛ ᱨᱚᱛᱱᱚ ᱛᱮᱭ ᱥᱚᱱᱢᱟᱱ ᱮᱱᱟ ᱾ ᱤᱱᱟ. ᱥᱮᱨᱢᱟ ᱜᱮ ᱞᱟᱭᱤᱯᱷᱥᱴᱟᱭᱤᱞ ᱟᱪᱤᱵᱢᱮᱸᱴ ᱞᱟ.ᱜᱤᱫ ᱟᱢᱮᱨᱤᱠᱟ ᱨᱮ ᱟᱥᱠᱚᱨ ᱛᱮᱭ ᱜᱩᱱ ᱢᱟ.ᱱ ᱦᱟᱞᱟᱝ ᱮᱱᱟ ᱾ ᱱᱚᱶᱟ ᱥᱤᱨᱯᱷᱟ. ᱟᱛᱟᱝ ᱢᱟᱬᱟᱝ ᱨᱮ ᱩᱱᱤ ᱠᱚᱞᱡᱟ ᱴᱷᱟᱠᱮᱫ ᱟᱡᱟᱨ ᱫᱟᱨᱟᱭ ᱛᱮ ᱰᱟᱠᱛᱚᱨ ᱠᱷᱟᱱᱟᱨᱮᱭ ᱵᱷᱩᱨᱛᱤ ᱞᱮᱱᱟ ᱟᱨ ᱱᱚᱶᱟ ᱵᱮᱣᱨᱟ ᱧᱟᱢ ᱠᱟᱛᱮ ᱥᱤᱨᱯᱷᱟ. ᱠᱩᱢᱩᱴ ᱫᱚ ᱠᱚᱞᱠᱟᱛᱟ ᱦᱮᱡ ᱠᱟᱛᱮ ᱚᱸᱰᱮ ᱜᱮ ᱥᱤᱨᱯᱷᱟ.ᱫᱚᱠᱚ ᱪᱟᱞ ᱟᱫᱮ ᱛᱟᱦᱮᱸᱱ ᱾ 
<br>
ᱱᱚᱝᱠᱟ ᱛᱮ ᱒᱓ ᱮᱯᱨᱤᱞ ᱑᱙᱙᱒ ᱨᱮ ᱥᱚᱛᱭᱚᱡᱤᱛ ᱨᱟᱭ ᱫᱚ ᱠᱚᱞᱡᱟ ᱴᱷᱟᱠᱮᱫ (Heart attack) ᱟᱡᱟᱨ ᱛᱮ ᱱᱚᱶᱟ ᱫᱷᱟ.ᱨᱛᱤ ᱠᱷᱚᱱ ᱵᱤᱫᱟ.ᱭ ᱮ ᱦᱟᱛᱟᱣ ᱞᱮᱜᱼᱟ ᱾

==ᱵᱟᱨᱦᱮ ᱡᱚᱱᱚᱲ==
* [https://web.archive.org/web/20081010161329/http://www.satyajitray.org.uk/ Satyajit Ray Foundation]
* [http://www.satyajitray.org/ SatyajitRay.org]
* [http://satyajitray.ucsc.edu/ Satyajit Ray Film and Study Center: University of California – Santa Cruz]
* [http://www.satyajitrayworld.com/index.php Satyajit Ray society]
==ᱯᱷᱮᱰᱟᱛ==
[[Category:!Main category]]
