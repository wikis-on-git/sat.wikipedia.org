'''ᱡᱚᱜᱽ ᱢᱟ.ᱡᱷᱤ'''

ᱡᱚᱜᱽ ᱢᱟ.ᱡᱷᱤ ᱫᱚ ᱟ.ᱛᱩ ᱨᱮᱱᱟᱜ ᱠᱟ.ᱢᱤ ᱠᱚ ᱠᱤᱱ ᱡᱚᱜᱷᱚ ᱵᱟᱲᱟᱭᱟ ᱾ ᱚᱱᱟᱛᱮ ᱡᱚᱜᱽ ᱢᱟ.ᱡᱷᱤ ᱠᱚ ᱧᱩᱛᱩᱢ ᱟᱠᱟ ᱫᱮᱭᱟ ᱾ ᱩᱱᱤ ᱫᱚ ᱟ.ᱛᱩ ᱨᱮ ᱫᱚᱨᱵᱟᱨ ᱫᱩᱯᱲᱩᱵ, ᱴᱚᱞᱟ ᱴᱚᱞᱟ ᱚᱲᱟᱜ ᱚᱲᱟᱜ ᱠᱩᱞᱦᱤ ᱠᱩᱞᱦᱤ ᱛᱮ ᱦᱚᱲ ᱧᱩᱛᱩᱢ ᱦᱚᱦᱚ ᱟᱛᱮ ᱢᱟ.ᱡᱷᱤ ᱪᱷᱟᱴᱠᱟ ᱨᱮ ᱫᱚᱨᱵᱟᱨ ᱫᱩᱯᱲᱩᱵ ᱮ ᱦᱚᱦᱚ ᱡᱟᱣᱨᱟ ᱠᱚᱣᱟ ᱾ ᱱᱩᱭ ᱜᱮ ᱵᱚᱸᱜᱟ ᱵᱳᱨᱳ ᱵᱟᱠᱷᱨᱟ ᱵᱚᱸᱜᱟ ᱦᱟᱺᱰᱤ ᱟᱨ ᱥᱚᱲᱮ ᱞᱟ.ᱜᱤᱫ ᱪᱟᱣᱞᱮᱭ ᱠᱚᱭ ᱩᱴᱷᱟ.ᱣ ᱡᱟᱣᱨᱟᱭᱟ ᱾ ᱟᱨ ᱦᱟᱺᱰᱤᱭ ᱫᱚᱦᱚ ᱦᱚᱪᱚ ᱠᱚᱣᱟ ᱵᱚᱸᱜᱟ ᱞᱟ.ᱜᱤᱫ ᱾ ᱚᱠᱟ ᱦᱤᱞᱚᱜ ᱵᱚᱸᱜᱟ ᱦᱩᱭᱩᱜᱼᱟ ᱤᱱᱟ. ᱦᱤᱞᱚᱜ ᱫᱚ ᱥᱮᱛᱟᱜ ᱠᱷᱚᱱ ᱤᱱᱟ.ᱦᱤᱞᱚᱜ ᱫᱚ ᱵᱩᱥᱟ.ᱜ ᱥᱤᱢ ᱠᱤᱱ ᱢᱟᱫ ᱴᱚᱨᱚᱰᱟᱝ ᱨᱮ ᱠᱚᱭ ᱩᱴᱷᱟ.ᱣ ᱡᱟᱣᱨᱟ ᱠᱚᱣᱟ ᱾ ᱚᱠᱚᱭ ᱠᱚᱠᱚ ᱮᱢ ᱠᱮᱜᱼᱟ ᱡᱚᱛᱚᱣᱟᱜ ᱚᱞ ᱠᱟᱛᱮ ᱦᱤᱥᱟ.ᱵᱽ ᱠᱤᱱ ᱫᱚᱦᱚᱭᱟ ᱾ᱚᱱᱟ ᱢᱮᱱᱛᱮ ᱱᱩᱠᱤᱱ ᱫᱚ ᱢᱟ.ᱡᱷᱤ ᱜᱚᱢᱠᱮ ᱨᱤᱱ ᱪᱮ ᱥᱩᱛᱨᱮᱛ ᱠᱟᱱᱟ ᱠᱤᱱ ᱾ ᱵᱚᱸᱜᱟ ᱵᱳᱨᱳ ᱟᱧᱪᱟ ᱯᱟᱧᱪᱟ ᱰᱟᱸᱰᱚᱢ ᱴᱟᱠᱟ ᱠᱤᱱ ᱠᱚᱭ ᱟ.ᱫᱟ.ᱭ ᱠᱚᱣᱟ ᱾ ᱠᱟ.ᱭ ᱟᱠᱟᱫ ᱦᱚᱲ ᱠᱚ ᱥᱟᱡᱟ ᱠᱤᱱ ᱮᱢᱟ ᱠᱚᱣᱟ ᱾ᱱᱩᱠᱤᱱ ᱫᱚ ᱟ.ᱰᱤ ᱠᱷᱟᱺᱴᱤ ᱨᱚᱲ ᱡᱚᱵᱟᱵᱽ ᱦᱚᱲ ᱠᱟᱱᱟ ᱠᱤᱱ ᱾ ᱚᱢᱟ.ᱱᱛᱤ ᱫᱚ ᱵᱟᱝ ᱠᱟᱱᱟ ᱵᱟᱝ ᱠᱷᱟᱱ ᱰᱟᱸᱰᱚᱢ ᱮᱢᱚᱜ ᱦᱩᱭᱩᱜᱼᱟ ᱾

== ᱠᱩᱲᱟ.ᱭ ==
ᱱᱩᱠᱤᱱ ᱦᱚᱸ ᱢᱟ.ᱱ ᱦᱟᱥᱟ ᱥᱮᱫᱟᱭ ᱫᱚ ᱠᱤᱱ ᱧᱟᱢ ᱞᱮᱜᱼᱟ ᱾ ᱱᱮᱛᱟᱨ ᱫᱚ ᱢᱟ.ᱱ ᱞᱮᱠᱟᱛᱮ ᱵᱚᱸᱜᱟ ᱵᱳᱨᱳ, ᱯᱟᱨᱟᱵᱽ ᱯᱩᱱᱟ.ᱭ ᱠᱚᱨᱮ ᱢᱟ.ᱱ ᱯᱩᱲᱩᱜ ᱦᱟᱺᱰᱤ, ᱫᱟᱠᱟ, ᱥᱳᱲᱮ ᱡᱳᱲᱳ ᱠᱚ ᱧᱟᱢᱟ ᱾

== ᱵᱟᱪᱷᱚᱱ ==
ᱱᱩᱠᱤᱱ ᱦᱚᱸ ᱢᱟᱜᱽ ᱵᱚᱸᱜᱟ ᱨᱮᱜᱮ ᱦᱚᱲ ᱟᱛᱮ ᱠᱚ ᱵᱟᱪᱷᱚᱱ ᱠᱤᱱᱟ ᱾ ᱱᱮᱛᱟᱨ ᱫᱚ ᱢᱟᱨᱟᱝ ᱟ.ᱛᱩ ᱠᱚᱨᱮ ᱫᱚ ᱢᱤᱫ ᱪᱟᱸᱫᱚ ᱪᱮ ᱵᱚᱸᱜᱟ ᱯᱤᱪᱷᱤ ᱵᱟᱨ ᱦᱚᱲ ᱠᱟᱛᱮ ᱠᱟ.ᱢᱤ ᱠᱚ ᱛᱚᱨᱟᱣᱮᱜᱼᱟ ᱾ ᱟᱨ ᱚᱠᱟ ᱚᱠᱟ ᱦᱩᱰᱤᱧ ᱧᱚᱜ ᱟ.ᱛᱩ ᱠᱚᱨᱮ ᱫᱚ ᱢᱤᱫ ᱦᱚᱲ ᱜᱮ ᱢᱤᱫ ᱥᱮᱨᱢᱟ ᱠᱟ.ᱢᱤᱭ ᱛᱚᱨᱟᱣᱮᱜᱼᱟ ᱾ ᱱᱚᱶᱟ ᱡᱚᱜᱽ ᱢᱟ.ᱡᱷᱤ ᱠᱟ.ᱢᱤ ᱫᱚ ᱢᱤᱫ ᱦᱚᱲ ᱚᱲᱟᱜ ᱛᱟᱭᱚᱢ ᱚᱱᱠᱟ ᱜᱮ ᱛᱷᱟᱨ ᱮᱞᱮᱞ ᱦᱤᱥᱟ.ᱵᱽ ᱠᱟ.ᱢᱤ ᱵᱷᱟᱨᱟ ᱛᱚᱨᱟᱣ ᱛᱮ ᱦᱩᱭᱩᱜᱼᱟ ᱾ ᱟᱨ ᱚᱠᱚᱭ ᱠᱚᱜᱮ ᱵᱟᱝ ᱠᱚ ᱛᱚᱨᱟᱣ ᱫᱟᱲᱮᱭᱟᱜ ᱠᱟᱱᱟ ᱩᱱᱤ ᱫᱚ ᱯᱚᱴᱟᱣ ᱤᱫᱤ ᱠᱟᱛᱮ ᱟᱡᱟᱜ ᱵᱷᱟᱨᱟ ᱚᱱᱟ ᱡᱚᱜᱽ ᱢᱟ.ᱡᱷᱤ ᱠᱟ.ᱢᱤᱭ ᱛᱚᱨᱟᱣ ᱦᱚᱪᱚ ᱮᱭᱟ ᱾ ᱚᱱᱟ ᱫᱚ ᱠᱩᱯᱩᱞᱤ ᱪᱮᱛᱟᱱ ᱨᱮᱱᱟᱜ ᱠᱟᱛᱷᱟ ᱠᱟᱱᱟ ᱾ ᱮᱴᱟᱜ ᱦᱚᱲ ᱡᱚᱜᱽ ᱢᱟ.ᱡᱷᱤ ᱠᱟ.ᱢᱤ ᱛᱚᱨᱟᱣ ᱠᱮᱫᱤᱡ ᱯᱮ/ᱯᱩᱱ ᱢᱩᱬᱤ ᱦᱳᱲᱳ ᱮᱢᱟᱱ ᱛᱮ ᱜᱟᱯᱟᱞ ᱢᱟᱨᱟᱣ ᱠᱟᱛᱮ ᱠᱟ.ᱢᱤ ᱛᱚᱨᱟᱣ ᱦᱚᱪᱚ ᱛᱮ ᱯᱟᱨᱚᱢᱚᱜᱼᱟ ᱾

[[ᱛᱷᱚᱠᱺᱥᱟᱶᱛᱟ]]
