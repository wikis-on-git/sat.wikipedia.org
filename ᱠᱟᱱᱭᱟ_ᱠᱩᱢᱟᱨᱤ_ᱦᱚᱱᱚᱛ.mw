{{India Districts
|Name = ᱠᱟᱱᱭᱟ ᱠᱩᱢᱟᱨᱤ
|State = ᱛᱟᱢᱤᱞ ᱱᱟᱰᱩ
|HQ = ᱱᱟᱜᱚᱨᱠᱚᱣᱤᱞ
|Area = 1,672
|Population = 18,70374
|Density = 111
}}
ᱠᱟᱱᱭᱟ ᱠᱩᱢᱟᱨᱤ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱛᱟᱢᱤᱞᱱᱟᱰᱩ ᱯᱚᱱᱚᱛ ᱨᱮᱭᱟᱜ ᱢᱤᱫᱴᱟᱹᱝ ᱦᱚᱱᱚᱛ ᱠᱟᱱᱟ। ᱦᱚᱱᱚᱛ ᱨᱮᱭᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱫᱚ ᱱᱟᱜᱚᱨ ᱠᱚᱣᱤᱞ ᱠᱟᱱᱟ। ᱱᱚᱣᱟ ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱟᱨ ᱛᱟᱢᱤᱞᱱᱟᱰᱩ ᱨᱮᱭᱟᱜ ᱡᱚᱛᱚ ᱠᱷᱚᱱ ᱮᱛᱚᱢ ᱩᱛᱟ.ᱨ ᱦᱚᱱᱚᱛ ᱠᱟᱱᱟ, ᱟᱨ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱞᱟᱹᱭ ᱞᱟᱠᱪᱟᱨ ᱟᱨ ᱞᱟ.ᱭ ᱟ.ᱜᱩ ᱠᱟᱛᱷᱟ ᱨᱮ ᱟ.ᱰᱤ ᱜᱚᱱᱚᱝ ᱢᱮᱱᱟᱜ-ᱟ।<ref>"[https://books.google.com/books?id=psw6DwAAQBAJ Lonely Planet South India & Kerala]," Isabella Noble et al, Lonely Planet, 2017, ISBN 9781787012394</ref><ref>"[https://books.google.com/books?id=_W0iP0ZWQPgC Tamil Nadu, Human Development Report]," Tamil Nadu Government, Berghahn Books, 2003, ISBN 9788187358145</ref>

==ᱚᱛᱱᱚᱛ==
ᱠᱟᱱᱭᱟ ᱠᱩᱢᱟᱨᱤ ᱫᱚ ᱛᱟᱢᱤᱞᱱᱟᱰᱩ ᱯᱚᱱᱚᱛ ᱨᱮᱭᱟᱜ ᱮᱛᱚᱢ ᱱᱟᱠᱷᱟ ᱨᱮ ᱛᱷᱟᱢ ᱜᱟ.ᱰᱤ ᱟᱠᱟᱱ ᱢᱤᱫᱴᱟᱹᱝ ᱟ.ᱰᱤ ᱪᱚᱨᱚᱠ ᱱᱟᱸᱜᱽᱨᱟᱦᱟ ᱠᱟᱱᱟ। ᱱᱚᱣᱟ ᱫᱚ ᱥᱤᱧᱚᱛ ᱡᱟᱞᱟᱯᱩᱨᱤ, ᱵᱮᱝᱜᱚᱞ ᱫᱚᱨᱭᱟ ᱛᱟᱦᱟ ᱟᱨᱚᱵᱽ ᱥᱟᱜᱚᱨ ᱨᱮᱭᱟᱜ ᱥᱟᱝᱜᱷᱟ ᱴᱷᱟ.ᱭ ᱠᱟᱱᱟ, ᱚᱠᱟ ᱨᱮ ᱫᱚ ᱫᱚᱨᱭᱟ ᱟᱡᱟᱜ ᱵᱷᱮᱜᱟᱨ ᱵᱷᱮᱜᱟᱨ ᱨᱚᱝ ᱮ ᱩᱫᱩᱜ ᱥᱚᱫᱚᱨᱟ। ᱱᱚᱣᱟ ᱴᱷᱟ.ᱭ ᱫᱚ ᱥᱮᱫᱟᱭ ᱠᱷᱚᱱ ᱦᱩᱢᱟᱨ, ᱞᱟᱹᱭ ᱞᱟᱠᱪᱟᱨ, ᱥᱚᱥᱱᱚᱜ ᱨᱮᱭᱟᱜ ᱩᱯᱨᱩᱢ ᱠᱟᱱᱟ। ᱠᱮᱨᱟᱞᱟ ᱯᱚᱱᱚᱛ ᱨᱮᱭᱟᱜ ᱛᱤᱨᱩᱣᱟᱱᱵᱽᱨᱟᱢ ᱯᱩᱨᱟᱢ ᱱᱟᱸᱜᱽᱨᱟᱦᱟ ᱠᱷᱚᱱ ᱟ.ᱰᱤ ᱥᱩᱨ ᱨᱮ ᱢᱮᱱᱟᱜ-ᱟ। ᱯᱟ.ᱦᱤᱞ ᱫᱚ ᱱᱚᱣᱟ ᱦᱚᱱᱚᱛ ᱠᱮᱨᱟᱞᱟ ᱯᱚᱱᱚᱛ ᱨᱮᱜᱮ ᱛᱟᱦᱮᱸ ᱠᱟᱱᱟ। ᱚᱱᱟ ᱤᱭᱟ.ᱛᱮ ᱱᱚᱣᱟ ᱡᱟᱭᱜᱟ ᱨᱮ ᱵᱟ.ᱲᱛᱤ ᱢᱟᱞᱟᱭᱟᱞᱚᱢ ᱨᱚᱨᱚᱲ ᱦᱚᱲ ᱜᱮᱢ ᱧᱟᱢ ᱠᱚᱣᱟ। ᱫᱚᱨᱭᱟ ᱥᱟᱸᱜᱷᱟᱨ ᱨᱮᱭᱟᱜ ᱧᱟᱯᱟᱢᱚᱜ ᱴᱷᱟ.ᱭ ᱨᱮ ᱜᱚᱜᱚ ᱵᱷᱟᱜᱟᱣᱟᱛᱤ ᱫᱮᱵᱤ ᱠᱩᱢᱟᱨᱤ ᱭᱟᱜ ᱢᱩᱴᱷᱟ.ᱱ ᱛᱷᱟᱯᱚᱱ ᱟᱠᱟᱱᱟ। ᱱᱚᱣᱟ ᱥᱚᱱᱚᱛ ᱴᱷᱟ.ᱭ ᱫᱚ '''ᱮᱞᱮᱠᱡᱮᱱᱵᱨᱤᱭᱟ ᱚᱯᱷ ᱤᱥᱴ'''  ᱢᱮᱱ ᱛᱮ ᱩᱯᱨᱤᱭᱟ ᱠᱚᱠᱚ ᱧᱩᱛᱩᱢ ᱟᱠᱟᱫᱟ।

==ᱥᱮᱫᱟᱭ ᱞᱟ.ᱭ ᱪᱟᱞ ᱠᱟᱛᱷᱟ==
ᱵᱷᱟᱜᱽᱣᱟᱱ ᱥᱤᱵᱽ ᱫᱚ ᱟᱥᱩᱨ ᱵᱟᱱᱟᱥᱩᱨ ᱥᱟ.ᱦᱟ.ᱭ ᱮᱢᱟᱫᱮ ᱛᱟᱦᱮᱸᱱ ᱡᱮ,  ᱰᱟᱺᱜᱩᱣᱟ. ᱠᱩᱲᱤ ᱵᱮᱜᱚᱨ ᱩᱱᱤᱭᱟᱜ ᱜᱩᱡᱩᱜ ᱵᱟᱝ ᱦᱩᱭᱩᱜ-ᱟ। ᱥᱮᱫᱟᱭ ᱚᱠᱛᱚ ᱨᱮ ᱥᱤᱧᱚᱛ ᱫᱤᱥᱚᱢ ᱫᱚ ᱢᱤᱫᱴᱟᱹᱝ ᱨᱟᱡᱟ ᱵᱷᱚᱨᱚᱛ ᱧᱩᱛᱩᱢᱟᱹᱱᱤᱡ ᱮ  ᱥᱟᱥᱚᱱᱮᱫ ᱠᱟᱱ ᱛᱟᱦᱮᱸᱱ, ᱩᱱᱤ ᱨᱮᱱ ᱤᱨᱟ.ᱞ ᱜᱚᱴᱟᱝ ᱦᱚᱯᱚᱱ ᱮᱨᱟ ᱟᱨ ᱢᱤᱫᱴᱟᱹᱝ ᱦᱚᱯᱚᱱ ᱛᱟᱦᱮᱸ ᱠᱟᱱ ᱛᱟᱭᱟ। ᱵᱷᱚᱨᱚᱛ ᱫᱚ ᱟᱡᱟᱜ ᱨᱟᱡᱚᱥᱴᱤ ᱮᱭᱟᱭ ᱦᱤᱥ ᱨᱮ ᱦᱟ.ᱴᱤᱧ ᱠᱟᱛᱮ ᱟᱡ ᱨᱮᱱ ᱦᱚᱯᱚᱱ ᱠᱚᱭ ᱡᱤᱢᱟ.ᱣᱟᱫ ᱠᱚᱣᱟ। ᱮᱛᱚᱢ ᱨᱮᱱᱟᱜ ᱦᱤᱥ ᱫᱚ ᱠᱟᱱᱭᱟ ᱠᱩᱢᱟᱛᱤᱭᱟᱜ ᱦᱟ.ᱴᱤᱧ ᱨᱮ ᱯᱟᱲᱟᱣ ᱮᱱᱟ।

ᱠᱟᱱᱭᱟ ᱠᱩᱢᱟᱨᱤ ᱫᱚ ᱫᱟᱲᱮ ᱨᱮᱱ ᱫᱮᱵᱤ ᱢᱮᱱ ᱛᱮ ᱠᱚ ᱞᱮᱠᱷᱟᱭᱮᱫ ᱮ ᱠᱟᱱ ᱛᱟᱦᱮᱸᱱ । ᱠᱩᱢᱟᱨᱤ ᱫᱚ ᱥᱤᱵᱽ ᱥᱟᱶ ᱵᱟᱯᱞᱟᱜ ᱥᱟᱱᱟᱭᱮ ᱠᱟᱱ ᱛᱟᱦᱮᱸᱱ । ᱱᱷᱟᱛᱮ ᱵᱟᱱᱟᱥᱩᱨ ᱛᱤᱱ ᱨᱮ ᱠᱩᱢᱟᱨᱤᱭᱟᱜ ᱪᱚᱨᱚᱠ ᱪᱮᱦᱨᱟ ᱨᱮᱭᱟᱜ ᱠᱟᱛᱷᱟᱭ ᱟᱸᱡᱚᱢ ᱠᱮᱫ ᱠᱷᱟᱱ ᱩᱱᱤ ᱥᱟᱶ ᱵᱟᱯᱞᱟᱜ ᱨᱮᱭᱟᱜ ᱠᱟᱛᱷᱟᱭ ᱠᱩᱞ ᱠᱮᱫ-ᱟ। ᱠᱩᱢᱟᱨᱤᱭ ᱛᱮᱞᱟ ᱨᱩᱣᱟ.ᱲ ᱞᱮᱫ-ᱟ ᱡᱩᱫᱤ ᱟᱢ ᱤᱧ ᱥᱟᱶ ᱞᱟ.ᱲᱦᱟ.ᱭ ᱨᱮᱢ ᱫᱟᱲᱮ ᱞᱮᱱ ᱠᱷᱟᱱ ᱟᱢ ᱥᱟᱶᱤᱧ ᱵᱟᱯᱞᱟᱜ-ᱟ, ᱵᱟᱱᱟ ᱦᱚᱲ ᱛᱟᱞᱟ ᱨᱮ ᱞᱟ.ᱲᱦᱟ.ᱭ ᱦᱩᱭ ᱮᱱᱟ ᱟᱨ ᱵᱟᱱᱟᱥᱩᱨ ᱮ ᱜᱚᱡ ᱚᱪᱚᱭᱮᱱᱟ।

==ᱧᱮᱧᱮᱞ ᱴᱷᱟ.ᱭ==
'''᱑'''- ᱜᱟᱱᱫᱷᱤ ᱫᱤᱱᱤᱥᱟ. ᱫᱚ ᱱᱚᱱᱰᱮ ᱫᱤᱥᱚᱢ ᱵᱟᱵᱟ ᱢᱚᱦᱟᱛᱢᱟ ᱜᱟᱱᱫᱷᱤ ᱧᱩᱛᱩᱢ ᱨᱮ ᱥᱩᱯᱨᱩᱛ ᱟᱠᱟᱱᱟ। ᱱᱚᱣᱟ ᱴᱷᱟ.ᱭ ᱨᱮ ᱜᱮ ᱢᱚᱦᱟᱛᱢᱟ ᱜᱟᱱᱝᱷᱤᱭᱟᱜ ᱪᱤᱛᱟ ᱫᱚ ᱫᱚᱦᱚ ᱣᱟᱠᱟᱱᱟ। ᱱᱚᱣᱟ ᱫᱤᱱᱤᱥᱟ. ᱫᱚ ᱑᱙᱕᱖ ᱥᱮᱨᱢᱟ ᱨᱮ ᱵᱟᱱᱫᱷᱟᱣ ᱦᱩᱭ ᱞᱮᱱᱟ। ᱢᱚᱦᱟᱛᱢᱟ ᱜᱟᱱᱫᱷᱤ ᱑᱙᱓᱗ ᱥᱮᱨᱢᱟ ᱨᱮ ᱱᱚᱣᱟ ᱴᱷᱟ.ᱭ ᱛᱮ ᱦᱮᱡ ᱞᱮᱱᱟ। ᱑᱙᱔᱘ ᱥᱮᱨᱢᱟ ᱨᱮ ᱩᱱᱤ ᱜᱩᱨᱩᱜ ᱛᱟᱭᱚᱢ ᱠᱟᱱᱭᱟ ᱠᱩᱢᱟᱨᱤ ᱨᱮ ᱜᱮ ᱩᱱᱤᱭᱟᱜ ᱟᱥᱛᱤ ᱫᱚ ᱠᱚ ᱵᱚᱦᱮᱞ ᱞᱮᱫᱟ। ᱫᱤᱱᱤᱥᱟ. ᱫᱚ ᱱᱚᱱᱠᱟ ᱠᱚ ᱥᱟᱡᱟᱣ ᱟᱠᱟᱫᱟ ᱡᱮ ᱩᱱᱤᱭᱟᱜ ᱡᱟᱱᱟᱢ ᱢᱟᱦᱟ ᱨᱮ ᱥᱤᱧ ᱪᱟᱱᱫᱚ ᱣᱟᱜ ᱯᱟ.ᱦᱤᱞ ᱢᱟᱨᱥᱟᱞ ᱫᱚ ᱚᱱᱰᱮ ᱜᱮ ᱯᱟᱲᱟᱜ-ᱟ, ᱚᱠᱟ ᱨᱮ ᱫᱚ ᱩᱱᱤᱭᱟᱜ ᱛᱚᱨᱚᱡ ᱫᱚᱦᱚ ᱟᱠᱟᱱ।
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱚᱛᱱᱚᱛ]]
