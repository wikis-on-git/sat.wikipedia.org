{{India Districts
|Name = ᱠᱟᱱᱭᱟ ᱠᱩᱢᱟᱨᱤ
|State = ᱛᱟᱢᱤᱞ ᱱᱟᱰᱩ
|HQ = ᱱᱟᱜᱚᱨᱠᱚᱣᱤᱞ
|Area = 1,672
|Population = 18,70374
|Density = 111
}}
ᱠᱟᱱᱭᱟ ᱠᱩᱢᱟᱨᱤ ᱫᱚ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱛᱟᱢᱤᱞ ᱱᱟᱰᱩ ᱯᱚᱱᱚᱛ ᱨᱮᱭᱟᱜ ᱢᱤᱫ ᱴᱥᱝ ᱦᱚᱱᱚᱛ ᱠᱟᱱᱟ। ᱦᱚᱱᱚᱛ ᱨᱮᱭᱟᱜ ᱫᱚᱵᱷᱟ.ᱴᱤᱭᱟ. ᱴᱷᱟ.ᱭ ᱫᱚ ᱱᱟᱜᱚᱨ ᱠᱚᱣᱤᱞ ᱠᱟᱱᱟ। ᱱᱚᱣᱟ ᱦᱚᱱᱚᱛ ᱫᱚ ᱥᱤᱧᱚᱛ ᱫᱤᱥᱚᱢ ᱟᱨ ᱛᱟᱢᱤᱞ ᱱᱟᱰᱩ ᱨᱮᱭᱟᱜ ᱡᱚᱛᱚ ᱠᱷᱚᱱ ᱮᱛᱚᱢ ᱩᱛᱟ.ᱨ ᱦᱚᱱᱚᱛ ᱠᱟᱱᱟ, ᱟᱨ ᱥᱤᱧᱚᱛ ᱫᱤᱥᱚᱢ ᱨᱮᱭᱟᱜ ᱞᱟᱭ ᱞᱟᱠᱪᱟᱨ ᱟᱨ ᱞᱟ.ᱭ ᱟ.ᱜᱩ ᱠᱟᱛᱷᱟ ᱨᱮ ᱟ.ᱰᱤ ᱜᱚᱱᱚᱝ ᱢᱮᱱᱟᱜ-ᱟ।<ref>"[https://books.google.com/books?id=psw6DwAAQBAJ Lonely Planet South India & Kerala]," Isabella Noble et al, Lonely Planet, 2017, ISBN 9781787012394</ref><ref>"[https://books.google.com/books?id=_W0iP0ZWQPgC Tamil Nadu, Human Development Report]," Tamil Nadu Government, Berghahn Books, 2003, ISBN 9788187358145</ref>
==ᱚᱛᱱᱚᱛ==
ᱠᱟᱱᱭᱟ ᱠᱩᱢᱟᱨᱤ ᱫᱚ ᱛᱟᱢᱤᱞ ᱱᱟᱰᱩ ᱯᱚᱱᱚᱛ ᱨᱮᱭᱟᱜ ᱮᱛᱚᱢ ᱱᱟᱠᱷᱟ ᱨᱮ ᱛᱷᱟᱢ ᱜᱟ.ᱰᱤ ᱟᱠᱟᱱ ᱢᱤᱫ ᱴᱮᱱ ᱟ.ᱰᱤ ᱪᱚᱨᱚᱠ ᱱᱟᱝᱜᱽᱨᱟᱦᱟ ᱠᱟᱱᱟ। ᱱᱚᱣᱟ ᱫᱚ ᱥᱤᱧᱚᱛ ᱡᱟᱞᱟᱯᱩᱨᱤ, ᱵᱮᱝᱜᱚᱞ ᱫᱚᱨᱭᱟ ᱛᱟᱦᱟ ᱟᱨᱚᱵᱽ ᱥᱚᱜᱚᱨ ᱨᱮᱭᱟᱜ ᱥᱟᱝᱜᱷᱟ ᱴᱷᱟ.ᱭ ᱠᱟᱱᱟ, ᱚᱠᱟ ᱨᱮ ᱫᱚ ᱫᱚᱨᱭᱟ ᱟᱡᱟᱜ ᱵᱷᱮᱜᱟᱨ ᱵᱷᱮᱜᱟᱨ ᱨᱚᱝᱮ ᱩᱫᱩᱜ ᱥᱚᱫᱚᱨᱟ। ᱱᱚᱣᱟ ᱴᱷᱟ.ᱭ ᱫᱚ ᱥᱮᱫᱟᱭ ᱠᱷᱚᱱ ᱦᱩᱢᱟᱨ, ᱞᱟᱭ ᱞᱟᱠᱪᱟᱨ, ᱥᱚᱥᱱᱚᱜ ᱨᱮᱭᱟᱜ ᱩᱱᱯᱨᱩᱢ ᱠᱟᱱᱟ। ᱠᱮᱨᱟᱞᱟ ᱯᱚᱱᱚᱛ ᱨᱮᱭᱟᱜ ᱛᱤᱨᱩᱣᱟᱱᱵᱽᱨᱟᱢ ᱯᱩᱨᱟᱢ ᱱᱟᱝᱜᱽᱨᱟᱦᱟ ᱠᱷᱚᱱ ᱟ.ᱰᱤ ᱥᱩᱨ ᱨᱮ ᱢᱮᱱᱟᱜ-ᱟ। ᱯᱟ.ᱦᱤᱞ ᱫᱚ ᱱᱚᱣᱟ ᱦᱚᱱᱚᱛ ᱠᱮᱨᱟᱞᱟ ᱯᱚᱱᱚᱛ ᱨᱮ ᱜᱮ ᱛᱟᱦᱮ ᱠᱟᱱᱟ। ᱚᱱᱟ ᱤᱭᱟ. ᱛᱮ ᱱᱚᱣᱟ ᱡᱟᱭᱜᱟ ᱨᱮ ᱵᱟ.ᱲᱛᱤ ᱢᱟᱞᱟᱭᱟᱞᱚᱢ ᱨᱚᱨᱚᱲ ᱦᱚᱲ ᱜᱮᱢ ᱧᱟᱢ ᱠᱚᱣᱟ। ᱫᱚᱨᱭᱟ ᱥᱟᱝᱜᱷᱟᱨ ᱨᱮᱭᱟᱜ ᱧᱟᱯᱟᱢᱚᱜ ᱴᱷᱟ.ᱭ ᱨᱮ ᱜᱚᱜᱚ ᱵᱷᱟᱜᱟᱣᱟᱛᱤ ᱫᱮᱵᱤ ᱠᱩᱢᱟᱨᱤ ᱭᱟᱜ ᱢᱩᱴᱷᱟ.ᱱ ᱛᱷᱟᱯᱚᱱ ᱠᱟᱱᱟ। ᱱᱚᱣᱟ ᱥᱚᱱᱚᱛ ᱴᱷᱟ.ᱭ ᱫᱚ '''ᱮᱞᱮᱠᱡᱮᱱᱵᱨᱤᱭᱟ ᱚᱯᱷ ᱤᱥᱴ'''  ᱢᱮᱱ ᱛᱮ ᱩᱯᱨᱤᱭᱟ ᱠᱚᱠᱚ ᱧᱩᱛᱩᱢ ᱟᱠᱟᱫᱟ।
==ᱥᱮᱫᱟᱭ ᱞᱟ.ᱭ ᱪᱟᱞ ᱠᱟᱛᱷᱟ==
ᱵᱷᱟᱜᱽᱣᱟᱱ ᱥᱤᱵᱽ ᱫᱚ ᱟᱥᱩᱨ ᱵᱟᱱᱟᱥᱩᱨ ᱥᱟ.ᱦᱟ.ᱭ ᱮᱢᱟᱫᱤ ᱛᱟᱦᱮᱱᱟ ᱡᱮ,  ᱰᱟ.ᱝᱜᱽᱣᱟ ᱠᱩᱲᱤ ᱵᱮᱜᱚᱨ ᱩᱱᱤᱭᱟᱜ ᱜᱩᱡᱩᱜ ᱵᱟᱝ ᱦᱩᱭᱩᱜ-ᱟ। ᱥᱮᱫᱟᱭ ᱚᱛᱠᱛᱮ ᱨᱮ ᱥᱤᱧᱚᱛ ᱫᱤᱥᱚᱢ ᱢᱤᱫ ᱴᱮᱱ ᱨᱟᱡᱟ ᱵᱷᱚᱨᱚᱛᱮ  ᱥᱟᱥᱚᱱᱮᱫ ᱠᱟᱱ ᱛᱟᱷᱮᱱᱟ , ᱩᱱᱤ ᱨᱮᱱ ᱤᱨᱟ.ᱞ ᱜᱚᱴᱟᱝ ᱦᱚᱯᱚᱱ ᱮᱨᱟ ᱟᱨ ᱢᱤᱫ ᱴᱟᱝ ᱦᱚᱯᱚᱱ3 ᱨᱟᱦᱮ ᱠᱟᱱ ᱛᱟᱭᱟ। ᱵᱷᱚᱨᱚᱛ ᱫᱚ ᱟᱡᱟᱜ ᱨᱟᱡᱚᱥᱴᱤ ᱮᱭᱟᱭ ᱦᱤᱥ ᱨᱮ ᱦᱟ.ᱴᱤᱧ ᱠᱟᱛᱮ ᱟᱡ ᱨᱮᱱ ᱦᱚᱯᱚᱱ ᱠᱚᱭ ᱡᱤᱢᱥ.ᱣᱟᱫ ᱠᱚᱣᱟ। ᱮᱛᱚᱢ ᱨᱮᱱᱟᱜ ᱦᱤᱥ ᱫᱚ ᱠᱟᱱᱭᱟ ᱠᱩᱢᱟᱛᱤᱭᱟᱜ ᱦᱟ.ᱴᱤᱧ ᱨᱮ ᱯᱟᱲᱟᱣ ᱮᱱᱟ।

ᱠᱟᱱᱛᱟ ᱠᱩᱢᱟᱨᱤ ᱫᱚ ᱫᱟᱲᱮ ᱨᱮᱱ ᱫᱮᱵᱤ ᱢᱮᱱ ᱛᱮ ᱠᱚ ᱞᱮᱠᱷᱟᱭᱮᱫᱤ ᱠᱟᱱ ᱛᱟᱦᱮᱱᱟ। ᱠᱩᱢᱟᱨᱤ ᱫᱚ ᱥᱤᱵᱽ ᱥᱟᱶ ᱵᱟᱯᱞᱟᱜ ᱥᱟᱱᱟᱭᱮᱫᱤ ᱠᱟᱱ ᱛᱟᱦᱮᱱᱟ । ᱱᱷᱟᱛᱮ ᱵᱟᱱᱟᱥᱩᱨ ᱛᱤᱱ ᱨᱮ ᱠᱩᱢᱟᱨᱤᱭᱟᱜ ᱪᱚᱨᱚᱠ ᱪᱮᱦᱨᱟ ᱨᱮᱭᱟᱜ ᱠᱟᱛᱷᱟᱭ ᱟᱧᱡᱚᱢ ᱠᱮᱫ ᱠᱷᱟᱱ ᱩᱱᱤ ᱥᱟᱶ ᱵᱟᱯᱞᱟᱜ ᱨᱮᱭᱟᱜ ᱠᱟᱛᱷᱟᱭ ᱠᱩᱞ ᱠᱮᱫᱟ। ᱠᱩᱢᱥᱨᱤᱭᱮ ᱛᱮᱞᱟ ᱨᱩᱣᱟ.ᱲ ᱞᱮᱫᱟ ᱡᱩᱫᱤ ᱟᱢ ᱤᱧ ᱥᱟᱶ ᱞᱟ.ᱲᱦᱟ.ᱭ ᱨᱮᱢ ᱫᱟᱲᱮ ᱞᱮᱱ ᱠᱷᱟᱱ ᱟᱢ ᱥᱟᱶᱤᱧ ᱵᱟᱯᱞᱟᱜ-ᱟ, ᱵᱟᱱᱟ ᱦᱚᱲ ᱛᱟᱞᱟ ᱨᱮ ᱞᱟ.ᱲᱦᱟ.ᱭ ᱦᱩᱭᱮᱱᱟ ᱟᱨ ᱵᱟᱱᱟᱥᱩᱨᱮ ᱜᱚᱡ ᱚᱪᱚᱭᱮᱱᱟ।
==ᱧᱮᱧᱮᱞ ᱴᱷᱟ.ᱭ==
'''᱑'''- ᱜᱟᱱᱫᱷᱤ ᱫᱤᱱᱤᱥᱟ. ᱫᱚ ᱱᱚᱱᱰᱮ ᱫᱤᱥᱚᱢ ᱵᱟᱵᱟ ᱢᱚᱦᱟᱛᱢᱟ ᱜᱟᱱᱫᱷᱤ ᱧᱩᱛᱩᱢ ᱨᱮ ᱥᱩᱯᱨᱩᱛ ᱟᱠᱟᱱᱟ। ᱱᱚᱣᱟ ᱴᱷᱟ.ᱭ ᱨᱮ ᱜᱮ ᱢᱚᱦᱟᱛᱢᱟ ᱜᱟᱱᱝᱷᱤᱭᱟᱜ ᱪᱤᱛᱟ ᱫᱚ ᱫᱚᱦᱚ ᱣᱟᱠᱟᱱᱟ। ᱱᱚᱣᱟ ᱫᱤᱱᱤᱥᱟ. ᱫᱚ ᱑᱙᱕᱖ ᱥᱮᱨᱢᱟ ᱨᱮ ᱵᱟᱱᱫᱷᱟᱣ ᱦᱩᱭ ᱞᱮᱱᱟ। ᱢᱚᱦᱟᱛᱢᱟ ᱜᱟᱱᱫᱷᱤ ᱑᱙᱓᱗ ᱥᱮᱨᱢᱟ ᱨᱮ ᱱᱚᱣᱟ ᱴᱷᱟ.ᱭ ᱛᱮ ᱦᱮᱡ ᱞᱮᱱᱟ। ᱑᱙᱔᱘ ᱥᱮᱨᱢᱟ ᱨᱮ ᱩᱱᱤ ᱜᱩᱨᱩᱜ ᱛᱟᱭᱚᱢ ᱠᱟᱱᱭᱟ ᱠᱩᱢᱟᱨᱤ ᱨᱮ ᱜᱮ ᱩᱱᱤᱭᱟᱜ ᱟᱥᱛᱤ ᱫᱚ ᱠᱚ ᱵᱚᱦᱮᱞ ᱞᱮᱫᱟ। ᱫᱤᱱᱤᱥᱟ. ᱫᱚ ᱱᱚᱱᱠᱟ ᱠᱚ ᱥᱟᱡᱟᱣ ᱟᱠᱟᱫᱟ ᱡᱮ ᱩᱱᱤᱭᱟᱜ ᱡᱟᱱᱟᱢ ᱢᱟᱦᱟ ᱨᱮ ᱥᱤᱧ ᱪᱟᱱᱫᱚ ᱣᱟᱜ ᱯᱟ.ᱦᱤᱞ ᱢᱟᱨᱥᱟᱞ ᱫᱚ ᱚᱱᱰᱮ ᱜᱮ ᱯᱟᱲᱟᱜ-ᱟ, ᱚᱠᱟ ᱨᱮ ᱫᱚ ᱩᱱᱤᱭᱟᱜ ᱛᱚᱨᱚᱡ ᱫᱚᱦᱚ ᱟᱠᱟᱱ।
==ᱥᱟ.ᱠᱷᱭᱟ.ᱛ==
{{ᱥᱟ.ᱠᱷᱭᱟ.ᱛ}}
[[ᱛᱷᱚᱠ:ᱚᱛᱱᱚᱛ]]
