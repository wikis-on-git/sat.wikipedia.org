'''ᱯᱟᱪᱮ ᱠᱟᱞᱤᱢᱟᱱᱛᱟᱱ''' ([[ᱤᱱᱫᱳᱱᱮᱥᱤᱭᱟᱱ ᱯᱟᱹᱨᱥᱤ|ᱤᱱᱫᱳᱱᱮᱥᱤᱭᱟᱱ]]: Kalimantan Barat) ᱫᱚ [[ᱤᱱᱫᱳᱱᱮᱥᱤᱭᱟ]] ᱨᱮᱱᱟᱜ ᱢᱤᱫ ᱯᱚᱱᱚᱛ ᱠᱟᱱᱟ ᱾ ᱱᱚᱶᱟ ᱯᱚᱱᱚᱛ ᱫᱚ [[ᱵᱳᱨᱱᱤᱭᱳ]] ᱫᱤᱯ ᱨᱮ ᱢᱮᱱᱟᱜ ᱤᱱᱫᱳᱱᱮᱥᱤᱭᱟ ᱫᱤᱥᱚᱢ ᱨᱮᱱᱟᱜ ᱴᱚᱴᱷᱟ,[[ᱠᱟᱞᱤᱢᱟᱱᱛᱟᱱ]] ᱢᱩᱫ ᱨᱮ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱢᱚᱬᱮ ᱜᱚᱴᱟᱱ ᱯᱚᱱᱚᱛ ᱢᱩᱫ ᱨᱮ ᱢᱤᱫ ᱯᱚᱱᱚᱛ ᱠᱟᱱᱟ ᱾ ᱯᱟᱪᱮ ᱠᱟᱞᱤᱢᱟᱱᱛᱟᱱ ᱯᱚᱱᱚᱛ ᱨᱮᱱᱟᱜ ᱨᱟᱡᱽᱜᱟᱲ ᱥᱚᱦᱚᱨ ᱫᱚ [[ᱯᱚᱱᱛᱤᱭᱟᱱᱟᱠ]] ᱾ ᱑᱔᱗,᱒᱐᱗ ᱪᱟᱹᱣᱠᱟᱹ ᱠᱤᱢᱤ ᱛᱮ ᱯᱟᱥᱱᱟᱣ ᱟᱠᱟᱱ ᱱᱚᱶᱟ ᱯᱚᱱᱚᱛ ᱨᱮ ᱒᱐᱑᱐ ᱦᱚᱲᱞᱮᱠᱷᱟ ᱡᱚᱠᱷᱟ ᱞᱮᱠᱟᱛᱮ ᱔,᱓᱙᱕,᱙᱘᱓ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ, ᱟᱨ ᱱᱮᱛᱟᱨᱟᱜ ᱥᱚᱨᱠᱟᱨᱤ ᱟᱢᱫᱟᱡᱽ ᱛᱮ ᱱᱚᱶᱟ ᱮᱞᱠᱷᱟ ᱕,᱐᱖᱙,᱑᱒᱗ (᱒᱐᱑᱙) ᱾ ᱯᱟᱪᱮ ᱠᱟᱞᱤᱢᱟᱱᱛᱟᱱ ᱨᱮ ᱢᱮᱱᱟᱜ ᱠᱚ ᱡᱟᱹᱛᱤ ᱜᱷᱟᱨᱚᱸᱡᱽ ᱢᱩᱫ ᱨᱮ ᱰᱟᱭᱮᱠ, ᱢᱟᱞᱚᱭ, ᱪᱟᱭᱱᱤᱡᱽ, ᱡᱟᱵᱷᱟᱱᱤᱥ, ᱵᱩᱜᱤᱥ ᱟᱨ ᱢᱟᱫᱩᱨᱮᱥ ᱜᱮᱠᱚ ᱡᱟᱹᱥᱛᱤᱭᱟ ᱾ ᱱᱚᱶᱟ ᱯᱚᱱᱚᱛ ᱨᱮᱱᱟᱜ ᱥᱟᱢᱟᱝ ᱥᱮᱫ [[ᱥᱟᱢᱟᱝ ᱠᱟᱞᱤᱢᱟᱱᱛᱟᱱ]], ᱥᱟᱢᱟᱝᱼᱠᱚᱧᱮ ᱥᱮᱫ [[ᱛᱟᱞᱢᱟ ᱠᱟᱞᱤᱢᱟᱱᱛᱟᱱ]] ᱟᱨ ᱮᱛᱚᱢ ᱥᱮᱫ ᱢᱟᱞᱚᱭᱮᱥᱤᱭᱟ ᱴᱚᱴᱷᱟ [[ᱥᱟᱨᱟᱣᱟᱠ]] ᱢᱮᱱᱟᱜᱼᱟ ᱾
