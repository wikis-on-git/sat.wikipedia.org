{| class="wikitable floatright" style="width: 100px"
|-
| colspan="2" | <gallery caption="ᱨᱚᱵᱤᱱᱫᱨᱚᱱᱟᱛᱷ ᱴᱷᱟᱠᱩᱨ" widths="365" heights="480">
File:Rabindranath Tagore unknown location.jpg
</gallery>
|-
! ᱧᱩᱛᱩᱢ !! ᱨᱚᱵᱤᱱᱫᱨᱚᱱᱟᱛᱷ ᱴᱷᱟᱠᱩᱨ
|-
! colspan="3" style="background: #00FA1A;" | ᱡᱤᱭᱚᱱ
|-
! ᱡᱟᱱᱟᱢ ᱢᱟᱺᱦᱤᱛ
| ᱗ ᱢᱮ ᱑᱘᱖᱑
|-
! ᱜᱩᱨ ᱢᱟᱺᱦᱤᱛ
| ᱗ ᱚᱜᱚᱥᱴ ᱑᱙᱔᱑
|-
! ᱜᱩᱱ
| Writer, song composer, <br>playwright, essayist, painter
|-
!ᱧᱩᱛᱩᱢᱟᱱ ᱚᱱᱚᱞ
|
*ᱜᱤᱛᱟᱧᱡᱚᱞᱤ
*ᱡᱚᱱᱚ ᱜᱚᱬᱚ ᱢᱚᱱᱚ 
*ᱨᱚᱵᱤᱱᱫᱨᱚ ᱥᱚᱝᱜᱤᱛ
*ᱟᱢᱟᱨ ᱥᱚᱱᱟᱨ ᱵᱟᱝᱞᱟ
|-
! colspan="4" style="background: #00FA1A;" | ᱥᱩᱦᱤ
|-
! colspan="5" | [[File:Rabindranath Tagore Signature.svg]]
|}

'''ᱨᱚᱵᱤᱱᱫᱽᱨᱚᱱᱟᱛᱷ ᱴᱮᱜᱳᱨ''' ᱫᱚ ᱗ ᱢᱮ ᱑᱘᱖᱑ ᱥᱟᱞᱮᱨᱮ ᱠᱚᱞᱠᱟᱛᱟ ᱨᱮ ᱢᱤᱫ ᱠᱤᱥᱟ.ᱬ ᱵᱮᱸᱜᱚᱞᱤ ᱜᱷᱟᱨᱚᱸᱡᱽ ᱨᱮᱭ ᱡᱟᱱᱟᱢ ᱞᱮᱱᱟ ᱾ 

ᱟᱡ ᱵᱟᱵᱟᱦᱟᱜ ᱧᱩᱛᱩᱢ ᱫᱚ ᱫᱮᱵᱮᱸᱫᱽᱨᱚ ᱱᱟᱛᱷ ᱴᱮᱜᱳᱨ ᱟᱨ ᱟᱭᱳᱣᱟᱜ ᱧᱩᱛᱩᱢ ᱫᱚ ᱥᱟᱨᱚᱫᱟ ᱫᱮᱵᱤ ᱢᱮᱱᱛᱮ ᱛᱟᱦᱮᱸ ᱠᱟᱱᱟ ᱾

ᱨᱚᱵᱤᱱᱫᱽᱨᱚᱱᱟᱛᱷ ᱴᱮᱜᱳᱨ ᱫᱚ ᱜᱤᱫᱽᱨᱟᱹ ᱠᱷᱚᱱ ᱜᱮ ᱟ.ᱰᱤ ᱜᱮᱭᱟᱱ ᱥᱮᱭᱟᱱ ᱛᱮ ᱥᱟᱨᱮᱲ ᱮ ᱛᱟᱦᱮᱸ ᱠᱟᱱᱟ ᱾

ᱩᱱᱤ ᱫᱚ ᱢᱤᱫ ᱧᱩᱛᱩᱢᱟᱱ ᱚᱱᱚᱬᱦᱤᱭᱟ., ᱠᱟ.ᱦᱱᱤᱭᱟ., ᱥᱮᱨᱮᱧᱤᱭᱟ., ᱜᱟᱭᱟᱱᱤᱭᱟ., ᱚᱱᱚᱞᱤᱭᱟ., ᱟᱨ ᱢᱤᱫ ᱪᱤᱛᱟ.ᱨ ᱵᱟᱰᱚᱦᱤ ᱦᱚᱸᱭ ᱛᱟᱦᱮᱸ ᱠᱟᱱᱟ ᱾

ᱩᱱᱤ ᱱᱚᱶᱟ ᱠᱚ ᱵᱟᱰᱚᱦᱤ ᱞᱟ.ᱜᱤᱫ ᱫᱚ ᱪᱮᱫ ᱥᱮᱪᱮᱫ ᱦᱚᱸ ᱵᱟᱭ ᱟᱯᱱᱟᱨ ᱟᱠᱟᱫ ᱛᱟᱦᱮᱸᱱ ᱾

ᱩᱱᱤᱭᱟᱜ ᱯᱩᱭᱞᱩ ᱥᱮᱪᱮᱫ ᱫᱚ ᱥᱮᱸᱴ ᱡᱮᱵᱤᱭᱚᱨ ᱟᱥᱲᱟ ᱨᱮ ᱦᱩᱭ ᱞᱮᱱᱟ ᱾
ᱩᱱᱤ ᱢᱤᱫ ᱩᱠᱤᱞ ᱵᱮᱱᱟᱜᱣ ᱞᱟ.ᱜᱤᱫ ᱟᱸᱥ ᱛᱮ ᱞᱚᱸᱰᱚᱱ ᱮ ᱪᱟᱞᱟᱣ ᱞᱮᱱᱟ, ᱤᱠᱷᱟ.ᱱ ᱚᱸᱰᱮ ᱠᱷᱚᱱ ᱯᱟᱲᱦᱟᱣ ᱟ.ᱣᱨᱤ ᱯᱩᱨᱟ.ᱣ ᱨᱮᱜᱮᱭ ᱨᱩᱣᱟ.ᱲ ᱦᱮᱡ ᱮᱱᱟ ᱾

ᱤᱱᱟ. ᱛᱟᱭᱚᱢ ᱩᱱᱤ ᱚᱲᱟᱜ ᱨᱮᱭᱟᱜ ᱟᱺᱜᱤᱵᱷᱟᱨ ᱮ ᱥᱟᱸᱵᱽᱲᱟᱣ ᱠᱮᱜᱼᱟ ᱾

ᱩᱱᱤ ᱥᱤᱨᱡᱚᱱ ᱥᱟᱶ ᱟ.ᱰᱤ ᱡᱩᱲᱟ.ᱭ ᱮ ᱛᱟᱦᱮᱸ ᱠᱟᱱᱟ ᱾
ᱥᱮᱪᱮᱫᱤᱭᱟ. ᱠᱚᱫᱚ ᱯᱨᱟᱠᱨᱩᱛᱤᱠ ᱢᱟᱦᱚᱞ ᱥᱟᱶ ᱜᱮ ᱯᱟᱲᱦᱟᱣ ᱞᱮᱱ ᱠᱷᱟᱱ ᱱᱟᱯᱟᱭᱟ ᱢᱮᱱᱛᱮ ᱟᱡᱟᱜ ᱢᱟᱱᱟᱣ ᱵᱟᱛᱟᱣ ᱛᱟᱦᱮᱸ ᱠᱟᱱᱟ ᱾

ᱩᱱᱤ ᱢᱤᱫ ᱦᱚᱲ ᱜᱮ ᱱᱚᱝᱠᱟᱱ ᱚᱱᱚᱬᱦᱤᱭᱟ.ᱭ ᱛᱟᱦᱮᱸ ᱠᱟᱱᱟ, ᱡᱟᱦᱟᱸᱭᱟᱜ ᱚᱞᱼᱛᱚᱞ ᱟᱠᱟᱱ ᱵᱟᱨᱮᱭᱟ ᱜᱟᱞᱟᱝ ᱜᱟᱵᱟᱱ ᱵᱟᱨᱮᱭᱟ ᱫᱤᱥᱚᱢ ᱵᱷᱟᱨᱚᱛ ᱟᱨ ᱵᱟᱸᱜᱽᱞᱟᱫᱮᱥ ᱞᱟ.ᱜᱤᱫ ᱨᱟᱥᱴᱨᱚ ᱥᱮᱨᱮᱧ ᱞᱮᱠᱟᱛᱮ ᱢᱟᱱᱟᱣ ᱵᱟᱛᱟᱣ ᱦᱩᱭ ᱟᱠᱟᱱᱟ ᱾

ᱩᱱᱤᱭᱟᱜ ᱵᱟ.ᱲᱛᱤ ᱠᱷᱚᱱ ᱵᱟ.ᱲᱛᱤ ᱜᱟᱞᱟᱝ ᱜᱟᱵᱟᱱ ᱫᱚ ᱥᱟᱫᱷᱟᱨᱚᱱ ᱢᱟ.ᱱᱢᱤ ᱪᱮᱛᱟᱱ ᱨᱮ ᱚᱞᱼᱛᱚᱞ ᱧᱮᱞᱚᱜᱼᱟ ᱾
ᱩᱱᱤᱭᱟᱜ ᱚᱞᱼᱛᱚᱞ ᱠᱚᱫᱚ ᱟ.ᱰᱤ ᱟᱞᱜᱟ ᱟᱨ ᱥᱚᱨᱮᱥ ᱜᱮᱭᱟ ᱾

᱑᱘᱘᱓ ᱥᱟᱞᱮᱨᱮ ᱢᱨᱩᱬᱟᱞᱤᱱᱤ ᱫᱮᱵᱤ ᱥᱟᱶ ᱟᱡᱟᱜ ᱵᱟᱯᱞᱟ ᱦᱩᱭ ᱮᱱᱟ ᱾

ᱩᱱᱤ ᱟᱡᱟᱜ ᱯᱩᱭᱞᱩ ᱚᱱᱚᱬᱦᱮ ᱫᱚ ᱘ ᱵᱚᱪᱷᱚᱨ ᱩᱢᱮᱨ ᱚᱠᱛᱚ ᱨᱮᱜᱮᱭ ᱚᱞ ᱦᱩᱭ ᱟᱠᱟᱫ ᱛᱟᱦᱮᱸᱱ ᱾

ᱛᱤᱱ ᱡᱚᱦᱚᱜ ᱟᱡᱟᱜ ᱚᱞᱼᱛᱚᱞ ᱠᱚ ᱤᱸᱜᱽᱞᱤᱥ ᱛᱮ ᱛᱚᱨᱡᱚᱢᱟ ᱦᱩᱭ ᱮᱱᱟ, ᱩᱱ ᱡᱚᱦᱚᱜ ᱯᱩᱨᱟ. ᱫᱩᱱᱤᱭᱟ. ᱟᱡᱟᱜ ᱚᱱᱛᱚᱨ ᱫᱟᱲᱮ ᱤᱫᱤ ᱠᱟᱛᱮ ᱫᱚᱠᱚ ᱵᱟᱰᱟᱭ ᱠᱮᱜᱼᱟ ᱾

ᱥᱤᱨᱡᱚᱱ ᱨᱮ ᱫᱩᱞᱟ.ᱲ ᱢᱮᱱᱟᱜ ᱴᱮᱜᱳᱨ ᱫᱚ ᱫᱟᱨᱮ ᱱᱟᱺᱬᱤᱭᱟᱜ ᱟᱧᱪᱟᱨ ᱛᱮ ᱥᱟᱡᱟᱣ ᱟᱠᱟᱱ ᱴᱷᱮᱱ ᱜᱮ ᱥᱟᱱᱛᱤᱱᱤᱠᱮᱛᱚᱱ ᱮ ᱛᱷᱟᱯᱚᱱ ᱠᱮᱜᱼᱟ ᱾

ᱥᱟᱱᱛᱤᱱᱤᱠᱮᱛᱚᱱ ᱞᱟ.ᱜᱤᱫ ᱥᱚᱨᱠᱟᱨ ᱯᱟᱦᱴᱟ ᱠᱷᱚᱱ ᱠᱟ.ᱣᱰᱤ ᱜᱚᱲᱚ ᱥᱚᱦᱚᱫ ᱧᱟᱢ ᱴᱷᱟᱠᱮᱫ ᱮᱱ ᱛᱟᱭᱟ, ᱟᱨ ᱚᱸᱰᱮ ᱠᱚ ᱥᱮᱪᱮᱫᱚᱜ ᱠᱟᱱ ᱥᱮᱪᱮᱫᱤᱭᱟ. ᱠᱚ ᱨᱤᱱ ᱟᱭᱳᱼᱵᱟᱵᱟ ᱴᱷᱮᱱ ᱫᱷᱚᱢᱠᱟᱣ ᱛᱮ ᱯᱮᱨᱮᱡ ᱟᱠᱟᱱ ᱪᱤᱴᱷᱤ ᱥᱟᱠᱟᱢ ᱦᱚᱸᱠᱚ ᱠᱩᱞ ᱟᱫ ᱠᱚᱣᱟ ᱾

ᱵᱨᱤᱴᱤᱥ ᱢᱤᱰᱤᱭᱟ ᱠᱚ ᱛᱤᱱ ᱡᱚᱦᱚᱜ ᱦᱤᱫᱤᱡ ᱦᱩᱫᱤᱥ ᱥᱟᱶᱛᱮ ᱨᱚᱵᱤᱱᱫᱽᱨᱚᱱᱟᱛᱷ ᱴᱮᱜᱳᱨ ᱠᱚ ᱥᱟᱨᱦᱟᱣ ᱠᱮᱫᱮ ᱠᱷᱟᱱ ᱛᱤᱱ ᱡᱚᱦᱚᱜ ᱫᱚ ᱟᱡ ᱤᱫᱤ ᱠᱟᱛᱮ ᱦᱮᱣᱮᱨ ᱦᱟᱲᱦᱟᱫ ᱠᱚ ᱪᱚᱨᱪᱟ ᱠᱮᱜᱼᱟ ᱾

ᱱᱩᱭ ᱧᱩᱛᱩᱢᱟᱱ ᱚᱱᱚᱞᱤᱭᱟ. ᱵᱟᱨ ᱜᱮᱥᱟᱭ ᱠᱷᱚᱱ ᱦᱚᱸ ᱵᱟ.ᱲᱛᱤ ᱥᱮᱨᱮᱧ ᱮ ᱚᱞᱼᱛᱚᱞ ᱟᱠᱟᱜᱼᱟ ᱾

᱑᱙᱑᱙ ᱥᱟᱞᱮᱨᱮ ᱦᱩᱭ ᱮᱱ ᱡᱚᱞᱤᱸᱭᱟᱣᱟᱞᱟᱵᱟᱜᱽ ᱜᱚᱯᱚᱡ ᱦᱩᱞ ᱦᱚᱸ ᱴᱮᱜᱳᱨ ᱫᱚ ᱟ.ᱰᱤ ᱡᱩᱨ ᱮ ᱱᱤᱸᱫᱟ. ᱠᱮᱜᱼᱟ ᱟᱨ ᱱᱚᱶᱟ ᱵᱤᱨᱩᱫᱷ ᱞᱟ.ᱜᱤᱫ ᱛᱮᱜᱮ ᱩᱱᱤ ᱟᱡᱟᱜ ᱥᱤᱨᱯᱷᱟ. '''"ᱥᱚᱨ'''" ᱫᱚᱭ ᱮᱢ ᱨᱩᱣᱟ.ᱲ ᱠᱟᱫᱼᱟ ᱾ ᱱᱚᱶᱟ ᱠᱷᱟ.ᱛᱤᱨ ᱤᱸᱜᱽᱞᱤᱥ ᱵᱮᱣᱨᱟ ᱥᱟᱠᱟᱢ ᱫᱚ ᱨᱚᱵᱤᱱᱫᱽᱨᱚᱱᱟᱛᱷ ᱴᱮᱜᱳᱨᱟᱜ ᱦᱟᱱᱟ ᱱᱷᱟᱣᱟ ᱵᱟ.ᱲᱤᱡ ᱠᱟᱛᱷᱟ ᱠᱚ ᱯᱟᱥᱱᱟᱣ ᱵᱟᱲᱟ ᱠᱮᱜᱼᱟ ᱾

ᱴᱮᱜᱳᱨᱟᱜ ᱚᱱᱚᱬᱦᱮ ᱫᱚ ᱡᱷᱚᱛᱚ ᱠᱷᱚᱱ ᱢᱟᱬᱟᱝ ᱨᱮ ᱣᱤᱞᱤᱭᱚᱢ ᱨᱳᱛᱷᱮᱱᱥᱴᱟᱭᱤᱱ ᱮ ᱯᱟᱲᱦᱟᱣ ᱞᱮᱜᱼᱟ ᱟᱨ ᱱᱚᱶᱟ ᱜᱟᱞᱟᱝ ᱜᱟᱵᱟᱱ ᱩᱱᱤ ᱩᱱᱟ.ᱜ ᱡᱩᱨ ᱮ ᱠᱩᱥᱤᱭᱟᱫᱼᱟ ᱫᱚ ᱩᱱᱤ ᱯᱟᱪᱷᱮ/ ᱯᱩᱪᱷᱤᱢ ᱡᱮᱜᱮᱛ ᱨᱤᱱ ᱚᱱᱚᱞᱤᱭᱟ., ᱚᱱᱚᱬᱦᱤᱭᱟ. ᱟᱨ ᱪᱤᱛᱟ.ᱨ ᱵᱟᱰᱚᱦᱤ ᱥᱟᱶ ᱴᱮᱜᱳᱨ ᱮ ᱩᱯᱨᱩᱢ ᱠᱟᱫᱮᱭᱟ ᱾

"'''ᱠᱟᱵᱩᱞᱤᱵᱟᱞᱟ'''", "'''ᱢᱟᱥᱴᱚᱨ ᱥᱟᱦᱮᱵᱽ'''", "'''ᱯᱳᱥᱴ ᱢᱟᱥᱴᱚᱨ'''"  ᱫᱚ ᱩᱱᱤᱭᱟᱜ ᱟ.ᱰᱤ ᱧᱩᱛᱩᱢᱟᱱ ᱠᱟ.ᱦᱱᱤ ᱠᱟᱱᱟ ᱾

ᱩᱱᱤᱭᱟᱜ ᱚᱞ ᱠᱚ ᱜᱟᱞᱟᱝ ᱜᱟᱵᱟᱱ ᱚᱞᱼᱛᱚᱞ ᱦᱩᱭ ᱵᱟᱲᱟᱜ ᱛᱮᱜᱮ ᱢᱤᱫ ᱡᱚᱛᱚ ᱠᱷᱚᱱ ᱵᱷᱮᱜᱟᱨ ᱜᱮ ᱨᱩᱯ ᱜᱚᱲᱦᱚᱱ ᱦᱩᱭ ᱠᱚᱜ ᱛᱟᱦᱮᱸᱱ ᱾

ᱫᱷᱚᱨᱢᱚ ᱩᱱᱤ ᱩᱱᱟ.ᱝ ᱫᱟᱲᱮᱭ ᱮᱢᱟᱦᱟᱫᱮ ᱛᱟᱦᱮᱸᱱ, ᱡᱟᱦᱟᱸ ᱫᱚ ᱮᱴᱟᱜ ᱦᱚᱲ ᱴᱷᱮᱱ ᱟ.ᱰᱤ ᱠᱟ.ᱡ ᱜᱮ ᱧᱮᱞᱚᱜᱼᱟ ᱾

᱑᱙᱐᱒ ᱟᱨ ᱑᱙᱐᱗ ᱵᱷᱤᱛᱨᱤ ᱨᱮ ᱟᱡᱤᱡ ᱫᱷᱚᱨᱚᱢ ᱮᱨᱟ ᱟᱨ ᱵᱟᱨ ᱦᱚᱯᱚᱱᱟᱜ ᱜᱩᱨ ᱨᱮᱭᱟᱜ ᱡᱚᱞᱚᱱ ᱤᱱᱟ. ᱛᱟᱭᱚᱢ ᱚᱞᱼᱛᱚᱞ ᱨᱮ ᱟ.ᱰᱤ ᱜᱟᱺᱦᱤᱨ ᱡᱷᱚᱞᱚᱠ ᱡᱷᱟᱞᱠᱟᱣᱜᱼᱟ ᱾

ᱴᱮᱜᱳᱨ ᱟᱨ ᱢᱚᱦᱟᱛᱢᱟ ᱜᱟᱱᱫᱷᱤ ᱛᱤᱞᱤᱱ ᱛᱟᱞᱟᱨᱮ ᱫᱤᱱ ᱥᱟᱨᱟ ᱜᱮ ᱩᱭᱦᱟ.ᱨ ᱦᱩᱫᱤᱥ ᱨᱮ ᱵᱷᱮᱜᱟᱨᱼᱵᱷᱮᱜᱟᱨ ᱧᱮᱞ ᱟᱠᱟᱱᱟ ᱮᱱ ᱦᱚᱸ ᱱᱩᱠᱤᱱ ᱢᱤᱫ ᱦᱚᱲ ᱟᱨ ᱢᱤᱫ ᱦᱚᱲ ᱟ.ᱰᱤ ᱢᱟ.ᱱ ᱢᱟᱱᱚᱛ ᱠᱤᱱ ᱪᱟᱯᱟᱞ ᱠᱟᱱ ᱛᱟᱦᱮᱸᱱ ᱾

ᱩᱱᱤ ᱡᱤᱭᱚᱱ ᱨᱮᱭᱟᱜ ᱡᱮᱛᱮ ᱦᱮᱣᱮᱨ ᱦᱟᱲᱦᱟᱫ ᱥᱟ.ᱨᱤᱭᱟ.ᱛ ᱟ.ᱰᱤ ᱟᱞᱜᱟ ᱛᱮᱭ ᱟᱯᱱᱟᱨ ᱟᱠᱟᱜᱼᱟ ᱟᱨ ᱡᱤᱭᱚᱱ ᱨᱮᱭᱟᱜ ᱢᱩᱪᱟ.ᱫ ᱚᱠᱛᱚ ᱫᱷᱟ.ᱵᱤᱡ ᱩᱱᱤ ᱟ.ᱰᱤ ᱯᱷᱩᱨᱛᱤ ᱟᱨ ᱪᱩᱦᱩᱞ ᱮ ᱛᱟᱦᱮᱸ ᱠᱟᱱᱟ ᱾

᱗ ᱚᱜᱚᱥᱴ ᱑᱙᱔᱑ ᱥᱟᱞᱮᱨᱮ ᱱᱩᱭ ᱥᱮᱬᱟᱛ ᱟᱨ ᱧᱩᱛᱩᱢᱟᱱ ᱢᱟ.ᱱᱢᱤ ᱫᱚ ᱱᱚᱶᱟ ᱞᱮ~ᱞᱮᱝᱜᱮᱫ ᱫᱷᱩᱲᱤ ᱫᱷᱟ.ᱨᱛᱤ ᱵᱟ.ᱜᱤ ᱦᱚᱴᱚ ᱠᱟᱛᱮᱭ ᱥᱮᱱ ᱨᱩᱣᱟ.ᱲ ᱮᱱᱟ ᱾

==ᱵᱟᱨᱦᱮ ᱡᱚᱱᱚᱲ==
* [http://fortnightlyreview.co.uk/2013/04/rabindranath-tagore/ Ezra Pound: "Rabindranath Tagore"], '''''The Fortnightly Review''''', March 1913
* http://www.parabaas.com/rabindranath/  Parabaas
* https://web.archive.org/web/20051215153108/
*http://www.visva-bharati.ac.in/Rabindranath/Rabindranath.htm '''Visva-Bharati University'''
* [http://mulibraries.missouri.edu/specialcollections/lago.htm ''Mary Lago Collection''], '''University of Missouri'''
'''Audiobooks'''
* http://www.schoolofwisdom.com/tagore-einstein.html ... with Albert Einstein


[[Category:!Main category]]
