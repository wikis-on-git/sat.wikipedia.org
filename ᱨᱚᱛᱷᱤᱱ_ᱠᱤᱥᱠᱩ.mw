{{Infobox person
| name               = ᱨᱚᱛᱷᱤᱱ ᱠᱤᱥᱠᱩ<br>Rathin Kisku

| caption            = ᱨᱚᱛᱷᱤᱱ ᱠᱤᱥᱠᱩ (Rathin Kisku)
| image              = ᱨᱚᱛᱷᱤᱱ ᱠᱤᱥᱠᱩ (Rathin Kisku).jpg
| birth_name         = 
| birth_date         = {{Birth date|1984|03|22|df=y}}
| birth_place        = [[ᱜᱳᱯᱟᱞᱱᱚᱜᱚᱨ]], [[ᱵᱤᱨᱵᱷᱩᱢ]], [[ᱯᱟᱹᱪᱷᱤᱢ ᱵᱟᱝᱞᱟ|ᱯᱟᱹᱪᱷᱤᱢ ᱵᱟᱝᱞᱟ]], [[ᱥᱤᱧᱚᱛ]]
| occupation         = {{hlist|[[ᱜᱟᱭᱱᱟᱦᱟ]]|[[lyricist]]|[[composer]]}}
| nationality        = [[Indian people|ᱵᱷᱟᱨᱚᱛᱤᱭᱳ]]
| awards             = * ᱞᱟᱞ ᱥᱩᱠᱨᱟ ᱥᱤᱨᱯᱟᱹ ᱒᱐᱐᱘, ᱯᱟᱹᱪᱷᱤᱢ ᱵᱟᱝᱞᱟ ᱥᱚᱨᱠᱟᱨ
* ᱵᱤᱨᱵᱷᱩᱢ ᱡᱤᱞᱟᱹ ᱵᱟᱹᱣᱞ ᱥᱤᱨᱯᱟᱹ ᱒᱐᱐᱙
* ᱥᱟᱱᱛᱟᱞᱤ ᱯᱷᱞᱤᱢ ᱯᱷᱮᱭᱟᱨ ᱥᱤᱨᱯᱟᱹ ᱒᱐᱑᱐

}}

'''ᱨᱚᱛᱷᱤᱱ ᱠᱤᱥᱠᱩ''' (᱒᱒ ᱢᱟᱨᱪ ᱑᱙᱘᱔, ᱜᱳᱯᱟᱞᱱᱚᱜᱚᱨ, ᱵᱤᱨᱵᱷᱩᱢ) ᱫᱚ ᱥᱤᱧᱚᱛ ᱫᱤᱥᱟᱹᱢ ᱨᱮᱱ ᱢᱤᱫᱴᱮᱱ ᱵᱟᱹᱣᱞ ᱜᱟᱭᱱᱟᱦᱟ ᱠᱟᱱᱟᱭ᱾ ᱨᱚᱛᱷᱤᱱ ᱠᱤᱥᱠᱩ ᱟᱜ ᱚᱲᱟᱜ ᱫᱚ ᱠᱚᱵᱤ ᱜᱩᱨᱩ ᱨᱚᱵᱤᱱᱫᱨᱚᱱᱟᱛᱷ ᱴᱷᱟᱠᱩᱨᱟᱜ ᱥᱟᱱᱛᱤᱱᱤᱠᱮᱛᱚᱱ ᱠᱷᱚᱱ ᱒᱐ ᱠᱤᱞᱳᱢᱤᱴᱟᱨ ᱥᱟᱺᱜᱤᱧ ᱨᱮ ᱢᱮᱱᱟᱜᱼᱟ᱾ 

== ᱮᱛᱦᱚᱵ ᱡᱤᱭᱚᱱ ==
ᱨᱚᱛᱷᱤᱱ ᱠᱤᱥᱠᱩ ᱫᱚ ᱵᱮᱲᱜᱨᱟᱢ ᱦᱟᱭ ᱤᱥᱠᱩᱞ ᱨᱮ ᱙ ᱠᱞᱟᱥ ᱫᱷᱟᱹᱵᱤᱡ ᱯᱟᱲᱦᱟᱣ ᱠᱟᱛᱮ ᱵᱟᱹᱜᱤ ᱞᱮᱫᱟ᱾ ᱤᱱᱟᱹ ᱛᱟᱭᱚᱢ ᱵᱟᱹᱣᱞ ᱥᱤᱨᱤᱧ ᱪᱤᱫ ᱮ ᱫᱷᱩᱨᱟᱹᱣ ᱱᱟ᱾ ᱠᱤᱪᱷᱩ ᱫᱤᱱ ᱪᱤᱫ ᱠᱟᱛᱮ ᱜᱮ ᱦᱟᱱᱛᱮ ᱱᱟᱛᱮ ᱵᱟᱹᱣᱞ ᱟᱨ ᱥᱟᱱᱛᱟᱲᱤ ᱥᱤᱨᱤᱧ ᱯᱚᱨᱚᱵᱽ ᱠᱚᱨᱮ ᱥᱤᱨᱤᱧᱮ ᱫᱷᱩᱨᱟᱹᱣ ᱱᱟ᱾ ᱯᱟᱹᱪᱷᱤᱢ ᱵᱟᱝᱞᱟ, ᱡᱷᱟᱲᱠᱷᱚᱸᱰ, ᱳᱲᱤᱥᱥᱟ, ᱫᱤᱞᱞᱤ ᱮᱢᱟᱱᱛᱮᱭᱟᱜ ᱡᱟᱜᱟ ᱠᱚᱨᱮᱭ ᱫᱟᱸᱲᱟ ᱟᱹᱪᱩᱨ ᱠᱮᱫᱟ᱾ ᱒᱐᱐᱔ ᱥᱮᱨᱢᱟ ᱨᱮ ᱥᱟᱱᱛᱤᱱᱤᱠᱮᱛᱚᱱ ᱨᱮᱱᱟᱜ ᱥᱤᱨᱤᱧ ᱵᱤᱵᱷᱟᱜᱽ ᱨᱮ ᱵᱷᱟᱨᱚᱛᱤᱭᱳ ᱠᱞᱟᱥᱤᱠᱟᱞ ᱵᱷᱳᱠᱟᱞ ᱥᱤᱨᱤᱧ ᱪᱤᱫ ᱮ ᱫᱷᱩᱨᱟᱹᱣ ᱱᱟ᱾ ᱟᱨ ᱚᱱᱟ ᱥᱮᱨᱢᱟ ᱜᱮ ᱵᱟᱨᱦᱮ ᱪᱷᱟᱛᱨᱚ ᱦᱤᱥᱟᱹᱵᱛᱮ ᱑᱐ ᱠᱞᱟᱥ ᱨᱮᱱᱟᱜ ᱵᱤᱱᱤᱰ ᱮ ᱮᱢ ᱠᱮᱫᱟ᱾   

᱒᱐᱐᱕ ᱥᱮᱨᱢᱟ ᱨᱮ ᱡᱟᱨᱢᱟᱱᱭ ᱨᱮ ᱢᱤᱫ ᱪᱟᱸᱫᱚᱭ ᱛᱟᱸᱦᱮᱸᱠᱟᱱᱟ᱾ ᱩᱱ ᱡᱚᱠᱷᱚᱡ ᱢᱟᱨᱴᱤᱱ ᱠᱟᱢᱪᱮᱱ ᱧᱩᱛᱩᱢᱟᱱ ᱢᱤᱫ ᱦᱚᱲᱟᱜ ᱠᱩᱨᱩᱢᱩᱴᱩᱛᱮ ᱡᱟᱨᱢᱟᱱᱭ ᱨᱮᱱᱟᱜ ᱞᱟᱹᱴᱩ ᱞᱟᱹᱴᱩ ᱥᱚᱦᱚᱨ ᱠᱟᱨᱮᱭ ᱥᱤᱨᱤᱧ ᱟᱠᱟᱫᱟ᱾<ref>[http://www.dorfentwicklung-indien.de/en/santal-culture/kuenstler-in-der-dorfarbeit/baul-singer-rathin-kisku/ ᱵᱟᱹᱣᱞ ᱜᱟᱭᱱᱟᱦᱟ ᱨᱚᱛᱷᱤᱱ ᱠᱤᱥᱠᱩ]</ref> ᱚᱸᱰᱮ ᱠᱷᱚᱱ ᱨᱩᱣᱟᱹᱲ ᱦᱮᱡ ᱠᱟᱛᱮ ᱟᱭᱢᱟ ᱴᱤᱵᱷᱤ ᱪᱮᱱᱮᱞ ᱨᱮᱱᱟᱜ ᱟᱭᱚᱡᱚᱱ ᱨᱮᱭ ᱥᱮᱞᱮᱫ ᱟᱠᱟᱱᱟ᱾ ᱤ ᱴᱤᱵᱷᱤ ᱨᱮ ᱠᱚᱵᱤ ᱜᱩᱨᱩ ᱨᱚᱵᱤᱱᱫᱨᱚᱱᱟᱛᱷ ᱴᱷᱟᱠᱩᱨ ᱵᱟᱠᱷᱨᱟ ᱚᱱᱩᱥᱴᱷᱟᱱ, ᱮᱥᱴᱟᱨ ᱟᱱᱚᱱᱫᱚ ᱨᱮ ᱯᱳᱥ ᱢᱮᱞᱟ ᱚᱱᱩᱥᱴᱷᱟᱱ, ᱫᱩᱨᱚᱫᱚᱨᱥᱚᱱ, ᱟᱠᱟᱥ ᱵᱟᱱᱤ ᱠᱳᱞᱠᱟᱛᱟ ᱨᱮ ᱨᱮᱰᱤᱭᱳ ᱚᱱᱩᱥᱴᱷᱟᱱ, ᱥᱩᱭᱤᱥ ᱨᱮᱰᱤᱭᱳ ᱨᱮ ᱚᱱᱩᱥᱴᱷᱟᱱ ᱟᱠᱟᱫᱟᱭ᱾    

== ᱫᱤᱥᱟᱹᱢ ᱫᱟᱲᱟᱱ ==

=== ᱡᱟᱨᱢᱟᱱ ===

* ᱒᱐᱐᱕ ᱥᱮᱨᱢᱟ ᱨᱮ ᱯᱩᱭᱞᱩ ᱫᱷᱟᱣ ᱡᱟᱨᱢᱟᱱ ᱥᱮᱱ ᱠᱟᱛᱮ ᱢᱤᱫ ᱪᱟᱸᱫᱚ ᱨᱮ ᱡᱟᱨᱢᱟᱱ ᱨᱮ ᱞᱟᱹᱴᱩ ᱞᱟᱹᱴᱩ ᱟᱭᱢᱟ ᱥᱚᱦᱚᱨ ᱨᱮ ᱥᱤᱨᱤᱧ ᱟᱠᱟᱫᱟᱭ᱾
* ᱒᱐᱐᱘ ᱨᱮ ᱡᱩᱞᱟᱭ ᱪᱟᱸᱫᱚ ᱨᱮᱱᱟᱜ ᱑᱒ ᱛᱟᱹᱨᱤᱠ ᱠᱷᱚᱱ ᱟᱜᱚᱥᱴ ᱨᱮᱱᱟᱜ ᱓᱐ ᱫᱷᱟᱹᱵᱤᱡ ᱜᱟᱨᱢᱟᱱᱤ ᱟᱨ ᱚᱥᱴᱨᱤᱭᱟ ᱨᱮᱱᱟᱜ ᱥᱚᱦᱚᱨ  (ᱵᱟᱨᱞᱤᱱ, ᱯᱷᱨᱟᱝᱠᱯᱷᱨᱩᱴ, ᱰᱨᱮᱥᱰᱮᱱ, ᱞᱮᱭᱤᱯᱡᱤᱜᱽ, ᱜᱳᱴᱤᱱᱜᱮᱱ, ᱢᱟᱨᱵᱟᱨᱜᱽ, ᱥᱟᱞᱡᱽᱵᱟᱨᱜᱽ, ᱵᱷᱤᱭᱮᱱᱟ)  ᱠᱚᱨᱮᱭ ᱥᱤᱨᱤᱧ ᱟᱠᱟᱫᱟ᱾

=== ᱵᱟᱝᱞᱟᱫᱮᱥ ===

* ᱒᱐᱐᱗ ᱥᱮᱨᱢᱟ ᱨᱮᱱᱟᱜ ᱚᱠᱴᱚᱵᱚᱨ ᱪᱟᱸᱫᱚ ᱨᱮ ᱵᱟᱝᱞᱟᱫᱮᱥ ᱨᱮᱱᱟᱜ ᱨᱟᱡᱽᱜᱟᱲ ᱰᱷᱟᱠᱟ ᱨᱮ ᱠᱚᱱᱥᱟᱨᱴ᱾ ᱚᱱᱟ ᱠᱚᱱᱥᱟᱨᱴ ᱨᱮ ᱟᱱᱩᱥᱟᱦ ᱥᱟᱶᱛᱮᱭ ᱥᱤᱨᱤᱧ ᱞᱮᱫᱟ᱾ 
* ᱒᱐᱑᱐ ᱟᱨ ᱒᱐᱑᱒ ᱥᱮᱨᱢᱟ ᱨᱮ ᱨᱟᱡᱽᱥᱟᱦᱤ ᱡᱤᱞᱟᱹ ᱨᱮ ᱥᱤᱨᱤᱧ ᱯᱚᱨᱚᱵᱽ᱾
* ᱒᱐᱑᱗ ᱥᱮᱨᱢᱟ ᱨᱮ ᱢᱟᱨᱪ ᱪᱟᱸᱫᱚ ᱫᱤᱱᱟᱡᱽᱯᱩᱨ ᱡᱤᱞᱟᱹ ᱨᱮᱱᱟᱜ ᱯᱟᱨᱵᱳᱛᱤᱯᱩᱨ ᱛᱷᱟᱱᱟ ᱨᱮᱱᱟᱜ ᱵᱟᱨᱳᱠᱚᱱᱟ ᱨᱮ ᱵᱟᱦᱟ ᱯᱚᱨᱚᱵᱽ ᱨᱮᱭ ᱥᱮᱞᱮᱫ ᱞᱮᱱᱟ᱾
* ᱒᱐᱑᱘ ᱥᱮᱨᱢᱟ ᱨᱮ ᱒᱒ ᱚᱠᱴᱚᱵᱚᱨ ᱫᱤᱡᱟᱽᱯᱩᱨ ᱡᱤᱞᱟᱹ ᱨᱮᱱᱟᱜ ᱠᱟᱦᱟᱨᱳᱞ ᱛᱷᱟᱱᱟ ᱨᱮ ᱥᱤᱫᱩ-ᱠᱟᱹᱱᱩ ᱟᱜ ᱢᱩᱨᱛᱤ ᱩᱪᱷᱟᱹᱱ ᱚᱱᱩᱥᱴᱷᱟᱱ ᱨᱮᱭ ᱥᱮᱞᱮᱫᱽ ᱞᱮᱱᱟ᱾

== ᱠᱟᱹᱢᱤᱠᱩ ==

* ᱡᱟᱱᱩᱣᱟᱨᱤ, ᱒᱐᱐᱗ - 'ᱥᱟᱱᱛᱤᱱᱤᱠᱮᱛᱚᱱ ᱪᱮᱛᱟᱱ ᱨᱮ ᱥᱟᱱᱛᱟᱲᱤ ᱥᱤᱨᱤᱧ' ᱨᱮᱱᱟᱜ  ᱯᱩᱭᱞᱩ ᱮᱞᱵᱟᱢ ᱩᱰᱩᱜᱽ᱾
* ᱟᱜᱚᱥᱴ, ᱒᱐᱐᱗ - 'ᱯᱨᱟᱱ ᱵᱷᱳᱨᱮ ᱜᱟᱭ', ᱯᱩᱭᱞᱩ ᱠᱚᱢᱟᱨᱪᱤᱭᱟᱞ ᱥᱤᱰᱤ, ᱥᱟᱨᱮᱜᱟᱢᱟ ᱵᱮᱱᱟᱨ ᱛᱮ᱾
* ᱒᱐᱐᱙ - 'ᱵᱟᱦᱟ' ᱵᱷᱤᱰᱤᱭᱳ ᱥᱤᱨᱤᱧ ᱮᱞᱵᱟᱢ᱾ 'ᱢᱚᱱᱮ ᱢᱮᱱᱟ ᱦᱟᱯᱮ ᱨᱮ ᱦᱟᱯᱮ' ᱵᱷᱤᱰᱤᱭᱳ ᱥᱤᱨᱤᱧ ᱮᱞᱵᱟᱢ᱾ 

== ᱵᱟᱨᱦᱮ ᱡᱚᱱᱚᱲ ==

* [http://www.dorfentwicklung-indien.de/fileadmin/Infos/Mitglied_werden/Rathin_Kisku-Daten_Laufbahn.pdf Career of Rathin Kisku]

== ᱯᱷᱮᱰᱟᱛ ==
