ᱯᱨᱤᱛᱤᱞᱚᱛᱟ ᱣᱟᱫ-ᱫᱮᱫᱟᱨ ᱫᱚ ᱣᱟᱫ-ᱫᱮᱨ ᱧᱩᱛᱩᱢ ᱛᱮ ᱦᱚᱸᱭ ᱩᱨᱩᱢ ᱜᱮᱭᱟ (ᱡᱟᱱᱟᱢᱺ ᱕ ᱢᱮ ᱑᱙᱑᱑; ᱜᱩᱨᱺ ᱒᱔ ᱥᱮᱯᱴᱮᱢᱵᱨ ᱑᱙᱓᱒), ᱦᱚᱦᱚ ᱧᱩᱛᱩᱢ ᱨᱟᱱᱤ, ᱪᱷᱚᱫ-ᱫᱚ ᱧᱩᱛᱩᱢ ᱯᱷᱩᱞᱛᱟᱨᱟ, ᱢᱤᱫ ᱵᱟᱸᱜᱟᱞᱤ ᱠᱩᱲᱤ ᱦᱚᱯᱚᱱ, ᱡᱟᱦᱟᱭ ᱫᱚ ᱵᱨᱤᱴᱤᱥ ᱵᱤᱨᱳᱫᱷᱤ ᱯᱷᱩᱨᱜᱟᱹᱞ ᱞᱟᱲᱟᱣᱱᱟ ᱨᱮᱱ ᱢᱤᱫ ᱡᱳᱫ-ᱫᱷᱟ ᱟᱨ ᱯᱳᱭᱞᱳ ᱠᱩᱲᱤ ᱦᱚᱯᱚᱱ ᱥᱚᱦᱚᱫ ᱮ ᱛᱟᱦᱮᱸ ᱠᱟᱱᱟ| ᱩᱱ ᱚᱠᱛᱚ ᱨᱮ ᱯᱩᱨᱵᱚ ᱵᱚᱝᱜᱚ ᱨᱮᱭ ᱡᱟᱱᱟᱢ ᱞᱮᱱ ᱱᱩᱭ ᱵᱟᱸᱜᱟᱞᱤ ᱫᱚ ᱵᱤᱯᱞᱚᱵᱤ ᱥᱩᱨᱡᱟ ᱥᱮᱱ ᱵᱮᱥᱨᱟ ᱟᱜ ᱟᱹᱭᱩᱨ ᱛᱮ ᱵᱨᱤᱴᱤᱥ ᱵᱤᱨᱩᱫᱷ ᱞᱟᱲᱟᱣᱱᱟ ᱨᱮᱭ ᱡᱚᱯᱲᱟᱣ ᱞᱮᱱᱟ ᱟᱨ ᱟᱭᱟᱜ ᱡᱤᱣᱤ ᱦᱚᱸᱭ ᱟᱞᱟᱭ ᱞᱮᱫ ᱛᱟᱭᱟ| ᱑᱙᱓᱒ ᱥᱟᱞᱮ ᱨᱮ ᱯᱟᱦᱟᱲᱛᱚᱞᱤ ᱤᱭᱩᱨᱳᱯᱤᱭᱟᱱ ᱠᱞᱟᱵ ᱫᱚᱠᱷᱚᱞ ᱚᱠᱛᱚ ᱩᱱᱤ ᱫᱚ ᱑᱕ ᱦᱚᱲ ᱟᱜ ᱢᱤᱫ ᱴᱟᱝ ᱫᱚᱞ ᱮ ᱯᱚᱨᱤᱪᱟᱞᱚᱱᱟ ᱞᱮᱫᱟ| ᱱᱚᱣᱟ ᱠᱞᱟᱵ ᱨᱮ ᱢᱤᱫ ᱴᱟᱝ ᱥᱟᱭᱤᱱ ᱵᱳᱲᱰ ᱞᱟᱜᱟᱣ ᱛᱟᱦᱮᱸ ᱠᱟᱱᱟ ᱡᱟᱦᱟ ᱨᱮ ᱚᱞ ᱛᱟᱦᱮ ᱠᱟᱱᱟ " ᱥᱮᱛᱟ ᱟᱨ ᱥᱤᱧᱚᱛᱤᱭᱟᱹ ᱠᱚ ᱫᱚ ᱵᱟᱝ ᱠᱚ ᱵᱚᱞᱚ ᱫᱟᱲᱮᱭᱟᱜ ᱟ| ᱯᱨᱤᱛᱤᱞᱚᱛᱟ ᱟᱜ ᱫᱚᱞ ᱫᱚ ᱚᱱᱟ ᱠᱞᱟᱵ ᱠᱚ ᱡᱟᱨᱯᱟ ᱞᱮᱫᱟᱭ ᱟᱨ ᱚᱱᱟ ᱠᱷᱟᱹᱛᱤᱨ ᱛᱮ ᱯᱩᱞᱤᱥ ᱠᱚ ᱡᱟᱸᱜᱮ ᱫᱟᱨᱟᱢ ᱠᱮᱫ ᱠᱚᱣᱟ| ᱯᱩᱞᱤᱥ ᱠᱚᱣᱟᱜ ᱡᱟᱸᱜᱮ ᱫᱟᱨᱟᱢ ᱠᱷᱚᱱ ᱥᱟᱦᱟᱜ ᱞᱟᱹᱜᱤᱫ ᱛᱮ ᱥᱟᱭᱱᱟᱭᱤᱰ ᱮ ᱡᱚᱢ ᱞᱮᱫᱟ ᱟᱨ ᱮ ᱜᱚᱡ ᱞᱮᱱᱟ᱾ 
==ᱜᱤᱫᱽᱨᱟᱹ ᱡᱤᱭᱚᱱ==
 ᱯᱨᱤᱛᱤᱞᱚᱛᱟ ᱣᱟᱫ-ᱫᱮᱫᱟᱨ ᱑᱙᱑᱑ ᱥᱟᱞᱮ ᱨᱮ  ᱕ ᱢᱮ ᱵᱟᱞᱮ ᱢᱟᱦᱟ ᱦᱤᱞᱳᱜ ᱪᱚᱴ-ᱴᱚᱜᱨᱟᱢ ᱨᱮᱱᱟᱜ ᱱᱤᱛ ᱞᱚᱴᱤᱭᱟ ᱩᱯᱚ ᱦᱚᱱᱚᱛ ᱨᱮᱱᱟᱜ ᱫᱷᱚᱞᱜᱷᱟᱴ ᱟᱛᱳ ᱨᱮᱭ ᱡᱟᱱᱟᱢ ᱞᱮᱱᱟ᱾ ᱩᱱᱤ ᱨᱮᱱ ᱟᱯᱟᱛ ᱛᱮᱫ ᱫᱚ ᱢᱤᱭᱩᱱᱤᱥᱤᱯᱮᱞ ᱚᱯᱷᱤᱥ ᱨᱮᱱ ᱦᱮᱰ ᱠᱮᱨᱟᱱᱤ ᱡᱚᱜᱚᱫ ᱵᱚᱱᱫᱷᱩ ᱣᱟᱫ-ᱫᱮᱫᱟᱨ ᱟᱨ ᱟᱭᱳ ᱫᱚ ᱯᱨᱚᱛᱤᱵᱷᱟ ᱫᱮᱵᱤ᱾ ᱩᱱᱠᱤᱱ ᱨᱮᱱ ᱛᱩᱨᱩᱭ ᱜᱚᱴᱟᱝ ᱜᱤᱫᱽᱨᱟᱹ ᱢᱚᱫᱷᱩᱥᱩᱫᱚᱱ, ᱯᱨᱤᱛᱤᱞᱚᱛᱟ, ᱠᱚᱱᱚᱠᱞᱚᱛᱟ, ᱥᱟᱱᱛᱤᱞᱚᱛᱟ, ᱟᱥᱟᱞᱚᱛᱟ, ᱟᱨ ᱥᱚᱱᱛᱳᱥ᱾ ᱩᱱᱠᱩᱣᱟᱨ ᱯᱚᱨᱤᱵᱟᱨ ᱨᱮᱱᱟᱜ ᱢᱟᱲᱟᱝ ᱛᱮ ᱫᱚ ᱫᱟᱥᱜᱩᱯᱛᱚ ᱯᱟ.ᱨᱤᱥ ᱛᱟᱦᱮᱸ ᱠᱟᱱ ᱛᱟᱠᱚᱣᱟ᱾ ᱟᱠᱚ ᱯᱚᱨᱤᱵᱟᱨ ᱨᱮᱱ ᱡᱟᱦᱟᱭ  ᱯᱩᱨᱩᱫᱷᱩᱞ ᱦᱟᱲᱟᱢ ᱱᱚᱵᱟᱵᱤ ᱟᱢᱚᱞ ᱨᱮ "ᱣᱟᱦᱮᱫᱮᱫᱟᱨ" ᱩᱯᱟ.ᱫᱷᱤᱭ ᱧᱟᱢ ᱞᱮᱫᱟ, ᱚᱱᱟ ᱣᱟᱦᱮᱫᱮᱫᱟᱨᱜᱮ ᱛᱟᱭᱚᱢ ᱛᱮ ᱣᱟᱫ-ᱫᱮᱫᱟᱨ ᱥᱮ ᱣᱟᱫ-ᱫᱟᱨ ᱦᱳᱭ ᱟᱠᱟᱱᱟ᱾ ᱜᱤᱫᱽᱨᱟᱹ ᱡᱤᱭᱚᱱ ᱨᱮ ᱟᱡ ᱵᱟᱵᱟ ᱟᱜ ᱜᱩᱨ ᱛᱟᱭᱚᱱ ᱡᱚᱜᱚᱫᱵᱚᱱᱫᱷᱩ ᱣᱟᱫ-ᱫᱮᱫᱟᱨ ᱟᱡᱟᱜ ᱟᱜ ᱡᱟᱦᱟ ᱟᱯᱟᱛ ᱵᱷᱤᱴᱟ. ᱛᱟᱦᱮ ᱠᱟᱱᱟ ᱚᱱᱟ ᱫᱚ ᱠᱚ ᱵᱟ.ᱜᱤᱭᱟᱫ ᱛᱟᱦᱮᱸ ᱠᱟᱱᱟ᱾ ᱩᱱᱤ ᱫᱚ ᱯᱚᱴᱤᱭᱟ ᱦᱚᱱᱚᱛ ᱨᱮᱱᱟᱜ ᱫᱷᱚᱞᱜᱷᱚᱴ ᱟᱛᱳ ᱨᱮᱱᱟᱜ ᱢᱟᱢᱟ ᱚᱲᱟᱜ ᱨᱮᱭ ᱦᱟᱨᱟ ᱞᱮᱱᱟ᱾ ᱱᱚᱣᱟ ᱚᱲᱟᱜ ᱨᱮᱜᱮ ᱯᱨᱤᱛᱤᱞᱚᱛᱟ ᱫᱚᱭ ᱡᱟᱱᱟᱢ ᱞᱮᱱᱟ᱾ ᱟᱫᱚᱨ ᱠᱟᱛᱮᱫ ᱟᱡ ᱟᱭᱳ ᱯᱨᱚᱛᱤᱵᱷᱟ ᱫᱚ ᱩᱱᱤ "ᱨᱟᱱᱤ" ᱢᱮᱱ ᱛᱮᱭ ᱦᱚᱦᱚ ᱟᱭ ᱠᱟᱱ ᱛᱟᱦᱮᱸ ᱠᱟᱱᱟ᱾ ᱛᱟᱭᱚᱢ ᱛᱮ ᱪᱚᱴ-ᱴᱚᱜᱨᱟᱢ ᱵᱟᱡᱟᱨ ᱨᱮ ᱟᱥᱠᱟᱨ ᱠᱷᱟᱱ ᱵᱟᱸᱫᱷ ᱫᱷᱟᱨᱮ ᱴᱷᱮᱱ ᱮᱛᱟᱢ ᱯᱟᱪᱷᱮ ᱥᱮᱫ ᱨᱮ ᱴᱤᱱ ᱨᱮᱱᱟᱜ ᱥᱟᱲᱤᱢ ᱵᱮᱱᱟᱣ ᱠᱟᱛᱮᱫ ᱦᱟᱥᱟ ᱨᱮᱱᱟᱜ ᱢᱤᱫᱴᱟᱝ ᱵᱟᱨ ᱛᱟᱞᱟ ᱚᱲᱟᱜ ᱨᱮ ᱛᱟᱦᱮᱱ ᱠᱚ ᱮᱦᱚᱵ ᱞᱮᱫᱟ ᱩᱱᱠᱩ ᱣᱟᱫ-ᱫᱮᱫᱟᱨ ᱯᱚᱨᱤᱵᱟᱨ ᱫᱚ᱾ ᱯᱨᱤᱛᱤᱞᱚᱛᱟ ᱫᱚ ᱦᱩᱰᱤᱧ ᱩᱢᱮᱨ ᱨᱮ ᱚᱲᱟᱜ ᱡᱚᱜ ᱠᱚ, ᱛᱷᱟ.ᱨᱤ ᱵᱟ.ᱴᱤ ᱠᱚ ᱜᱟᱥᱟᱣ ᱨᱮ ᱮᱢᱟᱱᱟᱜ ᱠᱚ ᱨᱮ ᱟᱡ ᱟᱭᱳᱭ ᱜᱚᱲᱚ ᱟᱭ ᱠᱟᱱ ᱛᱟᱦᱮᱸ ᱠᱟᱱᱟ᱾
