== ᱑᱙᱗᱗ == 

ᱵᱮᱸᱛᱠᱩᱸᱫᱽᱨᱤ ᱰᱟ.ᱦᱤ ᱨᱮ ᱵᱷᱟᱨᱚᱛ ᱡᱟᱠᱟᱛ ᱥᱟᱱᱛᱟᱲ ᱢᱟᱦᱟ ᱥᱮᱱᱮᱞᱮᱫ ᱦᱩᱭ ᱞᱮᱱᱟ ᱾ ᱚᱱᱟ ᱥᱮᱱᱮ ᱞᱮᱫ ᱨᱮ ᱥᱟᱱᱛᱟᱲ ᱠᱚ ᱞᱟ.ᱜᱤᱫ ᱟ.ᱰᱤ ᱢᱟᱨᱟᱝ ᱢᱟᱨᱟᱝ ᱟ.ᱨᱤ ᱛᱚᱞ ᱞᱮᱱᱟ ᱾ ᱑- ᱥᱟᱱᱛᱟᱲ ᱯᱟ.ᱨᱥᱤ ᱞᱟ.ᱜᱤᱫ ᱚᱞ ᱪᱤᱠᱤ ᱦᱟᱛᱟᱣ ᱞᱮᱱᱟ
 ᱒- ᱥᱟᱱᱛᱟᱲ ᱠᱚ ᱞᱟ.ᱜᱤᱫ ᱯᱟᱨᱟᱵ ᱟᱨ ᱵᱚᱝᱜᱟ ᱵᱳᱨᱳ ᱱᱮᱰᱟ ᱜᱚᱴᱟ ᱞᱮᱱᱟ ᱾

== ᱑᱙᱙᱐ == 

ᱦᱚᱭᱫᱟᱜ ᱦᱩᱰᱩᱨ ᱛᱮ ᱚᱛ ᱫᱩᱞᱠᱟᱣ ᱞᱮᱱᱟ ᱾ ᱚᱱᱟ ᱚᱛ ᱫᱩᱩᱞ ᱠᱟᱣ ᱛᱮ ᱵᱷᱟᱨᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱠᱷᱩᱱᱴᱟ ᱢᱩᱞᱩᱠ ᱨᱮᱱᱟᱜ ᱯᱟᱪᱮ ᱥᱮᱦᱮᱫ ᱨᱮ ᱢᱮᱱᱟᱜ ᱥᱤᱢᱟ.ᱞᱯᱟᱲ ᱚᱨᱚᱱ ᱵᱚᱨᱚᱱ ᱨᱮᱱᱟᱜ ᱥᱟᱵᱽᱲᱟ ᱵᱩᱨᱩ ᱵᱟᱨ ᱠᱮᱪᱟᱜ ᱞᱮᱱᱟ ᱾
 
== ᱑᱙᱙᱒ ᱯᱩᱭᱞᱩ ᱢᱟᱪᱮᱫ ᱟ.ᱪᱩ == 

ᱪᱟᱞᱟᱣ ᱮᱱ ᱑᱙᱙᱒ ᱥᱮᱥᱟᱭ ᱨᱮ ᱥᱤᱧᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱯᱮᱭᱟ ᱦᱚᱱᱚᱛ ᱨᱮ ᱢᱮᱱᱫᱚ ᱢᱚᱭᱩᱨᱵᱷᱚᱸᱡᱽ,ᱠᱮᱸᱫᱩᱡᱷᱚᱨ ᱟᱨ ᱥᱩᱱᱫᱚᱨ ᱜᱚᱰ ᱦᱚᱱᱚᱛ ᱨᱮ ᱓᱐ ᱜᱚᱴᱟᱝ ᱢᱟᱪᱮᱛ ᱥᱚᱠᱟᱨᱤ ᱞᱮᱠᱟ ᱛᱮᱠᱚ ᱟ.ᱪᱩ ᱞᱮᱱᱟ ᱾ ᱢᱚᱭᱩᱨᱵᱷᱚᱸᱡᱽ ᱨᱮ ᱒᱐ ᱦᱚᱲ ᱠᱮᱸᱫᱩᱡᱷᱚᱨ ᱨᱮ ᱕ ᱦᱚᱲ ᱥᱩᱱᱫᱚᱨᱜᱚᱰ ᱨᱮ ᱕ ᱦᱚᱲ ᱾ ᱚᱱᱠᱟᱛᱮ ᱡᱚᱛᱚ ᱨᱮ ᱓᱐ ᱦᱚᱲ ᱢᱟᱪᱮᱛ ᱠᱚ ᱟ.ᱪᱩ ᱞᱮᱱᱟ ᱾ ᱱᱩᱠᱩ ᱫᱚ ᱯᱟᱞᱮ ᱡᱮᱜᱮᱛ ᱨᱮ ᱯᱩᱭᱞᱩ ᱥᱚᱨᱠᱟᱨᱤ ᱚᱞᱪᱤᱠᱤ ᱛᱮ ᱥᱟᱱᱛᱟᱲᱤ ᱯᱟᱲᱦᱟᱣ ᱞᱟ.ᱜᱤᱫ ᱢᱟᱪᱮᱛ ᱠᱟᱱᱟ ᱠᱚ ᱾ ᱟᱠᱚᱣᱟᱜ ᱠᱩᱲᱟᱭ ᱫᱚ ᱔᱐᱐ ᱴᱟᱠᱟ ᱥᱩᱢᱩᱝ ᱛᱟᱦᱮᱸ ᱠᱟᱱᱟ ᱾ ᱑᱙᱙᱔ ᱨᱮ ᱵᱟᱝ ᱯᱟᱠᱛᱟ ᱨᱤᱦᱤᱴ ᱢᱟᱪᱮᱫ ᱞᱮᱠᱟᱭ ᱞᱮᱠᱷᱟ ᱥᱟᱞᱟᱜ ᱠᱟᱫ ᱠᱚᱣᱟ ᱾

== ᱯᱩᱭᱞᱩ ᱢᱟᱪᱮᱫ ᱠᱚ ==

ᱢᱛ.᱒᱒ ᱾ ᱐᱔ ᱾ ᱑᱙᱙᱒ ᱨᱮ ᱢᱱ ᱥᱩᱱᱫᱚᱨ ᱢᱚᱦᱚᱱ ᱥᱚᱨᱮᱱ ᱟ.ᱪᱩ ᱥᱚᱸᱥᱟ ᱯᱩᱭᱞᱩ ᱵᱤᱨᱫᱟ.ᱜᱟᱲ ᱵᱞᱳᱠ-ᱨᱟᱥᱜᱳᱵᱤᱱᱫᱚᱯᱩᱨ ᱾ 
ᱢᱛ. ᱒᱔ ᱾ ᱐᱔ ᱾ ᱑᱙᱙᱒ ᱢᱱ ᱵᱟᱜᱟᱭ ᱦᱟᱸᱥᱫᱟᱜ ᱵᱷᱩᱲᱟ ᱜᱟ.ᱰᱤᱭᱟ. ᱯᱨᱳᱡᱮᱠᱴ ᱭᱩ.ᱯᱤ. ᱥᱠᱩᱠ ᱵᱟᱝᱜᱽᱨᱤᱯᱩᱥᱤ ᱾
ᱢᱛ. ᱒᱕ ᱾ ᱐᱖ ᱾ ᱑᱙᱙᱒ ᱢᱱ ᱵᱟ.ᱞᱟ.ᱭ ᱴᱩᱰᱩ ᱵᱤᱢᱟ.ᱛᱟᱲᱟ ᱥᱚᱨᱚᱠᱟᱨᱤ ᱭᱩ ᱯᱤ ᱥᱠᱩᱞ, ᱵᱤᱡᱟᱛᱟᱲᱟ ᱾ ᱢᱱ ᱢᱩᱪᱤᱨᱟᱢ ᱥᱚᱨᱮᱱ ᱰᱤᱸᱜᱤᱨᱟ. ᱯᱩᱭᱞᱩ ᱵᱤᱨᱫᱟ.ᱜᱟᱲ, ᱢᱱ ᱫᱩᱵᱽᱨᱟᱡᱽ ᱦᱮᱢᱵᱽᱨᱚᱢ ᱩᱞᱢᱩᱰᱩ ᱯᱩᱭᱞᱩ ᱵᱤᱨᱫᱟ.ᱜᱟᱲ, ᱢᱱ ᱨᱟᱢᱫᱟᱥ ᱥᱚᱨᱮᱱ ᱤᱴᱟ.ᱯᱩᱠᱷᱩᱨ ᱯᱩᱭᱞᱩ ᱵᱤᱨᱫᱟ.ᱜᱟᱲ,ᱢᱱ ᱵᱟᱰᱷᱟ ᱢᱩᱨᱢᱩ,ᱢᱱ ᱵᱷᱩᱠᱛᱩ ᱪᱚᱨᱚᱬ ᱦᱮᱢᱵᱽᱨᱚᱢ,ᱢᱱ ᱵᱤᱥᱣᱚᱱᱟᱛᱷ ᱵᱤᱱᱫᱷᱟᱬᱤ, ᱢᱱ ᱠᱷᱮᱞᱟᱨᱟᱢ ᱦᱮᱢᱵᱽᱨᱚᱢ,ᱢᱱ ᱥᱩᱱᱟᱨᱟᱢ ᱦᱟᱸᱥᱫᱟᱜ....᱾

== ᱯᱩᱭᱞᱩ ᱥᱟᱱᱛᱟᱲᱤ ᱯᱚᱛᱚᱵ == 

" ᱯᱟ.ᱨᱥᱤ ᱟᱲᱟᱝ" ᱯᱩᱭᱞᱩ ᱥᱚᱨᱠᱟᱨᱤ ᱪᱷᱟᱯᱟ ᱥᱟᱱᱛᱟᱲᱤ ᱯᱚᱛᱚᱵ ᱨᱮᱱᱟᱜ ᱧᱩᱛᱩᱢ ᱫᱚ "ᱯᱟᱨᱥᱤ ᱟᱲᱟᱝ"ᱠᱟᱱᱟ ᱾ ᱚᱱᱟ ᱫᱚ ᱳᱰᱤᱥᱟ ᱥᱚᱨᱠᱟᱨ ᱯᱩᱭᱞᱩ ᱥᱮᱪᱮᱫᱚᱜ ᱯᱚᱛᱚᱵ ᱢᱮᱱᱛᱮᱭ ᱪᱷᱟᱯᱟ ᱞᱮᱫ-ᱟ ᱾ ᱚᱱᱟ ᱯᱚᱛᱚᱵ ᱜᱮ ᱯᱩᱭᱞᱩ ᱛᱮ ᱟ.ᱪᱩ ᱞᱮᱱ ᱑᱙᱙᱒ ᱥᱮᱥᱟᱭ ᱨᱤᱱ ᱢᱟᱪᱮᱫ ᱠᱚ ᱫᱚ ᱵᱤᱨᱫᱟ.ᱜᱟᱲ ᱯᱩᱭᱞᱩ ᱯᱟᱲᱦᱟᱣ ᱠᱚ ᱮᱛᱚᱦᱚᱵ ᱞᱮᱫ-ᱟ ᱾

== ᱒᱐᱐᱗ ᱫᱚᱥᱟᱨ ᱢᱟᱪᱮᱛ ᱟ.ᱪᱩ == 

ᱫᱚᱥᱟᱨ ᱢᱟᱪᱮᱫ ᱟ.ᱪᱩ ᱫᱚ ᱒᱐᱐᱗ ᱥᱮᱥᱟᱭ ᱨᱮ ᱦᱩᱭ ᱞᱮᱱᱟ ᱾ ᱩᱱᱡᱚᱦᱚᱜ ᱫᱚ ᱑᱐᱐ ᱦᱚᱲ ᱢᱟᱪᱮᱫ ᱠᱚ ᱟ.ᱪᱩ ᱞᱮᱱᱟ ᱾ ᱥᱚᱨᱠᱟᱨ ᱞᱮᱠᱟᱛᱮ ᱱᱩᱠᱩᱣᱟᱜ ᱧᱩᱛᱩᱢ ᱫᱚ ᱠᱳᱢᱩᱱᱤᱴᱤ ᱢᱳᱵᱤᱞᱟᱭᱤᱡᱟᱨ ᱾ ᱠᱩᱲᱟ.ᱭ ᱞᱮᱠᱟ ᱛᱮᱫᱚ ᱑᱐᱐᱐ ᱴᱟᱠᱟ ᱠᱟᱛᱮ ᱪᱟᱸᱫᱚ ᱪᱤᱷᱤ ᱠᱚ ᱧᱟᱢᱮᱫ ᱛᱟᱦᱮᱸᱫ ᱾

== ᱫᱚᱥᱟᱨ ᱥᱟᱱᱛᱟᱲᱤ ᱯᱚᱛᱚᱵ ==

ᱫᱚᱥᱟᱨ ᱥᱟᱱᱛᱟᱲᱤ ᱯᱚᱛᱚᱵ ᱥᱟᱲᱟᱣ ᱫᱚ ᱒᱐᱐᱗ ᱥᱮᱥᱟᱭ ᱨᱮ ᱮᱛᱚᱵ ᱞᱮᱱᱟ ᱾ ᱯᱩᱭᱞᱩ ᱪᱟᱱᱟᱪ ᱞᱟ.ᱜᱤᱫ ᱫᱚ ᱥᱮᱨᱮᱧ ᱟᱵᱚ ᱮᱱᱮᱡ ᱟᱵᱚ ᱒ ᱦᱟ.ᱴᱤᱧ ᱟᱨ ᱒ ᱪᱟᱱᱟᱪ ᱞᱟ.ᱜᱤᱫ ᱫᱚ ᱢᱤᱨᱩ ᱟᱲᱟᱝ ᱟᱨ ᱮᱞᱠᱷᱟ ᱨᱚᱢᱚᱡ ᱓ ᱪᱟᱱᱟᱪ ᱞᱟ.ᱜᱤᱫ ᱫᱚ ᱯᱟ.ᱨᱥᱤ ᱜᱮ ᱛᱟᱵᱚᱱ ᱥᱟᱶᱦᱮᱫ ᱔ ᱪᱟᱱᱟᱪ ᱞᱟ.ᱜᱤᱫ ᱫᱚ ᱥᱟᱜᱮᱱ ᱥᱟᱶᱦᱮᱫ ᱕ ᱪᱟᱱᱟᱪ ᱞᱟ.ᱜᱤᱫ ᱫᱚ ᱯᱟ.ᱨᱥᱤ ᱵᱟᱦᱟ ᱯᱚᱛᱚᱵ ᱥᱟᱯᱲᱟᱣ ᱟᱠᱟᱱᱟ ᱾ 

== ᱒᱐᱑᱔ ᱛᱮᱥᱟᱨ ᱢᱟᱪᱮᱛ ᱟ.ᱪᱩ == 

ᱛᱮᱥᱟᱨ ᱥᱟᱱᱛᱟᱲᱤ ᱢᱟᱪᱮᱫ ᱫᱚ ᱒᱐᱑᱔ ᱥᱮᱥᱟᱭ ᱨᱮᱠᱚ ᱟ.ᱪᱩ ᱞᱮᱱᱟ ᱾ ᱩᱱ ᱡᱚᱦᱚᱜ ᱫᱚ ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱢᱚᱭᱩᱨᱵᱷᱚᱸᱡᱽ ᱟᱨ ᱠᱮᱸᱫᱩᱡᱷᱚᱨ ᱦᱚᱱᱚᱛ ᱨᱮ ᱕᱐᱔ ᱟᱨ ᱔᱔ ᱦᱚᱲ ᱢᱟᱪᱮᱫ ᱡᱚᱛᱚᱨᱮ ᱕᱔᱘ ᱠᱚ ᱟ.ᱪᱩ ᱞᱮᱱᱟ ᱾ ᱱᱩᱠᱩ ᱫᱚ ᱥᱟᱸᱜᱮ ᱯᱟ.ᱨᱥᱤ ᱥᱮᱪᱮᱫ ᱢᱟᱪᱮᱫ ᱠᱚ ᱢᱮᱛᱟ ᱠᱚ ᱠᱟᱱ ᱛᱟᱦᱮᱫ ᱾ ᱮᱛᱚᱦᱚᱵ ᱠᱩᱲᱟᱭ ᱫᱚ ᱔᱐᱐᱐ ᱛᱟᱦᱮᱸ ᱠᱟᱱ ᱛᱟᱠᱚᱣᱟ ᱾ ᱛᱩᱨᱩᱭ ᱥᱮᱨᱢᱟ ᱛᱟᱭᱚᱢ ᱱᱩᱠᱩᱫᱚᱠᱚ ᱨᱤᱦᱤᱴ ᱢᱟᱪᱮᱫ ᱠᱚᱣ ᱾

== ᱓᱐ ᱾ ᱐᱗ ᱾ ᱒᱐᱑᱙,ᱥᱟᱱᱛᱟᱲᱤ ᱟᱨ ᱱᱮᱯᱟᱲᱤ ᱨᱮ ᱯᱷᱮᱞᱳᱥᱤᱯ == 

ᱵᱷᱟᱨᱚᱛ ᱵᱟᱝ ᱥᱤᱧᱚᱛ ᱥᱚᱨᱠᱟᱨ ᱥᱚᱸᱥᱠᱨᱩᱛᱤ ᱢᱚᱱᱛᱨᱟᱲᱚᱭᱚ ᱵᱤᱵᱷᱟᱜᱽ ᱨᱤᱱᱤᱡ ᱥᱚᱸᱥᱠᱨᱩᱛᱤ ᱨᱟᱥᱴᱨᱚ ᱢᱚᱱᱛᱨᱤ ᱢᱟ.ᱱ ᱯᱨᱚᱦᱚᱞᱟᱫᱽ ᱥᱤᱝ ᱯᱚᱴᱮᱞ ᱢᱛ.᱓᱐.᱗.᱒᱐᱑᱙ ᱦᱤᱞᱚᱜ ᱠᱤᱱ ᱪᱷᱟ.ᱴᱭᱟ.ᱨ ᱠᱮᱫ-ᱟ, ᱱᱮᱛᱟᱨ ᱫᱚ ᱥᱤᱧᱚᱛ ᱨᱮᱱᱟᱜ ᱟ.ᱱᱟ.ᱨᱤᱨᱮ ᱥᱮᱞᱮᱫ ᱟᱠᱟᱱ ᱵᱟᱨᱭᱟ ᱯᱟ.ᱨᱥᱤ, ᱚᱱᱟᱠᱤᱱᱫᱚ ᱥᱟᱱᱛᱟᱲᱤ ᱟᱨ ᱱᱮᱯᱟᱲᱤ ᱯᱟ.ᱨᱯᱤ ᱟᱨ ᱞᱟᱠᱪᱟᱨ ᱠᱚ ᱠᱷᱚᱸᱫᱽᱨᱚᱱᱮᱫ ᱦᱚᱲ ᱠᱚ ᱯᱷᱮᱞᱳᱥᱤᱯ ᱢᱮᱱᱮᱛ ᱥᱟᱨᱦᱟᱣ ᱥᱤᱨᱯᱷᱟ.ᱠᱚ ᱧᱟᱢᱟ ᱢᱮᱱᱛᱮ ᱠᱤᱱ ᱪᱷᱟ.ᱴᱭᱟ.ᱨ ᱠᱮᱫ-ᱟ ᱾ ᱱᱚᱶᱟ ᱫᱚ ᱥᱟᱶᱦᱮᱫᱤᱭᱟ ᱟᱨ ᱨᱩᱥᱤᱠᱟ ᱠᱚ ᱞᱟ.ᱜᱤᱫ ᱥᱟ.ᱜᱩᱱ ᱵᱮᱣᱨᱟ ᱠᱟᱱᱟ ᱾


== ᱢᱛ.᱐᱙ ᱾ ᱐᱘ ᱾ ᱡᱮᱜᱮᱛ ᱟ.ᱫᱤᱵᱟ.ᱥᱤ ᱢᱟᱦᱟ == 

ᱢᱟ.ᱦᱤᱛ ᱐᱙ ᱾ ᱐᱘ ᱾ ᱒᱐᱑᱙ ᱦᱤᱞᱚᱝ ᱫᱚ ᱡᱮᱜᱮᱛ ᱟ.ᱫᱤᱵᱟᱤ ᱢᱟᱦᱟ ᱢᱮᱱᱛᱮ ᱡᱮᱜᱮᱛ ᱨᱤᱱ ᱦᱚᱲ ᱠᱚ ᱢᱟᱱᱟᱣ ᱠᱮᱫ-ᱟ ᱟ.ᱰᱤ ᱨᱟ.ᱥ ᱥᱟᱞᱟᱜ ᱠᱚ ᱢᱟᱱᱟᱣ ᱠᱮᱫ-ᱟ ᱾

== ᱢᱛ ᱒᱔ ᱾ ᱐᱘ ᱾ ᱒᱐᱑᱙ == 

ᱯᱩᱭᱞᱩ ᱞᱮᱠᱟᱛᱮ ᱥᱤᱧᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱡᱟᱢᱫᱟ ᱢᱩᱞᱩᱠ ᱩᱞᱤᱰᱤᱤ ᱯᱩᱭᱞᱩ ᱵᱤᱨᱫᱟ.ᱜᱟᱲᱨᱮ ᱜᱚᱬᱮᱥ ᱵᱚᱝᱜᱟ ᱢᱩᱪᱟ.ᱫ ᱮᱱᱟ ᱾ ᱡᱟᱦᱟᱸ ᱛᱤᱱᱟᱜ ᱴᱟᱠᱟᱠᱚ ᱠᱚᱭ ᱞᱮᱱᱟ ᱚᱱᱟ ᱠᱚᱫᱚ ᱠᱚ ᱨᱩᱣᱟᱲ ᱠᱟᱫ ᱛᱟᱠᱚᱣᱟ ᱾ ᱚᱱᱟ ᱠᱟᱢᱤ ᱫᱚ ᱥᱩᱱᱫᱚᱨ ᱢᱚᱦᱚᱱ ᱦᱮᱢᱵᱽᱨᱚᱢ ᱟ.ᱭᱩᱨᱛᱮ ᱦᱩᱭ ᱞᱮᱱᱟ ᱾

== ᱢᱛ ᱒ ᱾ ᱙ ᱾ ᱒᱐᱑᱙ == 

ᱢᱟ.ᱦᱤᱛ ᱒ ᱾ ᱙ ᱾ ᱒᱐᱑᱙ ᱦᱤᱞᱚᱜ ᱠᱷᱚᱱ ᱩᱯᱮᱱᱫᱽᱨᱚ ᱱᱟᱛᱷ ᱢᱟᱨᱟᱝ ᱵᱤᱨᱫᱟ.ᱜᱟᱲ ᱱᱚᱲᱜᱚᱡᱟ ᱨᱮ ᱥᱟᱱᱛᱟᱲᱤ ᱯᱟ.ᱨᱥᱤ ᱱᱟᱦᱟᱜ ᱥᱤᱧᱚᱛ ᱯᱟ.ᱨᱥᱤ ᱞᱮᱠᱟᱛᱮ ᱦᱟᱛᱟᱣ ᱮᱱᱟ ᱾ ᱚᱞᱚᱜ ᱜᱤᱫᱽᱨᱟᱠᱚ ᱠᱚ ᱥᱟᱱᱛᱟᱲᱤ ᱛᱮ ᱚᱞᱚᱜ ᱨᱮᱱᱟᱜ ᱫᱟᱣ ᱠᱚ ᱧᱟᱢᱟ ᱾ ᱛᱟᱦᱮᱸ ᱠᱟᱛᱮ ᱠᱚ ᱢᱩᱪᱟ.ᱫ ᱞᱟᱫ-ᱟ ᱾ ᱚᱞᱚᱜ ᱜᱤᱫᱽᱨᱟ ᱟᱨ ᱴᱚᱴᱷᱟ ᱠᱚᱨᱤᱱ ᱥᱟᱱᱛᱟᱲ ᱠᱚ ᱟ.ᱰᱤ ᱠᱚ ᱨᱟ.ᱥᱠᱟ. ᱮᱱᱟ ᱾

== ᱒ ᱾ ᱙ ᱾ ᱒᱐᱑᱙ == 

ᱥᱤᱧᱚᱛ ᱫᱤᱥᱚᱢ ᱳᱰᱤᱥᱟ ᱯᱚᱱᱚᱛ ᱢᱚᱭᱩᱨᱵᱷᱚᱸᱡᱽ ᱦᱚᱱᱚᱛ ᱨᱟᱥᱜᱳᱵᱤᱱᱫᱽᱯᱩᱨ ᱯᱟᱠᱟᱲ ᱫᱮᱣᱥᱚᱲ ᱟᱞᱢᱟ ᱥᱚᱸᱥᱟ ᱟ.  ᱛᱩ ᱵᱤᱨᱫᱟ.ᱜᱟᱲᱨᱮ ᱢᱛ ᱒ ᱾ ᱙ ᱾ ᱒᱐᱑᱙  ᱜᱚᱬᱮᱥ ᱵᱚᱝᱜᱟ ᱡᱚᱠᱷᱟᱜ ᱪᱚᱸᱦᱚᱸᱴ ᱜᱤᱫᱽᱨᱟ.ᱪᱟᱸᱫᱽᱨᱟᱭ ᱠᱤᱥᱠᱩᱣᱟᱜ ( ᱨᱟᱫᱷᱟᱠᱟᱱᱛᱚ ᱠᱤᱥᱠᱩ ) ᱰᱷᱮᱠᱚᱡ ᱫᱟᱜ  ᱵᱟᱵᱽᱬᱮ ᱵᱟᱭ ᱟᱛᱟᱝ ᱞᱮᱫ-ᱟ ᱾ ᱵᱟᱵᱽᱬᱮ ᱟᱡᱛᱮ ᱰᱷᱮᱠᱚᱡ ᱫᱟᱜᱛᱮ ᱮᱱᱟᱭ ᱵᱚᱝᱜᱟᱭᱟ ᱾ ᱤᱱᱟ. ᱦᱤᱞᱚᱜ ᱩᱱᱤ ᱜᱤᱫᱽᱨᱟ. ᱦᱟᱜ ᱢᱚᱱᱮ ᱟ.ᱰᱤ ᱵᱟ.ᱲᱤᱡ ᱮᱱᱟ ᱾ ᱫᱚᱥᱟᱨ ᱥᱮᱨᱢᱟ ᱫᱚ ᱵᱚᱝᱜᱟ ᱨᱮᱭ ᱢᱮᱥᱟᱜ ᱪᱚᱝ ᱵᱟᱝᱪᱚᱝ ᱾ 

== ᱒᱐᱑᱙ == 

᱑-ᱥᱤᱧᱚᱛ ᱫᱤᱥᱚᱢ ᱟ.ᱱᱟ.ᱨᱤ ᱨᱮᱱᱟᱜ
ᱫᱷᱟᱯ ᱓᱕ ᱟᱨ ᱓᱗᱐ ᱫᱚ ᱚᱪᱚᱜ ᱮᱱᱟ ᱾ ᱚᱱᱟ ᱫᱚ ᱡᱚᱢᱩ ᱟᱨ ᱠᱟᱥᱢᱤᱨ ᱯᱚᱱᱚᱛ ᱞᱟ.ᱜᱤᱫ ᱛᱟᱦᱮᱸ ᱠᱟᱱᱟ ᱾ ᱢᱟᱨᱟᱝ ᱢᱚᱱᱛᱨᱤ ᱢᱟ.ᱱ ᱱᱚᱨᱮᱱᱫᱽᱨᱚ ᱢᱩᱫᱤᱭᱟᱜ ᱟ.ᱭᱩᱨ ᱛᱮ ᱦᱩᱭ ᱦᱩᱭ ᱥᱟ.ᱛ ᱞᱮᱱᱟ ᱾
᱒-ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱥᱚᱲᱚᱠ ᱟᱨ ᱢᱚᱴᱚᱨ ᱜᱟ.ᱰᱤ ᱟ.ᱱᱟ.ᱨᱤ ᱟ.ᱨᱩ ᱮᱱᱟ ᱾ ᱚᱱᱟ ᱟ.ᱱᱟ.ᱨᱤ ᱫᱚ ᱢᱛ.᱑ ᱾ ᱙ ᱾᱒᱐᱑᱙ ᱠᱷᱚᱱ ᱠᱟ.ᱢᱤ ᱮᱱᱟ ᱾
᱓-ᱳᱰᱤᱥᱟ ᱯᱚᱱᱚᱛ ᱨᱮᱱᱟᱜ ᱑᱔ ᱜᱚᱴᱟᱝ ᱦᱚᱱᱚᱛ ᱨᱮ ᱯᱮᱥᱟ ᱟ.ᱱᱟ.ᱨᱤ ᱞᱟᱜᱟᱣᱜ-ᱟ ᱢᱮᱱᱛᱮ ᱳᱰᱤᱭᱟ. ᱱᱤᱣᱡᱽ ᱯᱮᱯᱟᱨ "ᱫᱷᱚᱨᱤᱛᱨᱤ" ᱨᱮ ᱢᱛ. ᱑᱖ ᱾ ᱙ ᱾ ᱒᱐᱑᱙ ᱨᱮ ᱯᱟᱨᱥᱟᱞ ᱥᱚᱫᱚᱨ ᱞᱮᱱᱟ ᱾
