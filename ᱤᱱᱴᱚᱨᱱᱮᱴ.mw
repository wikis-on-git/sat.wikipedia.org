[[File:Internet map 1024.jpg|thumb|ᱤᱱᱴᱚᱨᱱᱮᱴ]]

'''ᱤᱱᱴᱚᱨᱱᱮᱴ''' (Internet) / '''ᱚᱱᱛᱚᱨ ᱡᱟᱞᱟᱢ''' ᱫᱚ ᱢᱤᱫ ᱡᱮᱜᱮᱛ ᱡᱟᱠᱟᱛ ᱢᱤᱞᱚᱱ ᱠᱟᱱᱟ, ᱡᱟᱦᱟᱸᱛᱮ ᱟᱯᱟᱱ ᱟᱹᱯᱤᱱ [[ᱠᱚᱢᱯᱩᱴᱚᱨ|ᱠᱚᱢᱯᱩᱴᱚᱨ]] ᱛᱟᱞᱟ ᱨᱮ ᱛᱚᱯᱚᱞ ᱛᱟᱦᱮᱸᱱᱟ ᱾ ᱡᱟᱦᱟᱸᱫᱚ ᱠᱚᱢᱯᱩᱴᱚᱨ ᱵᱮᱵᱷᱟᱨᱤᱡ ᱟᱨᱵᱟᱝ ᱮᱴᱟᱜ ᱮᱴᱟᱜ ᱴᱷᱟᱶ ᱨᱮ ᱛᱟᱦᱮᱸᱱ ᱦᱚᱲ ᱥᱟᱶ ᱜᱮᱭᱟᱱ, ᱟᱭᱠᱟᱹᱣ ᱮᱢᱟᱱ ᱞᱮᱠᱟᱱ ᱠᱟᱛᱷᱟ ᱠᱚ ᱮᱯᱮᱢ ᱠᱚᱯᱚᱭ ᱨᱮ ᱜᱚᱲᱚᱭ ᱮᱢᱟᱠᱚᱣᱟ ᱾ ᱮᱛᱚᱦᱚᱵ ᱫᱚ ᱤᱱᱴᱚᱨᱱᱮᱴ ᱨᱮᱱᱟᱜ ᱵᱮᱵᱷᱟᱨ ᱥᱟᱬᱮᱥᱤᱭᱟᱹ ᱠᱟᱹᱢᱤ ᱴᱷᱟᱶ ᱨᱮ ᱟᱯᱟᱱ ᱟᱹᱯᱤᱱ ᱛᱟᱞᱟᱨᱮ ᱥᱟᱹᱜᱟᱹᱭ ᱡᱚᱲᱟᱣ ᱞᱟᱹᱜᱤᱫ ᱦᱩᱭᱩᱜ ᱠᱟᱱ ᱛᱟᱦᱮᱸᱫ ᱾ ᱢᱮᱱᱠᱷᱟᱱ ᱚᱱᱟ ᱛᱟᱭᱚᱢ ᱱᱚᱶᱟ ᱫᱚ ᱡᱮᱜᱮᱛ ᱡᱟᱠᱟᱛ ᱤᱱᱴᱚᱨᱱᱮᱴ ᱠᱟᱫᱟᱜ-ᱟ ᱠᱚ ᱾ ᱱᱤᱛᱚᱜ ᱫᱚ ᱤᱱᱴᱚᱨᱱᱮᱴ ᱫᱟᱨᱟᱭ ᱛᱮ ᱤᱢᱮᱞ ᱧᱟᱢ / ᱠᱩᱞ ᱨᱚᱯᱚᱲ ᱮᱢᱟᱱ ᱞᱮᱠᱟᱱ ᱠᱟᱹᱢᱩ ᱟᱹᱰᱤ ᱟᱞᱜᱟ ᱛᱮ ᱦᱩᱭᱩᱜ ᱠᱟᱱᱟ, ᱚᱱᱠᱟᱛᱮ ᱟᱭᱢᱟ ᱵᱩᱜᱤ ᱵᱟᱹᱲᱤᱡ ᱥᱟᱸᱫᱮᱥ ᱠᱚ ᱦᱚᱸ ᱮᱯᱮᱢ ᱜᱟᱱᱚᱜ ᱠᱟᱱᱟ ᱾ ᱤᱱᱴᱚᱨᱱᱮᱴ ᱵᱚᱫᱚᱞ ᱟᱠᱟᱜᱮ ᱢᱮᱱᱟᱜ-ᱟ ᱚᱱᱟᱛᱮ ᱫᱤᱱᱟᱹᱢ ᱫᱤᱱᱟᱹᱢ ᱱᱟᱶᱟ ᱱᱟᱶ ᱞᱮᱠᱟᱛᱮ ᱵᱮᱵᱷᱟᱨᱚᱜ ᱠᱟᱱᱟ ᱾ ᱱᱤᱛᱚᱜ ᱟᱵᱚ ᱚᱲᱟᱜ ᱨᱮ ᱫᱩᱲᱩᱵ ᱠᱟᱛᱮ ᱜᱚᱴᱟ ᱫᱤᱥᱚᱢ ᱨᱮᱱᱟᱜ ᱟᱭᱢᱟ ᱞᱮᱠᱟᱱ ᱠᱟᱛᱷᱟ ᱠᱚ ᱟᱹᱰᱤ ᱞᱟᱜᱮ ᱵᱚᱱ ᱵᱟᱰᱟᱭ ᱫᱟᱲᱮᱭᱟᱜ ᱠᱟᱱᱟ ᱾ 

==ᱠᱟᱹᱢᱤ==
ᱤᱱᱴᱚᱨᱱᱮᱴ ᱨᱮ ᱛᱤᱢᱤᱱ ᱜᱟᱱ ᱢᱩᱬ ᱠᱚᱢᱯᱩᱴᱚᱨ ᱛᱟᱦᱮᱸᱱᱟ, ᱡᱟᱦᱟᱸ ᱫᱚ '''ᱥᱚᱨᱵᱷᱚᱨ''' ᱠᱚ ᱢᱮᱛᱟᱜ ᱠᱟᱱᱟ ᱾ ᱥᱚᱨᱵᱷᱚᱨ ᱠᱚ ᱫᱚ ᱟᱯᱟᱱ ᱟᱹᱯᱤᱱ ᱛᱟᱞᱟ ᱡᱚᱯᱚᱲᱟᱣ ᱠᱟᱛᱮ ᱠᱚ ᱛᱟᱦᱮᱸᱱᱟ ᱾ ᱥᱚᱨᱵᱷᱚᱨ ᱵᱟᱝᱢᱟ ᱢᱩᱬ ᱠᱚᱢᱯᱩᱴᱚᱨ ᱨᱮ ᱥᱟᱱᱟᱢ ᱥᱟᱹᱠᱷᱭᱟᱹᱛ (Data) ᱠᱚ ᱫᱚ ᱥᱟᱧᱪᱟᱣ ᱠᱟᱛᱮ ᱛᱟᱦᱮᱸᱱᱟ ᱾ ᱢᱤᱢᱤᱫᱴᱟᱝ ᱥᱚᱨᱵᱷᱚᱨ ᱨᱮᱱᱟᱜ ᱟᱹᱯᱨᱩᱜ (unique) ᱧᱩᱛᱩᱢ ᱟᱨ ᱵᱩᱴᱟᱹ ᱛᱟᱦᱮᱱᱟ ᱾ᱡᱚᱠᱷᱚᱱ ᱟᱵᱚ ᱟᱵᱚᱣᱟᱜ ᱠᱚᱢᱯᱩᱴᱚᱨ ᱠᱷᱚᱱ ᱣᱮᱵᱥᱟᱭᱤᱴ ᱵᱚᱱ ᱨᱟᱲᱟᱭᱮᱜ-ᱟ, ᱩᱱᱤ ᱮᱛᱚᱦᱚᱵ ᱟᱡᱟᱜ ᱥᱚᱨᱵᱷᱚᱨ ᱥᱟᱶ ᱥᱟᱹᱜᱟᱹᱭᱮ ᱡᱚᱲᱟᱣᱟ ᱟᱨ ᱚᱱᱟ ᱨᱮᱱᱟᱜ ᱥᱟᱦᱴᱟ ᱟᱵᱚᱣᱟᱜ ᱠᱚᱢᱯᱩᱴᱮᱨ ᱨᱮ ᱥᱚᱫᱚᱨᱟᱭ ᱾

==ᱵᱟᱨᱦᱮ ᱡᱚᱲᱟᱣᱠᱚ==
* [http://www.isoc.org/ The Internet Society]
* [http://cyber.law.harvard.edu/ Berkman Center for Internet and Society]
* [http://ec.europa.eu/information_society/index_en.htm European Commission Information Society]
* [http://www.livinginternet.com/  Living Internet], Internet history and related information, including information from many creators of the Internet

[[Category:!Main category]]
[[Category:ᱠᱚᱯᱩᱴᱚᱨ ᱥᱟᱬᱮᱥ]]
[[Category:ᱤᱱᱴᱚᱨᱱᱮᱴ]]
