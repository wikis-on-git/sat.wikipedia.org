[[File:Nihongo.svg|thumb|ᱡᱟᱯᱟᱱᱤᱡᱽ (ᱱᱤᱦᱚᱸᱜᱳ)]]

'''ᱡᱟᱯᱟᱱᱤᱡᱽ ᱯᱟᱹᱨᱥᱤ'''(ᱡᱟᱯᱟᱱᱤᱡᱽ : 日本語 ᱱᱤᱦᱚᱸᱜᱳ) ᱫᱚ ᱡᱟᱯᱟᱱ ᱫᱤᱥᱚᱢ ᱨᱮᱱᱟᱜ ᱢᱩᱬ ᱟᱨ ᱨᱟᱡᱽᱯᱟᱹᱨᱥᱤ ᱠᱟᱱᱟ ᱾ ᱫᱚᱥᱟᱨ ᱡᱮᱜᱮᱛ ᱞᱟᱲᱦᱟᱹᱭ ᱚᱠᱛᱚ ᱨᱮᱱᱟᱜ ᱢᱟᱬᱟᱝ ᱠᱷᱚᱱ ᱜᱮ  ᱯᱩᱭᱞᱩ ᱫᱚ ᱠᱳᱨᱤᱭᱟ, ᱯᱷᱟᱨᱢᱟᱥᱟ ᱟᱨ ᱥᱚᱠᱷᱟᱞᱤᱱ ᱴᱨᱮ ᱠᱚ ᱨᱚᱲ ᱠᱟᱱ ᱛᱟᱦᱮᱸᱫ ᱾ ᱱᱤᱛ ᱦᱚᱸ ᱠᱳᱨᱤᱭᱟ ᱟᱨ ᱯᱷᱟᱨᱢᱟᱥᱟ ᱨᱮ ᱡᱟᱯᱟᱱᱤᱡᱽ ᱯᱟᱹᱨᱥᱤ ᱵᱩᱡᱷᱟᱹᱣ ᱦᱚᱲ ᱢᱮᱱᱟᱜ ᱠᱚ ᱜᱮᱭᱟ, ᱢᱮᱱᱠᱷᱟᱱ ᱵᱟᱹᱭ ᱵᱟᱹᱭ ᱛᱮ ᱩᱱᱠᱩᱣᱟᱜ ᱮᱞ ᱫᱚ ᱠᱚᱢᱤᱫᱤᱜ ᱠᱟᱱᱟ ᱾ ᱡᱟᱯᱟᱱᱤ [[ᱯᱟᱹᱨᱥᱤ]] ᱫᱚ ᱪᱤᱱᱤ-ᱛᱤᱵᱽᱵᱚᱛᱤ ᱯᱟᱹᱨᱥᱤ ᱜᱷᱟᱨᱚᱡᱽ ᱨᱮᱱᱟᱜ ᱫᱚ ᱵᱟᱝ ᱠᱟᱱᱟ ᱾ ᱯᱟᱹᱨᱥᱤ ᱥᱟᱬᱮᱥᱤᱭᱟᱹ ᱠᱚ ᱱᱚᱶᱟ ᱫᱚ ᱡᱟᱯᱟᱱᱤ ᱯᱟᱹᱨᱥᱤ ᱜᱷᱟᱨᱚᱡᱽ ᱨᱮᱜᱮ ᱠᱚ ᱫᱚ ᱫᱚᱦᱚᱭᱟ ᱾ ᱛᱤᱢᱤᱱ ᱜᱟᱱ ᱫᱚ ᱡᱟᱯᱟᱱᱤ-ᱠᱳᱨᱤᱭᱚᱭ ᱜᱷᱟᱨᱚᱡᱽ ᱨᱮᱱᱟᱜ ᱢᱮᱱᱛᱮ ᱦᱚᱸ ᱠᱚ ᱢᱟᱱᱟᱣ ᱜᱮᱭᱟ ᱾ ᱱᱚᱶᱟ ᱯᱟᱹᱨᱥᱤ ᱫᱚ ᱵᱟᱨᱭᱟ ᱦᱚᱨᱚᱯ ᱨᱮᱱᱟᱜ ᱢᱮᱥᱟ ᱠᱟᱴᱮ ᱠᱚ ᱚᱞᱟ, ᱢᱤᱫ ᱫᱚ '''ᱠᱟᱸᱡᱤ ᱦᱚᱨᱚᱯ''' ᱟᱨ ᱢᱤᱫ ᱫᱚ '''ᱠᱟᱱᱟ ᱦᱚᱨᱚᱯ''' ᱾

== ᱱᱟᱜᱟᱢ ==
ᱡᱟᱯᱟᱱᱤᱡᱽ ᱯᱟᱹᱨᱥᱤ ᱛᱤᱥ ᱠᱷᱚᱱ ᱮᱦᱚᱵ ᱮᱱᱟ ᱚᱱᱟ ᱨᱮᱱᱟᱜ ᱡᱟᱦᱟᱸᱱ ᱡᱚᱛᱷᱟᱛ ᱥᱟᱹᱠᱷᱤ ᱵᱟᱝ ᱛᱮ ᱴᱷᱟᱶᱠᱟᱹ ᱞᱟᱹᱭ ᱵᱟᱝ ᱜᱟᱱᱚᱜᱼᱟ ᱾  ᱛᱮᱥᱟᱨ ᱥᱟᱭᱟᱝ ᱥᱮᱨᱢᱟ ᱨᱮ ᱚᱞ ᱞᱮᱱ ᱢᱤᱫ ᱪᱤᱱᱤ ᱯᱚᱛᱚᱵ ᱨᱮ ᱡᱟᱯᱟᱱ ᱨᱮᱱᱟ ᱛᱤᱢᱤᱱ ᱜᱟᱱ ᱴᱷᱟᱶ ᱟᱨ ᱦᱚᱲᱟᱜ ᱧᱩᱛᱩᱢ ᱧᱟᱢᱚᱜ ᱠᱟᱱᱟ, ᱚᱸᱰᱮ ᱠᱷᱚᱱ ᱜᱮ ᱯᱟᱭᱛᱟᱨ ᱦᱩᱭ ᱫᱟᱲᱮᱭᱟᱜᱼᱟ ᱪᱤ ᱩᱱ ᱚᱠᱛᱚ ᱨᱮ ᱡᱟᱯᱟᱱᱤᱡᱽ ᱯᱟᱹᱨᱥᱤ ᱫᱚ ᱦᱟᱨᱟᱵᱩᱨᱩ ᱦᱩᱭ ᱥᱟᱹᱛ ᱟᱠᱟᱱ ᱛᱟᱦᱮᱸᱫ ᱾ ᱗-᱘ ᱥᱟᱭᱟᱝ ᱨᱮ ᱡᱟᱯᱟᱱᱤᱡᱽ ᱦᱚᱲ ᱪᱟᱭᱱᱟ ᱟᱹᱨᱥᱤ ᱟᱨ ᱦᱚᱨᱚᱯ ᱠᱚ ᱪᱮᱫ ᱮᱱᱟ, ᱚᱱᱟ ᱛᱟᱭᱚᱢ ᱪᱟᱭᱱᱟ ᱯᱟᱹᱨᱥᱤ ᱛᱮ ᱱᱟᱜᱟᱢ, ᱚᱛᱱᱚ ᱮᱢᱟᱱ ᱠᱚ ᱚᱞ ᱠᱮᱫᱼᱟ ᱾ ᱵᱟᱹᱭ ᱵᱟᱹᱭ ᱛᱮ ᱪᱤᱱᱤ ᱦᱚᱨᱚᱯ ᱛᱮ ᱡᱟᱯᱟᱱᱤᱡᱽ ᱯᱟᱹᱨᱥᱤ ᱚᱞ ᱨᱮᱱᱟᱜ ᱦᱚᱨᱟ ᱠᱚ ᱯᱟᱱᱛᱮ ᱧᱟᱢ ᱠᱮᱫᱼᱟ ᱾
==ᱵᱟᱨᱦᱮ ᱡᱚᱱᱚᱲ==
* [http://www.ninjal.ac.jp/english/ National Institute for Japanese Language and Linguistics]
* [http://tangorin.com/handbook/ Japanese Language Student's Handbook]

==ᱥᱟᱹᱠᱷᱭᱟᱹᱛ==

[[Category:!Main category]]
[[Category:Language]]
[[Category:ᱯᱟᱹᱨᱥᱤ]]
[[Category:ᱮᱥᱤᱭᱟ ᱨᱮᱱᱟᱜ ᱯᱟᱹᱨᱥᱤ]]
