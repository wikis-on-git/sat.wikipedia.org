[[File:HK IRO 08 Guide 2.jpg|thumb|220px|right|ᱠᱷᱟᱡᱽᱱᱟ ᱯᱷᱚᱨᱢ]]
[[File:Coal Tax Post no 151 - geograph.org.uk - 1151027.jpg|thumb]]

'''ᱠᱷᱟᱡᱽᱱᱟ''' ᱫᱚ ᱠᱟᱹᱣᱰᱤ ᱠᱟᱱᱟ, ᱡᱟᱦᱟᱸ ᱫᱚ ᱥᱚᱨᱠᱟᱨ ᱴᱷᱮᱱ ᱮᱢ ᱦᱩᱭᱩᱜ-ᱟ ᱾
<br> ᱱᱚᱶᱟ ᱠᱟᱹᱣᱰᱤ ᱫᱚ ᱥᱚᱨᱠᱟᱨ ᱞᱟᱹᱜᱤᱫ ᱠᱟᱹᱢᱤ ᱠᱟᱱ ᱦᱚᱲ ᱠᱚ ᱮᱢᱟᱠᱚᱣᱟ, ᱚᱱᱟ ᱥᱟᱶᱛᱮ ᱥᱚᱨᱠᱟᱨ ᱦᱚᱲ ᱠᱚᱣᱟᱜ ᱵᱷᱟᱹᱞᱟᱹᱭ ᱞᱟᱹᱜᱤᱫᱽᱼᱮ ᱠᱷᱟᱨᱪᱟᱭᱟ ᱾ ᱱᱚᱶᱟ ᱠᱟᱹᱣᱰᱤ ᱛᱮᱜᱮ ᱯᱷᱟᱹᱫᱽ, ᱯᱟᱞᱴᱚᱱ ᱮᱢᱟᱱ ᱠᱟᱹᱢᱤ ᱠᱟᱱ ᱦᱚᱲ ᱠᱚ ᱮᱢᱟ ᱠᱚᱣᱟ ᱾  [[ᱥᱮᱪᱮᱫ]], ᱨᱟᱱ-ᱢᱩᱜᱟᱹᱱ ᱥᱟᱶᱛᱮ ᱡᱟᱦᱟᱸᱱᱟᱜ ᱠᱚ ᱛᱮᱭᱟᱨ ᱟᱨᱵᱟᱝ ᱟᱹᱨᱩ ᱨᱩᱣᱟᱹᱲ ᱡᱮᱢᱚᱱ ᱚᱲᱟᱜ ᱠᱚ, ᱦᱚᱨ ᱠᱚ, ᱯᱚᱞ  ᱮᱢᱟᱱ ᱮᱢᱟᱱ ᱠᱚ ᱞᱟᱹᱜᱤᱫ ᱦᱚᱸ ᱠᱷᱟᱨᱪᱟᱜᱼᱟ᱾

== ᱠᱡᱷᱟᱡᱽᱱᱟ ᱨᱮᱱᱟᱜ ᱞᱮᱠᱟᱱ ==
ᱟᱭᱢᱟ ᱞᱮᱠᱟᱱ ᱠᱷᱟᱡᱽᱱᱟ ᱢᱮᱱᱟᱜ-ᱟ, ᱚᱱᱟᱠᱚ ᱞᱟᱛᱟᱨ ᱨᱮ ᱚᱞ ᱮᱱᱟ ᱺ-
* ᱠᱚᱢᱯᱟᱹᱱᱤ ᱨᱮᱱᱟᱜ ᱟᱨᱡᱟᱶ ᱪᱮᱛᱟᱱ ᱮᱢᱚᱜ ᱠᱟᱱ ᱠᱷᱟᱡᱽᱱᱟ ᱫᱚ '''ᱠᱚᱨᱯᱚᱨᱮᱴ ᱠᱷᱟᱡᱽᱱᱟ''' ᱠᱚ ᱢᱮᱛᱟᱜ ᱠᱟᱱᱟ ᱾
* ᱢᱤᱫ ᱦᱚᱲᱟᱜ ᱟᱨᱡᱟᱣ ᱠᱟᱹᱣᱰᱤ ᱪᱮᱛᱟᱱ ᱨᱮ ᱞᱟᱜᱟᱣᱜ ᱠᱟᱱ ᱠᱷᱟᱡᱽᱱᱟ ᱫᱚ '''ᱟᱨᱡᱟᱣ ᱠᱷᱟᱡᱽᱱᱟ''' ᱵᱟᱝᱢᱟ '''ᱤᱱᱠᱚᱢ ᱠᱷᱟᱡᱽᱱᱟ''' ᱠᱚ ᱢᱮᱛᱟᱜ-ᱟ ᱾
* ᱢᱤᱫ ᱦᱚᱲᱟᱜ ᱠᱤᱨᱤᱧ ᱪᱮᱛᱟᱱ ᱨᱮᱱᱟ  ᱠᱷᱟᱡᱽᱱᱟ ᱠᱟᱹᱣᱰᱤ ᱫᱚ '''ᱟᱹᱠᱷᱨᱤᱧ ᱠᱷᱟᱡᱽᱱᱟ''' ᱵᱟᱝᱢᱟ '''ᱥᱮᱞᱥ ᱴᱮᱠᱥ''' ᱠᱚ ᱢᱮᱛᱟᱜ-ᱟ ᱾
* ᱢᱤᱫ ᱦᱚᱲᱟᱜ ᱟᱯᱱᱟᱨ ᱟᱠᱟᱫ ᱫᱷᱚᱱ ᱪᱮᱛᱟᱱ ᱨᱮᱱᱟᱜ ᱠᱷᱟᱡᱽᱱᱟ ᱫᱚ '''ᱫᱷᱚᱱ ᱠᱷᱟᱡᱽᱱᱟ''' ᱵᱟᱝ '''ᱯᱨᱚᱯᱚᱨᱴᱤ ᱴᱮᱨᱥ''' ᱠᱚ ᱢᱮᱛᱟᱜ-ᱟ, ᱚᱱᱟ ᱡᱤᱱᱤᱥ ᱠᱚ ᱡᱮᱢᱚᱱ ᱚᱲᱟᱜ, ᱡᱟᱜᱟ ᱮᱢᱟᱱ ᱾
* ᱚᱯᱷᱤᱥᱤᱭᱟᱞ ᱠᱟᱜᱚᱡᱽ-ᱯᱚᱛᱚᱨ ᱛᱮᱭᱟᱨ ᱡᱚᱷᱟᱜ ᱠᱚ ᱤᱫᱤᱭᱮᱫ ᱠᱷᱟᱡᱽᱱᱟ ᱫᱚ '''ᱥᱴᱟᱢᱯ ᱰᱤᱣᱴᱤᱡᱽ''' ᱠᱚ ᱢᱮᱛᱟᱜ ᱠᱟᱱᱟ ᱾
* ᱢᱤᱫ ᱦᱚᱲ ᱜᱚᱡ ᱞᱮᱱ ᱨᱮ ᱡᱟᱦᱟᱸ ᱠᱷᱟᱡᱽᱱᱟ ᱠᱚ ᱮᱢ ᱮᱫᱟ ᱚᱱᱟ ᱫᱚ '''ᱤᱱᱦᱮᱨᱤᱴᱮᱱᱥ''' ᱟᱨᱵᱟᱝ '''ᱤᱥᱴᱮᱴ ᱴᱮᱠᱥ''' ᱠᱚ ᱢᱮᱛᱟᱜ-ᱟ ᱾

ᱱᱚᱣᱟ ᱠᱚ ᱦᱚᱸ ᱯᱮ ᱛᱷᱚᱠ ᱨᱮ ᱠᱚ ᱦᱟᱹᱴᱤᱧ ᱟᱠᱟᱫ-ᱟ  
* '''ᱯᱷᱞᱟᱴ ᱴᱮᱠᱥᱮᱥ''': ᱡᱚᱛᱚ ᱦᱚᱲ ᱜᱮ ᱥᱚᱢᱟᱱ ᱥᱟᱭᱠᱚᱨᱟ ᱠᱷᱟᱡᱽᱱᱟ ᱮᱢ ᱦᱩᱭ ᱟᱠᱚᱣᱟ ᱾ ᱨᱩᱥᱤᱭᱟ ᱨᱮ ᱯᱷᱞᱟᱴ ᱤᱱᱠᱚᱢ ᱴᱮᱠᱥ ᱢᱮᱱᱟᱜ-ᱟ ᱟᱨ ᱡᱚᱛᱚ ᱦᱚᱲ ᱑᱓% ᱴᱮᱠᱥ ᱮᱢ ᱦᱩᱭ ᱟᱠᱚ ᱠᱟᱱᱟ ᱾
* '''ᱯᱨᱚᱜᱨᱮᱥᱤᱵᱽ ᱴᱮᱠᱥᱮᱥ''': ᱵᱟᱹᱲᱛᱤ ᱠᱟᱹᱣᱰᱤ ᱟᱨᱡᱟᱣ ᱟᱠᱟᱠ ᱦᱚᱲᱫᱚ, ᱵᱟᱹᱲᱛᱤ ᱜᱮ ᱠᱷᱟᱡᱽᱱᱟ ᱮᱢ ᱦᱩᱭ ᱟᱠᱚᱣᱟ, ᱱᱚᱣᱟ ᱨᱟᱭ ᱫᱚ ᱟᱭᱢᱟ ᱫᱤᱥᱚᱢ ᱨᱮᱜᱮ ᱢᱮᱱᱟᱜ-ᱟ ᱾
* '''ᱨᱤᱜᱽᱨᱮᱥᱤᱵᱽ ᱴᱮᱠᱥᱮᱥ''': ᱦᱚᱲ ᱠᱚᱢ ᱠᱚ ᱟᱨᱡᱟᱣᱟ ᱢᱮᱱᱠᱷᱟᱱ ᱵᱟᱹᱲᱛᱤ ᱠᱷᱟᱡᱽᱱᱟ ᱮᱢ ᱦᱩᱭᱩᱜ-ᱟ, ᱱᱚᱣᱟ ᱫᱚ ᱨᱤᱜᱽᱨᱮᱥᱤᱵᱽ ᱴᱮᱠᱥ ᱠᱚ ᱢᱛᱟᱜ-ᱟ ᱾ ᱟᱹᱠᱷᱨᱤᱧ ᱠᱷᱟᱡᱽᱱᱟ ᱫᱚ ᱨᱤᱜᱽᱨᱮᱥᱤᱵᱽ ᱠᱷᱟᱡᱽᱱᱟ ᱠᱚ ᱢᱮᱛᱟᱜ ᱠᱟᱱᱟ, ᱪᱮᱫᱟᱜ ᱥᱮ ᱠᱚᱢ ᱟᱨᱡᱟᱣᱮᱱ ᱦᱚᱲ ᱫᱚ ᱵᱟᱹᱲᱛᱤ ᱜᱮ ᱮᱢ ᱦᱩᱭ ᱟᱠᱚ ᱠᱟᱱᱟ, ᱠᱤᱥᱟᱹᱬ ᱦᱚᱲ ᱠᱚ ᱡᱚᱠᱷᱟ ᱨᱮ ᱾ 

==ᱟᱭᱢᱟ ᱞᱮᱠᱟᱱ ᱵᱷᱮᱯᱮᱫ ᱠᱷᱟᱡᱽᱱᱟ ᱮᱢ==
ᱵᱷᱮᱜᱟᱨ ᱵᱷᱮᱜᱟᱨ ᱴᱚᱴᱷᱟᱨᱤᱱ ᱥᱚᱨᱠᱟᱨ ᱵᱷᱮᱯᱮᱫ ᱟᱨᱟᱭᱢᱟ ᱠᱷᱟᱡᱽᱱᱟ ᱠᱚ ᱤᱫᱤᱭᱮᱫ-ᱟ ᱾
<br> ᱡᱩᱢᱤᱫᱽ ᱯᱚᱱᱚᱛ ᱨᱮ , ᱫᱟᱹᱭᱠᱟᱹ ᱞᱮᱠᱟᱛᱮ , ᱡᱟᱹᱛᱤᱭᱟᱹᱨᱤ ᱥᱚᱨᱠᱟᱨ ᱟᱨᱡᱟᱣᱣᱠᱷᱟᱡᱽᱱᱟ ᱤᱫᱩᱭᱟᱭ, ᱟᱨᱦᱚᱸ ᱯᱚᱱᱚᱛ ᱥᱚᱨᱠᱟᱨᱟᱜ ᱟᱨᱡᱟᱣ ᱟᱨᱵᱟᱝ ᱟᱹᱠᱷᱨᱤᱧ ᱠᱷᱟᱡᱽᱱᱟ ᱢᱮᱱᱟᱜ-ᱟ ᱟᱨᱵᱟᱝᱠᱷᱟᱱ ᱵᱟᱱᱟᱨ ᱦᱚᱸ ᱟᱨ ᱱᱟᱜᱟᱨ ᱨᱮᱦᱚᱸ ᱟᱹᱠᱷᱨᱤᱧ ᱠᱷᱟᱡᱽᱱᱟ ᱵᱟᱝᱠᱷᱟᱱ ᱫᱷᱚᱱ ᱠᱷᱟᱡᱽᱱᱟ ᱢᱮᱱᱟᱜ-ᱟ ᱾ ᱟᱹᱠᱷᱨᱤᱧ ᱠᱷᱟᱡᱽᱱᱟ ᱫᱚ ᱡᱚᱛᱚ ᱫᱤᱥᱚᱢ ᱨᱮ ᱵᱷᱮᱯᱮᱫ ᱜᱮᱭᱟ ᱾

==ᱥᱮᱫᱟᱭ==
ᱥᱮᱫᱟᱭ ᱫᱚ ᱢᱤᱫ ᱱᱟᱜᱟᱨ ᱵᱟᱝᱠᱷᱟᱱ ᱴᱷᱟᱶ ᱮᱴᱟᱜ ᱴᱷᱟᱶ~ᱮ ᱟᱴᱟᱠᱟ (attack) ᱟᱨ ᱚᱸᱰᱮᱱ ᱠᱚ ᱦᱚᱲ ᱠᱷᱟᱡᱽᱱᱟ ᱮᱢ ᱦᱩᱭ ᱟᱠᱚᱟ ᱾ ᱚᱸᱰᱮᱱ ᱠᱚ ᱦᱚᱲ ᱠᱟᱹᱣᱰᱤ ᱵᱟᱝᱠᱷᱟᱱ ᱡᱟᱦᱟᱸᱱ ᱡᱤᱱᱤᱥ ᱮᱢ ᱦᱩᱭ ᱟᱠᱟᱣᱟ ᱮᱱᱠᱷᱟᱱ ᱵᱟᱠᱚ ᱟᱴᱟᱠ ᱠᱚᱣᱟ ᱾ ᱰᱮᱱᱤᱜᱮᱞᱰ ᱫᱚ ᱧᱩᱛᱯᱢᱟᱱᱟᱜ ᱴᱨᱤᱵᱩᱴ (tribute) ᱛᱟᱦᱮᱸ ᱠᱟᱱᱟ, ᱩᱱ ᱡᱚᱠᱷᱟᱜ ᱰᱮᱱᱢᱟᱨᱠ ᱨᱤᱱ ᱦᱚᱲ ᱟᱫᱷᱟ ᱤᱝᱞᱚᱸᱰ ᱠᱚ ᱡᱤᱛᱠᱟᱹᱨ ᱞᱮᱫ ᱛᱟᱦᱮᱸᱫ  ᱟᱨ ᱤᱝᱞᱤᱥ ᱦᱚᱲ ᱢᱤᱫ ᱦᱟᱡᱟᱨ ᱨᱩᱯᱟᱹ (silver) ᱠᱟᱹᱣᱰᱤ  ᱮᱢ ᱦᱩᱭᱟᱫ ᱠᱚ ᱛᱟᱦᱮᱸᱫ ᱾
== ᱵᱟᱨᱦᱮ ᱡᱚᱱᱚᱲ ==

* [http://www.wikicpa.com/index.php/Category:Taxation WikiCPA.com tax articles]
* [http://demonstrations.wolfram.com/TaxRatesAndTaxRevenue/ Tax Rates and Tax Revenue] by Seth J. Chandler and 
*[http://demonstrations.wolfram.com/PerUnitTax/ Per Unit Tax] by Fiona Maclachlan, Wolfram Demonstrations Project
*http://www.bharat.gov.in/citizen/taxes.php




[[Category:!Main category]]
