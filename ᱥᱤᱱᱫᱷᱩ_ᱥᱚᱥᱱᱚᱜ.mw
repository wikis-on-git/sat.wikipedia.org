ᱥᱤᱱᱫᱷᱩ ᱥᱚᱥᱱᱚᱜ -:ᱠᱚᱢ ᱥᱮ ᱠᱚᱢ ᱢᱚᱬᱮ ᱦᱟᱡᱟᱨ ᱥᱮᱨᱢᱟ ᱠᱷᱚᱱ ᱦᱚᱸ ᱢᱟᱬᱟᱝ ᱨᱮ ᱟᱹᱫᱤᱢ ᱦᱚᱲᱠᱚ ᱯᱟᱨᱚᱢ ᱦᱮᱡ ᱞᱮᱱᱟ Sumeria (ᱱᱤᱛᱚᱜᱟᱜ ᱧᱩᱛᱩᱢ ᱫᱚ Iran) ᱠᱷᱚᱱᱟᱜ ᱠᱚᱸᱧᱮ ᱯᱟᱪᱮ ᱵᱷᱟᱨᱚᱛ ᱫᱤᱥᱮᱢᱛᱮ ᱟᱨ ᱚᱲᱟᱜ ᱫᱩᱣᱟᱹᱨ ᱠᱟᱛᱮ ᱠᱚ ᱛᱟᱦᱮᱸᱭᱮᱱᱟ ᱱᱤᱛᱚᱜ ᱢᱮᱱᱚᱜᱚᱦ ᱠᱟᱱ Karachi ᱤᱞᱟᱹᱠᱟ ᱡᱟᱭᱜᱟ ᱠᱚᱨᱮ᱾ ᱚᱱᱟ ᱥᱩᱨ ᱠᱚᱨᱮ ᱡᱟᱦᱟᱸ ᱱᱟᱺᱭ ᱜᱟᱰᱟᱠᱚ ᱛᱟᱦᱮᱸᱠᱟᱱᱟ, ᱚᱱᱟᱠᱚᱫᱚ Indus, Ravi, Beas, Chenab ᱟᱨ Sutlej ᱮᱢᱟᱱ ᱠᱚ ᱟᱨ ᱚᱱᱰᱮ ᱠᱷᱚᱱᱟᱜ ᱟᱱᱮᱡ ᱫᱷᱟᱱᱮᱡ ᱠᱚ ᱧᱟᱢ ᱞᱮᱫ-ᱟ ᱧᱩ ᱫᱟᱜ ᱥᱟᱶᱛᱮ ᱪᱟᱥ ᱫᱟᱜ ᱟᱨ ᱟᱱᱮ ᱫᱷᱟᱱᱮᱡ ᱡᱚᱢ ᱧᱩ᱾ ᱤᱱᱟᱹᱵᱮᱱᱟᱣ ᱦᱟᱥᱟ ᱠᱚᱦᱚᱸᱠᱚ ᱧᱟᱢ ᱠᱮᱜ-ᱟ᱾ ᱤᱴᱟᱹᱠᱚ ᱵᱮᱱᱟᱱ ᱠᱟᱛᱮ ᱵᱮᱱᱟᱣ ᱨᱟᱠᱟᱵ ᱠᱮᱜ-ᱟᱠᱚ ᱢᱟᱨᱟᱝ ᱢᱟᱨᱟᱝ ᱯᱟᱠᱟ ᱫᱚᱞᱟᱱ ᱚᱲᱟᱜ᱾ᱧᱮᱞ ᱧᱮᱞᱛᱮ ᱵᱮᱱᱟᱣ ᱨᱟᱠᱟᱵ ᱮᱱᱟ ᱟᱹᱰᱤᱜᱟᱱ ᱦᱩᱰᱤᱧ ᱢᱟᱨᱟᱝ ᱥᱚᱦᱚᱨ ᱵᱟᱡᱟᱨ᱾ ᱥᱚᱦᱚᱨ ᱵᱟᱡᱟᱨ ᱵᱷᱤᱛᱤᱨ ᱨᱮ ᱢᱚᱦᱮᱱᱡᱚᱫᱟᱨᱚ ᱟᱨ ᱦᱚᱨᱚᱯᱯᱟ ᱵᱟᱡᱟᱨ ᱛᱟᱦᱮᱸ ᱠᱟᱱᱟ ᱧᱩᱛᱩᱢᱟᱱ ᱟᱨ ᱢᱟᱨᱟᱝ ᱵᱟᱡᱟᱨ᱾ᱵᱟᱹᱱᱤᱡ ᱵᱮᱯᱟᱨ ᱩᱛᱷᱱᱟᱹᱣ ᱨᱟᱠᱟᱵ ᱮᱱᱟ᱾ ᱵᱟᱹᱱᱤᱡ ᱵᱮᱯᱟᱨ ᱜᱚᱴᱟ ᱫᱷᱟᱹᱨᱛᱤ ᱥᱟᱞᱟᱜ ᱪᱟᱹᱞᱩᱭᱮᱱ ᱵᱮᱲᱟᱨᱮ ᱡᱟᱹᱥᱛᱤ ᱠᱟᱭᱛᱮ ᱪᱟᱹᱞᱩᱭᱮᱱᱟ ᱢᱮᱥᱚᱯᱚᱴᱟᱢᱤᱭᱟ ᱥᱟᱞᱟᱜ᱾ ᱫᱷᱟᱹᱨᱛᱤ ᱡᱟᱠᱟᱛ ᱨᱮ ᱧᱩᱛᱩᱢᱟᱱ ᱥᱤᱱᱫᱷᱩ ᱥᱚᱥᱱᱚᱜ ᱵᱮᱱᱟᱣ ᱨᱟᱠᱟᱵ ᱮᱱᱟ᱾ ᱱᱚᱶᱟ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱜᱮ ᱨᱩᱭᱞᱩ ᱪᱤᱠᱤ ᱵᱮᱱᱟᱣ ᱮᱱᱟ ᱟᱨ ᱚᱱᱟ ᱫᱚ ᱱᱤᱛᱚᱜ Indus Script ᱧᱩᱛᱩᱢ ᱛᱮ ᱵᱟᱰᱟᱭᱮᱱᱟ᱾ ᱡᱮᱛᱮᱞᱮᱠᱟᱛᱚ ᱯᱚᱨᱛᱟᱲ ᱠᱟᱛᱮ ᱵᱟᱰᱟᱭᱚᱜ ᱠᱟᱱᱟ ᱪᱤ ᱥᱤᱱᱫᱷᱩ ᱥᱚᱥᱱᱚᱜ ᱫᱚ ᱛᱟᱦᱮᱸᱠᱟᱱᱟ ᱱᱤᱛᱚᱜ ᱠᱩᱜ ᱥᱟᱱᱛᱟᱲ ᱠᱚᱨᱤᱱ ᱦᱟᱯᱲᱟᱢ ᱠᱚᱣᱟᱜ᱾ ᱦᱚᱭᱛᱚ 2800 BC ᱠᱷᱚᱱᱟᱜ 1800 BC ᱫᱷᱟᱹᱵᱤᱡ ᱱᱚᱣᱟ ᱥᱤᱱᱫᱷᱩ ᱥᱚᱥᱱᱚᱜ ᱨᱮ ᱟᱹᱫᱤᱢ ᱦᱚᱲ ᱠᱚᱫᱚ ᱟᱹᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ ᱟᱹᱰᱤ ᱨᱟᱹᱥᱨᱟᱹ ᱨᱮ᱾ ᱦᱚᱲ ᱠᱚ ᱞᱟᱝᱜᱮ ᱞᱮᱱ ᱨᱮᱦᱚᱸᱜᱮ ᱚᱠᱚᱭ ᱨᱟᱡᱽ ᱨᱟᱹᱱᱤᱦᱚᱸ ᱵᱟᱝᱠᱚ ᱛᱟᱦᱮᱸ ᱠᱟᱱᱟ᱾ ᱫᱷᱚᱨᱚᱢ ᱟᱨ ᱠᱚᱨᱚᱢ ᱢᱟᱱᱟᱣ ᱠᱟᱛᱮ ᱥᱟᱱᱟᱢ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ᱾ ᱟᱠᱚ ᱟᱠᱚ ᱵᱷᱤᱛᱤᱨ ᱨᱮᱱᱟᱜ ᱦᱩᱰᱤᱧ ᱢᱟᱨᱟᱝ ᱮᱴᱠᱮᱴᱚᱬᱮᱠᱚ ᱟᱠᱚ ᱟᱠᱚ ᱵᱷᱤᱛᱤᱨ ᱨᱮᱜᱮᱛᱚ ᱨᱮᱯᱚᱲ ᱪᱷᱤᱱᱰᱟᱹᱣᱮᱫ ᱛᱟᱦᱮᱸᱠᱟᱱᱟ᱾ ᱱᱮᱜ-ᱚᱭ ᱱᱚᱝᱠᱟ ᱪᱟᱦᱮᱸᱠᱟᱱᱟ ᱥᱤᱱᱫᱷᱩ ᱥᱚᱥᱱᱚᱜ᱾ [ref:book-Nagam dahar re cha.igarh ,champa garh ar sena hor.(page-23)]᱾ 
ᱨᱟᱹᱯᱩᱫ-ᱮᱱᱟ ᱥᱤᱱᱫᱷᱩ ᱥᱚᱥᱱᱚᱜ -: ᱥᱤᱧᱚᱛ ᱨᱮ ᱟᱹᱫᱤᱢ ᱠᱚ ᱦᱮᱡ ᱠᱟᱛᱮ ᱥᱤᱱᱫᱷᱩ ᱥᱚᱥᱱᱚᱜ ᱠᱚ ᱵᱮᱱᱟᱣ ᱨᱟᱠᱟᱵ ᱞᱮᱜ-ᱟ᱾ ᱥᱤᱱᱫᱷᱩ ᱥᱚᱥᱱᱚᱜ ᱨᱮ ᱟᱹᱫᱤᱢ ᱦᱚᱲ ᱠᱚᱫᱚ ᱟᱹᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ᱾ ᱵᱚᱝᱜᱟ ᱵᱩᱨᱩᱣᱟᱜ ᱧᱩᱛᱩᱢ ᱛᱮ ᱫᱤᱥᱚᱢ ᱪᱟᱹᱞᱩᱞᱮᱱᱟ᱾ ᱱᱤᱛᱚᱜᱟᱜ ᱠᱟᱨᱟᱢ ᱵᱤᱱᱛᱤ ᱨᱮᱱᱟᱜ ᱫᱷᱟᱹᱨᱢᱩ ᱠᱟᱹᱨᱢᱩ ᱚᱨᱥᱚᱝ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱫᱚ ᱵᱮᱥᱴᱷᱤᱠ ᱜᱮ ᱧᱮᱞ ᱞᱮᱱ ᱛᱟᱦᱳᱸ ᱠᱟᱦᱮᱸ ᱠᱟᱱᱟ᱾ ᱦᱚᱲ ᱠᱚ ᱫᱷᱚᱨᱚᱢ ᱪᱮᱛᱟᱱ ᱨᱮ ᱟᱹᱰᱤ ᱯᱟᱹᱛᱭᱟᱹᱣ ᱛᱟᱠᱚ ᱛᱟᱦᱮᱸ ᱠᱟᱱᱟ ᱟᱨ ᱡᱮ ᱡᱟᱦᱟᱨ ᱠᱚ ᱠᱟᱹᱢᱤ ᱡᱚᱝ ᱛᱟᱦᱮᱸᱫ᱾ ᱚᱠᱚᱭ ᱦᱚᱸ ᱚᱠᱚᱭ ᱥᱟᱶ ᱵᱟᱹᱫᱤ ᱵᱮᱵᱟᱹᱫᱤ ᱵᱟᱠᱚ ᱛᱟᱦᱮᱸ ᱠᱟᱱᱟ᱾ ᱠᱟᱹᱴᱤᱡ ᱠᱟᱹᱴᱤᱡᱟᱜ ᱠᱚᱫᱚ ᱟᱹᱛᱩ ᱴᱚᱞᱟ ᱨᱮᱜᱮᱠᱚ ᱵᱤᱪᱟᱹᱨ ᱮᱫ ᱛᱟᱦᱮᱸᱫ᱾ ᱚᱱᱟᱠᱮ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱫᱚ ᱠᱳᱨᱴ ᱠᱩᱪᱨᱤ ᱠᱚᱫᱚ ᱵᱟᱝ ᱛᱟᱦᱮᱸ ᱠᱟᱱᱟ ᱥᱮ ᱨᱟᱡᱟ ᱠᱚᱦᱚᱸ ᱵᱟᱠᱚ ᱛᱟᱦᱮᱸ ᱠᱟᱱᱟ᱾ 2800 BC ᱠᱷᱚᱱ 1800 BC ᱫᱷᱟᱹᱵᱤᱡ ᱟᱹᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ᱾ 1900 BC ᱠᱚᱨᱚ ᱠᱷᱚᱱ ᱟᱨ ᱵᱟᱨ ᱥᱟᱭ ᱥᱮᱨᱢᱟ ᱵᱷᱤᱛᱤᱨ ᱨᱮ ᱧᱮᱞ ᱧᱮᱞᱛᱮ ᱥᱤᱱᱫᱷᱩ ᱥᱚᱥᱱᱚᱜ ᱨᱟᱹᱯᱩ ᱩᱡᱟᱹᱲ ᱪᱟᱵᱟᱭᱮᱱᱟ᱾ ᱠᱟᱨᱚᱱ ᱫᱚ ᱦᱩᱭᱩᱜ ᱠᱟᱱᱟ ᱦᱚᱲ ᱟᱹᱰᱤ ᱠᱚ ᱥᱟᱝᱜᱮᱭᱮᱱᱟ᱾ ᱛᱟᱦᱮᱸᱱ ᱞᱟᱹᱜᱤᱫ ᱚᱲᱟᱜ ᱪᱮᱛᱟᱱ ᱠᱚ ᱚᱲᱟᱜ ᱠᱮᱜ-ᱟ᱾ ᱱᱟᱹᱞᱤ ᱠᱚ ᱥᱟᱯᱷᱟ ᱵᱟᱝᱠᱚ ᱫᱚᱦᱚᱞᱮᱜ-ᱟ᱾ ᱛᱤᱱᱟᱹᱜ ᱦᱚᱲ ᱫᱚ ᱚᱲᱟᱜ ᱵᱷᱤᱛᱨᱤ ᱨᱮ ᱞᱟ ᱠᱟᱛᱮ ᱟᱠᱚᱣᱟᱜ ᱫᱟᱢᱟᱱ ᱡᱤᱱᱤᱥ ᱠᱚ ᱛᱚᱯᱟ ᱩᱠᱩ ᱠᱮᱜ-ᱟ ᱟᱨ ᱡᱟᱹᱥᱛᱤ ᱫᱟᱜ ᱡᱟᱹᱲᱤ ᱠᱷᱟᱹᱛᱤᱨ ᱱᱟᱹᱭ ᱜᱟᱰᱟ ᱠᱚ ᱵᱟᱱ ᱮᱱᱟ᱾ ᱞᱤᱸᱜᱤᱱ ᱦᱚᱨ ᱵᱚᱫᱚᱞ ᱮᱱᱟ᱾ ghagger hakra ᱱᱟᱹᱭ ᱦᱚᱸ ᱟᱸᱡᱮᱫ ᱮᱱᱟ᱾ ᱚᱛ ᱦᱟᱥᱟ ᱠᱚ ᱵᱟᱹᱞᱤᱛᱮ ᱛᱚᱯᱟ ᱮᱱᱟ ᱟᱨ ᱪᱟᱥ ᱵᱟᱥ ᱵᱟᱝ ᱦᱩᱭ ᱞᱮᱱᱟ᱾ ᱚᱱᱟᱛᱮ ᱦᱚᱲ ᱠᱚ ᱦᱟᱱᱛᱮ ᱱᱷᱟᱛᱮ ᱨᱚ ᱥᱟᱦᱟ ᱤᱫᱤᱭᱮᱱᱟ᱾ ᱟᱨᱦᱚᱸ ᱢᱤᱫ ᱴᱟᱝ ᱠᱟᱨᱚᱱ ᱫᱚ aryan ᱠᱚ ᱱᱚᱣᱟ ᱥᱤᱧᱚᱛ ᱫᱤᱥᱚᱢ ᱵᱚᱞᱚ ᱦᱮᱡ ᱠᱟᱛᱮ ᱟᱹᱫᱤᱢ ᱠᱚ ᱛᱟᱞᱟᱨᱮ ᱠᱷᱤᱛᱲᱤᱭᱮᱱᱟ ᱟᱨ ᱱᱮᱭᱟᱣ ᱠᱷᱟᱹᱯᱟᱹᱨᱚᱭᱟᱹ ᱛᱟᱯᱟᱢ ᱜᱚᱯᱚᱡ ᱠᱚ ᱮᱦᱚᱵ ᱠᱮᱫ-ᱟ᱾ ᱛᱟᱯᱟᱢ ᱜᱚᱯᱚᱡ ᱠᱷᱟᱹᱛᱤᱨ ᱦᱚᱲ ᱠᱚ ᱪᱷᱤᱢ ᱪᱷᱤᱛᱤᱨ ᱮᱱᱟ᱾ ᱟᱨ ᱚᱱᱟᱠᱚ ᱤᱫᱤᱛᱮ ᱨᱟᱹᱯᱩᱫ ᱮᱱᱟ ᱨᱤᱞᱟᱹᱢᱟᱞᱟ ᱥᱤᱱᱫᱷᱩ ᱥᱚᱥᱱᱚᱜ ᱫᱚ᱾
