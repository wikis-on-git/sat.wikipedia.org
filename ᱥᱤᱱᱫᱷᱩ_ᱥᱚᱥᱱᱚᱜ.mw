ᱥᱤᱱᱫᱷᱩ ᱥᱚᱥᱱᱚᱜ -:ᱠᱚᱢ ᱥᱮ ᱠᱚᱢ ᱢᱚᱬᱮ ᱦᱟᱡᱟᱨ ᱥᱮᱨᱢᱟ ᱠᱷᱚᱱ ᱦᱚᱸ ᱢᱟᱬᱟᱝ ᱨᱮ ᱟ.ᱫᱤᱢ ᱦᱚᱲᱠᱚ ᱯᱟᱨᱚᱢ ᱦᱮᱡ ᱞᱮᱱᱟ Sumeria (ᱱᱤᱛᱚᱜᱟᱜ ᱧᱩᱛᱩᱢ ᱫᱚ Iran) ᱠᱷᱚᱱᱟᱜ ᱠᱚᱸᱧᱮ ᱯᱟᱪᱮ ᱵᱷᱟᱨᱚᱛ ᱫᱤᱥᱮᱢᱛᱮ ᱟᱨ ᱚᱲᱟᱜ ᱫᱩᱣᱟ.ᱨ ᱠᱟᱛᱮ ᱠᱚ ᱛᱟᱦᱮᱸᱭᱮᱱᱟ ᱱᱤᱛᱚᱜ ᱢᱮᱱᱚᱜᱚᱦ ᱠᱟᱱ Karachi ᱤᱞᱟ.ᱠᱟ ᱡᱟᱭᱜᱟ ᱠᱚᱨᱮ|ᱚᱱᱟ ᱥᱩᱨ ᱠᱚᱨᱮ ᱡᱟᱦᱟᱸ ᱱᱟᱺᱭ ᱜᱟᱰᱟᱠᱚ ᱛᱟᱦᱮᱸᱠᱟᱱᱟ, ᱚᱱᱟᱠᱚᱫᱚ Indus, Ravi, Beas, Chenab ᱟᱨ Sutlej ᱮᱢᱟᱱ ᱠᱚ ᱟᱨ ᱚᱱᱰᱮ ᱠᱷᱚᱱᱟᱜ ᱟᱱᱮᱡ ᱫᱷᱟᱱᱮᱡ ᱠᱚ ᱧᱟᱢ ᱞᱮᱫ-ᱟ ᱧᱩ ᱫᱟᱜ ᱥᱟᱶᱛᱮ ᱪᱟᱥ ᱫᱟᱜ ᱟᱨ ᱟᱱᱮ ᱫᱷᱟᱱᱮᱡ ᱡᱚᱢ ᱧᱩ| ᱤᱱᱟ.ᱵᱮᱱᱟᱣ ᱦᱟᱥᱟ ᱠᱚᱦᱚᱸᱠᱚ ᱧᱟᱢ ᱠᱮᱜ-ᱟ| ᱤᱴᱟ.ᱠᱚ ᱵᱮᱱᱟᱱ ᱠᱟᱛᱮ ᱵᱮᱱᱟᱣ ᱨᱟᱠᱟᱵ ᱠᱮᱜ-ᱟᱠᱚ ᱢᱟᱨᱟᱝ ᱢᱟᱨᱟᱝ ᱯᱟᱠᱟ ᱫᱚᱞᱟᱱ ᱚᱲᱟᱜ|ᱧᱮᱞ ᱧᱮᱞᱛᱮ ᱵᱮᱱᱟᱣ ᱨᱟᱠᱟᱵ ᱮᱱᱟ ᱟ.ᱰᱤᱜᱟᱱ ᱦᱩᱰᱤᱧ ᱢᱟᱨᱟᱝ ᱥᱚᱦᱚᱨ ᱵᱟᱡᱟᱨ| ᱥᱚᱦᱚᱨ ᱵᱟᱡᱟᱨ ᱵᱷᱤᱛᱤᱨ ᱨᱮ ᱢᱚᱦᱮᱱᱡᱚᱫᱟᱨᱚ ᱟᱨ ᱦᱚᱨᱚᱯᱯᱟ ᱵᱟᱡᱟᱨ ᱛᱟᱦᱮᱸ ᱠᱟᱱᱟ ᱧᱩᱛᱩᱢᱟᱱ ᱟᱨ ᱢᱟᱨᱟᱝ ᱵᱟᱡᱟᱨ|ᱵᱟ.ᱱᱤᱡ ᱵᱮᱯᱟᱨ ᱩᱛᱷᱱᱟ.ᱣ ᱨᱟᱠᱟᱵ ᱮᱱᱟ| ᱵᱟ.ᱱᱤᱡ ᱵᱮᱯᱟᱨ ᱜᱚᱴᱟ ᱫᱷᱟ.ᱨᱛᱤ ᱥᱟᱞᱟᱜ ᱪᱟ.ᱞᱩᱭᱮᱱ ᱵᱮᱲᱟᱨᱮ ᱡᱟ.ᱥᱛᱤ ᱠᱟᱭᱛᱮ ᱪᱟ.ᱞᱩᱭᱮᱱᱟ ᱢᱮᱥᱚᱯᱚᱴᱟᱢᱤᱭᱟ ᱥᱟᱞᱟᱜ| ᱫᱷᱟ.ᱨᱛᱤ ᱡᱟᱠᱟᱛ ᱨᱮ ᱧᱩᱛᱩᱢᱟᱱ ᱥᱤᱱᱫᱷᱩ ᱥᱚᱥᱱᱚᱜ ᱵᱮᱱᱟᱣ ᱨᱟᱠᱟᱵ ᱮᱱᱟ| ᱱᱚᱶᱟ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱜᱮ ᱨᱩᱭᱞᱩ ᱪᱤᱠᱤ ᱵᱮᱱᱟᱣ ᱮᱱᱟ ᱟᱨ ᱚᱱᱟ ᱫᱚ ᱱᱤᱛᱚᱜ Indus Script ᱧᱩᱛᱩᱢ ᱛᱮ ᱵᱟᱰᱟᱭᱮᱱᱟ| ᱡᱮᱛᱮᱞᱮᱠᱟᱛᱚ ᱯᱚᱨᱛᱟᱲ ᱠᱟᱛᱮ ᱵᱟᱰᱟᱭᱚᱜ ᱠᱟᱱᱟ ᱪᱤ ᱥᱤᱱᱫᱷᱩ ᱥᱚᱥᱱᱚᱜ ᱫᱚ ᱛᱟᱦᱮᱸᱠᱟᱱᱟ ᱱᱤᱛᱚᱜ ᱠᱩᱜ ᱥᱟᱱᱛᱟᱲ ᱠᱚᱨᱤᱱ ᱦᱟᱯᱲᱟᱢ ᱠᱚᱣᱟᱜ| ᱦᱚᱭᱛᱚ 2800 BC ᱠᱷᱚᱱᱟᱜ 1800 BC ᱫᱷᱟ.ᱵᱤᱡ ᱱᱚᱣᱟ ᱥᱤᱱᱫᱷᱩ ᱥᱚᱥᱱᱚᱜ ᱨᱮ ᱟ.ᱫᱤᱢ ᱦᱚᱲ ᱠᱚᱫᱚ ᱟ.ᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ ᱟ.ᱰᱤ ᱨᱟ.ᱥᱨᱟ. ᱨᱮ| ᱦᱚᱲ ᱠᱚ ᱞᱟᱝᱜᱮ ᱞᱮᱱ ᱨᱮᱦᱚᱸᱜᱮ ᱚᱠᱚᱭ ᱨᱟᱡᱽ ᱨᱟ.ᱱᱤᱦᱚᱸ ᱵᱟᱝᱠᱚ ᱛᱟᱦᱮᱸ ᱠᱟᱱᱟ| ᱫᱷᱚᱨᱚᱢ ᱟᱨ ᱠᱚᱨᱚᱢ ᱢᱟᱱᱟᱣ ᱠᱟᱛᱮ ᱥᱟᱱᱟᱢ ᱦᱚᱲ ᱠᱚ ᱛᱟᱦᱮᱸ ᱠᱟᱱᱟ| ᱟᱠᱚ ᱟᱠᱚ ᱵᱷᱤᱛᱤᱨ ᱨᱮᱱᱟᱜ ᱦᱩᱰᱤᱧ ᱢᱟᱨᱟᱝ ᱮᱴᱠᱮᱴᱚᱬᱮᱠᱚ ᱟᱠᱚ ᱟᱠᱚ ᱵᱷᱤᱛᱤᱨ ᱨᱮᱜᱮᱛᱚ ᱨᱮᱯᱚᱲ ᱪᱷᱤᱱᱰᱟ.ᱣᱮᱫ ᱛᱟᱦᱮᱸᱠᱟᱱᱟ| ᱱᱮᱜ-ᱚᱭ ᱱᱚᱝᱠᱟ ᱪᱟᱦᱮᱸᱠᱟᱱᱟ ᱥᱤᱱᱫᱷᱩ ᱥᱚᱥᱱᱚᱜ| [ref:book-Nagam dahar re cha.igarh ,champa garh ar sena hor.(page-23)]| 
ᱨᱟ.ᱯᱩᱫ-ᱮᱱᱟ ᱥᱤᱱᱫᱷᱩ ᱥᱚᱥᱱᱚᱜ -: ᱥᱤᱧᱚᱛ ᱨᱮ ᱟ.ᱫᱤᱢ ᱠᱚ ᱦᱮᱡ ᱠᱟᱛᱮ ᱥᱤᱱᱫᱷᱩ ᱥᱚᱥᱱᱚᱜ ᱠᱚ ᱵᱮᱱᱟᱣ ᱨᱟᱠᱟᱵ ᱞᱮᱜ-ᱟ| ᱥᱤᱱᱫᱷᱩ ᱥᱚᱥᱱᱚᱜ ᱨᱮ ᱟ.ᱫᱤᱢ ᱦᱚᱲ ᱠᱚᱫᱚ ᱟ.ᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ| ᱵᱚᱝᱜᱟ ᱵᱩᱨᱩᱣᱟᱜ ᱧᱩᱛᱩᱢ ᱛᱮ ᱫᱤᱥᱚᱢ ᱪᱟ.ᱞᱩᱞᱮᱱᱟ| ᱱᱤᱛᱚᱜᱟᱜ ᱠᱟᱨᱟᱢ ᱵᱤᱱᱛᱤ ᱨᱮᱱᱟᱜ ᱫᱷᱟ.ᱨᱢᱩ ᱠᱟ.ᱨᱢᱩ ᱚᱨᱥᱚᱝ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱫᱚ ᱵᱮᱥᱴᱷᱤᱠ ᱜᱮ ᱧᱮᱞ ᱞᱮᱱ ᱛᱟᱦᱳᱸ ᱠᱟᱦᱮᱸ ᱠᱟᱱᱟ| ᱦᱚᱲ ᱠᱚ ᱫᱷᱚᱨᱚᱢ ᱪᱮᱛᱟᱱ ᱨᱮ ᱟ.ᱰᱤ ᱯᱟ.ᱛᱭᱟ.ᱣ ᱛᱟᱠᱚ ᱛᱟᱦᱮᱸ ᱠᱟᱱᱟ ᱟᱨ ᱡᱮ ᱡᱟᱦᱟᱨ ᱠᱚ ᱠᱟ.ᱢᱤ ᱡᱚᱝ ᱛᱟᱦᱮᱸᱫ| ᱚᱠᱚᱭ ᱦᱚᱸ ᱚᱠᱚᱭ ᱥᱟᱶ ᱵᱟ.ᱫᱤ ᱵᱮᱵᱟ.ᱫᱤ ᱵᱟᱠᱚ ᱛᱟᱦᱮᱸ ᱠᱟᱱᱟ| ᱠᱟ.ᱴᱤᱡ ᱠᱟ.ᱴᱤᱡᱟᱜ ᱠᱚᱫᱚ ᱟ.ᱛᱩ ᱴᱚᱞᱟ ᱨᱮᱜᱮᱠᱚ  ᱵᱤᱪᱟ.ᱨ ᱮᱫ ᱛᱟᱦᱮᱸᱫ| ᱚᱱᱟᱠᱮ ᱥᱤᱱᱫᱷᱩ ᱥᱚᱥᱱᱚᱜ ᱨᱮᱫᱚ ᱠᱳᱨᱴ ᱠᱩᱪᱨᱤ ᱠᱚᱫᱚ ᱵᱟᱝ ᱛᱟᱦᱮᱸ ᱠᱟᱱᱟ ᱥᱮ ᱨᱟᱡᱟ ᱠᱚᱦᱚᱸ ᱵᱟᱠᱚ ᱛᱟᱦᱮᱸ ᱠᱟᱱᱟ| 2800 BC ᱠᱷᱚᱱ 1800 BC ᱫᱷᱟ.ᱵᱤᱡ ᱟ.ᱰᱤ ᱥᱩᱞᱩᱠ ᱨᱮᱠᱚ ᱛᱟᱦᱮᱸ ᱠᱟᱱᱟ| 1900 BC ᱠᱚᱨᱚ ᱠᱷᱚᱱ ᱟᱨ ᱵᱟᱨ ᱥᱟᱭ ᱥᱮᱨᱢᱟ ᱵᱷᱤᱛᱤᱨ ᱨᱮ ᱧᱮᱞ ᱧᱮᱞᱛᱮ ᱥᱤᱱᱫᱷᱩ ᱥᱚᱥᱱᱚᱜ ᱨᱟ.ᱯᱩ ᱩᱡᱟ.ᱲ ᱪᱟᱵᱟᱭᱮᱱᱟ| ᱠᱟᱨᱚᱱ ᱫᱚ ᱦᱩᱭᱩᱜ ᱠᱟᱱᱟ ᱦᱚᱲ ᱟ.ᱰᱤ ᱠᱚ ᱥᱟᱝᱜᱮᱭᱮᱱᱟ| ᱛᱟᱦᱮᱸᱱ ᱞᱟ.ᱜᱤᱫ ᱚᱲᱟᱜ ᱪᱮᱛᱟᱱ ᱠᱚ ᱚᱲᱟᱜ ᱠᱮᱜ-ᱟ| ᱱᱟ.ᱞᱤ ᱠᱚ ᱥᱟᱯᱷᱟ ᱵᱟᱝᱠᱚ ᱫᱚᱦᱚᱞᱮᱜ-ᱟ| ᱛᱤᱱᱟ.ᱜ ᱦᱚᱲ ᱫᱚ ᱚᱲᱟᱜ ᱵᱷᱤᱛᱨᱤ ᱨᱮ ᱞᱟ ᱠᱟᱛᱮ ᱟᱠᱚᱣᱟᱜ ᱫᱟᱢᱟᱱ ᱡᱤᱱᱤᱥ ᱠᱚ ᱛᱚᱯᱟ ᱩᱠᱩ ᱠᱮᱜ-ᱟ ᱟᱨ ᱡᱟ.ᱥᱛᱤ ᱫᱟᱜ ᱡᱟ.ᱲᱤ ᱠᱷᱟ.ᱛᱤᱨ ᱱᱟ.ᱭ ᱜᱟᱰᱟ ᱠᱚ ᱵᱟᱱ ᱮᱱᱟ| ᱞᱤᱸᱜᱤᱱ ᱦᱚᱨ ᱵᱚᱫᱚᱞ ᱮᱱᱟ| ghagger hakra ᱱᱟ.ᱭ ᱦᱚᱸ ᱟᱸᱡᱮᱫ ᱮᱱᱟ| ᱚᱛ ᱦᱟᱥᱟ ᱠᱚ ᱵᱟ.ᱞᱤᱛᱮ ᱛᱚᱯᱟ ᱮᱱᱟ ᱟᱨ ᱪᱟᱥ ᱵᱟᱥ ᱵᱟᱝ ᱦᱩᱭ ᱞᱮᱱᱟ| ᱚᱱᱟᱛᱮ ᱦᱚᱲ ᱠᱚ ᱦᱟᱱᱛᱮ ᱱᱷᱟᱛᱮ ᱨᱚ ᱥᱟᱦᱟ ᱤᱫᱤᱭᱮᱱᱟ| ᱟᱨᱦᱚᱸ ᱢᱤᱫ ᱴᱟᱝ ᱠᱟᱨᱚᱱ ᱫᱚ aryan ᱠᱚ ᱱᱚᱣᱟ ᱥᱤᱧᱚᱛ ᱫᱤᱥᱚᱢ ᱵᱚᱞᱚ ᱦᱮᱡ ᱠᱟᱛᱮ ᱟ.ᱫᱤᱢ ᱠᱚ ᱛᱟᱞᱟᱨᱮ ᱠᱷᱤᱛᱲᱤᱭᱮᱱᱟ ᱟᱨ ᱱᱮᱭᱟᱣ ᱠᱷᱟ.ᱯᱟ.ᱨᱚᱭᱟ. ᱛᱟᱯᱟᱢ ᱜᱚᱯᱚᱡ ᱠᱚ ᱮᱦᱚᱵ ᱠᱮᱫ-ᱟ| ᱛᱟᱯᱟᱢ ᱜᱚᱯᱚᱡ ᱠᱷᱟ.ᱛᱤᱨ ᱦᱚᱲ ᱠᱚ ᱪᱷᱤᱢ ᱪᱷᱤᱛᱤᱨ ᱮᱱᱟ| ᱟᱨ ᱚᱱᱟᱠᱚ ᱤᱫᱤᱛᱮ ᱨᱟ.ᱯᱩᱫ ᱮᱱᱟ ᱨᱤᱞᱟ.ᱢᱟᱞᱟ ᱥᱤᱱᱫᱷᱩ ᱥᱚᱥᱱᱚᱜ ᱫᱚ|
