[[File: Gilli-danda.jpg|thumb|ᱴᱤᱨ]]
'''ᱴᱤᱨ''' ᱫᱚ ᱯᱩᱨᱟ. ᱵᱷᱟᱨᱚᱛ ᱨᱮ ᱟ.ᱰᱤ ᱧᱩᱛᱩᱢᱟᱱ ᱠᱷᱮᱞ ᱠᱟᱱᱟ ᱾ ᱱᱚᱶᱟ ᱫᱚ ᱢᱮᱱ ᱞᱮᱠᱷᱟᱱ ᱦᱟᱯᱟ ᱞᱮᱠᱟᱱᱟᱜ ᱛᱮ ᱮᱱᱮᱡ ᱦᱩᱭᱩᱜ-ᱟ ᱡᱟᱦᱟᱸ ᱨᱮᱭᱟᱜ ᱡᱤᱞᱤᱧ ᱫᱚ ᱵᱮᱥᱵᱚᱞ ᱟᱨᱵᱟᱝ ᱠᱨᱤᱠᱮᱴ ᱨᱮᱭᱟᱜ ᱵᱮᱴ ᱵᱟᱨᱟᱵᱟ.ᱨᱤ ᱦᱩᱭᱩᱜ-ᱟ ᱾ ᱱᱚᱝᱠᱟᱱᱟᱜ ᱜᱮ ᱢᱤᱫ ᱦᱩᱰᱤᱧ ᱥᱟᱺᱦᱤᱡ ᱠᱟᱰᱮᱡ ᱫᱚ ᱴᱤᱨ ᱠᱚ ᱢᱮᱛᱟᱜ-ᱟ ᱡᱟᱦᱟᱸ ᱫᱚ ᱵᱟᱱᱟᱨ ᱢᱩᱪᱟ.ᱫ ᱯᱟᱦᱴᱟ ᱪᱩᱸᱭᱦᱩᱨ ᱟᱨᱵᱟᱝ ᱜᱟᱥᱟᱣ ᱟᱠᱟᱫ ᱞᱮᱠᱟ ᱛᱟᱦᱮᱸᱱᱟ ᱾

ᱮᱱᱮᱡ ᱨᱮᱭᱟᱜ ᱦᱩᱫᱤᱥ ᱫᱚ ᱦᱟᱯᱟ ᱛᱮ ᱴᱤᱨ ᱫᱟᱞ ᱦᱩᱭᱩᱜ-ᱟ ᱾ ᱴᱤᱨ ᱫᱚ ᱚᱛᱨᱮ ᱫᱚᱦᱚ ᱠᱟᱛᱮ ᱦᱟᱯᱟ ᱛᱮ ᱢᱤᱫ ᱯᱟᱦᱴᱟ ᱠᱚ ᱫᱟᱞᱟ ᱡᱟᱦᱟᱸ ᱠᱷᱟ.ᱛᱤᱨ ᱴᱤᱨ ᱫᱚ ᱦᱚᱭ ᱨᱮ ᱯᱷᱟ.ᱱᱴᱤᱞ ᱨᱟᱠᱟᱵ-ᱟ ᱾ ᱴᱤᱨ ᱚᱛᱨᱮ ᱧᱩᱨᱩᱜ ᱢᱟᱬᱟᱝ ᱨᱮᱜᱮ ᱪᱮᱛᱟᱱ ᱨᱮ ᱟᱨ ᱦᱚᱸ ᱦᱟᱯᱟ ᱛᱮ ᱫᱟᱞ ᱦᱩᱭᱩᱜ-ᱟ ᱾ ᱡᱟᱦᱟᱸᱭ ᱠᱷᱮᱞᱚᱸᱰᱤᱭᱟ. ᱵᱟ.ᱲᱛᱤ ᱥᱟᱺᱜᱤᱧ ᱫᱷᱟ.ᱵᱤᱡ ᱮ ᱫᱟᱞ ᱫᱟᱲᱮᱭᱟᱜ-ᱟ, ᱩᱱᱤ ᱜᱮᱭ ᱡᱤᱛᱠᱟ.ᱨᱚᱜ-ᱟ ᱾ 

ᱱᱚᱶᱟ ᱮᱱᱮᱡ ᱞᱟ.ᱜᱤᱫ ᱫᱚ ᱠᱚᱢ ᱠᱷᱚᱱ ᱠᱚᱢ ᱵᱟᱨᱭᱟ ᱠᱷᱮᱞᱚᱸᱰᱤᱭᱟ. ᱫᱚ ᱠᱤᱱ ᱞᱟ.ᱠᱛᱤᱜ ᱜᱮᱭᱟ ᱾ ᱮᱱᱮᱡ ᱮᱛᱚᱦᱚᱵ ᱢᱟᱬᱟᱝ ᱨᱮ ᱚᱛᱨᱮ ᱢᱤᱫ ᱱᱟᱥᱮ ᱠᱷᱟᱺᱭᱩᱜ ᱰᱷᱚᱰᱟ ᱠᱚ ᱞᱟᱭᱟ ᱾ ᱟᱫᱚ ᱚᱱᱟᱨᱮ ᱴᱤᱨ ᱫᱚᱦᱚ ᱠᱟᱛᱮ ᱦᱟᱯᱟ ᱛᱮᱠᱚ ᱫᱟᱞ ᱯᱷᱟ.ᱱᱴᱤᱞᱟ ᱾ ᱡᱩᱫᱤ ᱥᱟᱢᱟᱝ ᱨᱮᱭ ᱛᱤᱸᱜᱩ ᱟᱠᱟᱱ ᱠᱷᱮᱞᱚᱸᱰᱤᱭᱟ. ᱴᱤᱨ ᱫᱚ ᱪᱮᱛᱟᱱ ᱨᱮᱜᱮᱭ ᱥᱟᱵ ᱧᱟᱢᱟ ᱮᱱᱠᱷᱱᱟᱱ ᱠᱷᱮᱞᱚᱰᱤᱭᱟ. ᱫᱚᱭ ᱦᱟᱨᱟᱣᱜ-ᱟ ᱾ ᱡᱩᱫᱤ ᱱᱚᱝᱠᱟ ᱵᱟᱝ ᱦᱩᱭᱩᱜ-ᱟ ᱥᱟᱢᱟᱝ ᱨᱮ ᱢᱮᱱᱟᱭ ᱠᱷᱮᱞᱚᱸᱰᱤᱭᱟ. ᱴᱤᱨ ᱫᱚ ᱦᱟᱯᱟ ᱴᱷᱮᱱ ᱮ ᱫᱟᱞᱟ , ᱡᱟᱦᱟᱸ ᱫᱚ ᱚᱛ ᱨᱮᱭᱟᱜ ᱰᱷᱚᱰᱟ ᱨᱮ ᱫᱚᱦᱚ ᱠᱚᱜ-ᱟ ᱾ ᱡᱩᱫᱤ ᱴᱤᱨ ᱛᱮ ᱦᱟᱯᱟ ᱵᱟᱡᱟᱣᱜ-ᱟ ᱮᱱᱠᱷᱟᱱ ᱠᱷᱮᱞᱚᱸᱰᱤᱭᱟ. ᱫᱚᱭ ᱦᱟᱨᱟᱣᱜ-ᱟ ᱾ ᱟᱨ ᱵᱟᱝᱠᱷᱟᱱ ᱫᱚ ᱯᱩᱭᱞᱩ ᱠᱷᱮᱞᱚᱸᱰᱤᱭᱟ. ᱟᱨ ᱦᱚᱸ ᱴᱤᱨ ᱨᱮᱭᱟᱜ ᱢᱤᱫ ᱢᱩᱪᱟ.ᱫ ᱮ ᱫᱟᱞᱟ , ᱡᱟᱦᱟᱸᱛᱮ ᱴᱤᱨ ᱫᱚ ᱯᱷᱟ.ᱱᱴᱤᱞ ᱠᱟᱛᱮ ᱪᱮᱛᱟᱱ ᱛᱮ ᱨᱟᱠᱟᱵ-ᱟ ᱱᱚᱶᱟ ᱪᱮᱛᱟᱱ ᱨᱮ ᱟᱨ ᱦᱚᱸᱭ ᱫᱟᱞᱟ ᱟᱨ ᱴᱤᱨ ᱫᱚ ᱟᱨ ᱦᱚᱸ ᱥᱟᱺᱜᱤᱧ ᱛᱮ ᱯᱟ.ᱥᱤᱨ ᱞᱟ.ᱜᱤᱫ ᱮ ᱨᱤᱠᱟ.ᱭᱟ ᱾ ᱡᱩᱫᱤ ᱴᱤᱨ ᱪᱮᱛᱟᱱ ᱨᱮᱜᱮ ᱟᱫ ᱮᱱᱟ ᱮᱱᱠᱷᱟᱱ ᱠᱷᱮᱞᱚᱸᱰᱤᱭᱟ. ᱫᱚᱭ ᱦᱟᱨᱟᱣ ᱮᱱᱟ ᱾ ᱟᱨ ᱵᱟᱝ ᱠᱷᱟᱱ ᱫᱚ ᱫᱚᱥᱟᱨ ᱠᱷᱮᱞᱚᱸᱰᱤᱭᱟ. ᱚᱸᱰᱮ ᱠᱷᱚᱱ ᱜᱮ ᱴᱤᱨ ᱮ ᱫᱟᱞᱟ ᱟᱨ ᱴᱤᱨ ᱮ ᱵᱟᱡᱟᱣ ᱫᱟᱲᱮᱭᱟᱜ ᱠᱷᱟᱱ ᱫᱚᱥᱟᱨ ᱠᱷᱮᱞᱚᱸᱰᱤᱭᱟ. ᱛᱟᱠ ᱮ ᱧᱟᱢᱟ ᱾ ᱡᱩᱫᱤ ᱴᱤᱨ ᱮ ᱫᱟᱞ ᱡᱚᱦᱚᱜ ᱦᱟᱯᱟ ᱚᱛ ᱨᱮᱭ ᱡᱚᱴᱮᱫ ᱦᱚᱪᱚ ᱠᱮᱜ-ᱟ ᱮᱱᱠᱷᱟᱱ ᱠᱷᱮᱞᱚᱸᱰᱤᱭᱟ. ᱴᱤᱨ ᱫᱚ ᱮᱥ ᱞᱮᱠᱟ ᱫᱟᱞ ᱛᱮ ᱦᱩᱭ ᱟᱭᱟ ᱫᱚ ᱟᱡᱟᱜ ᱦᱟᱯᱟ ᱥᱟᱵ ᱟᱠᱟᱫ ᱛᱤ ᱫᱚ ᱟᱡᱟᱜ ᱢᱤᱫ ᱡᱟᱸᱜᱟ ᱞᱟᱛᱟᱨ ᱨᱮ ᱛᱟᱦᱮᱸᱱ ᱢᱟ ᱾ ᱱᱚᱶᱟ ᱫᱚ ᱦᱩᱪᱪᱠᱳ ᱠᱚ ᱢᱮᱛᱟᱜ-ᱟ ᱾ ᱴᱤᱨ ᱫᱷᱟᱨᱮ ᱠᱷᱚᱱ ᱫᱟᱞ ᱞᱟ.ᱜᱤᱫ ᱡᱚᱛᱚ ᱠᱷᱮᱞᱚᱸᱰᱤᱭᱟ. ᱜᱮ ᱯᱮ ᱫᱷᱟᱣ ᱠᱟᱛᱮ ᱛᱟᱠ ᱠᱚ ᱧᱟᱢᱟ ᱾ 

==ᱥᱚᱱᱛᱚᱨ==

ᱱᱚᱶᱟ ᱮᱱᱮᱡ ᱨᱮᱫᱚ ᱢᱮᱫ ᱨᱮ ᱵᱟᱡᱟᱣᱜ ᱨᱮᱭᱟᱜ ᱵᱚᱛᱚᱨ ᱛᱟᱦᱮᱸᱱᱟ ᱾ ᱡᱟᱦᱟᱸ ᱠᱷᱟ.ᱛᱤᱨ ᱱᱚᱶᱟ ᱠᱷᱮᱞ ᱫᱚ ᱟ.ᱰᱤ ᱥᱚᱱᱛᱚᱨ ᱨᱮ ᱛᱟᱦᱮᱸ ᱠᱟᱛᱮ ᱜᱮ ᱮᱱᱮᱡ ᱦᱤᱭᱩᱜ-ᱟ ᱾ 

==ᱵᱟᱨᱦᱮ ᱡᱚᱱᱚᱲ==

* [http://www.hindu.com/thehindu/2001/06/09/stories/1309110a.htm How to Play Gilli-Danda]
*[https://www.academia.edu/31682490/SEVEN_GAMES_OF_INDIA_IN_THE_6th_CENTURY_BCE_AS_DEPICTED_IN_THE_MAHATANHASANKHAYASUTTA_OF_THE_MAJJHlMANIKA_YA SEVEN GAMES OF INDIA IN THE 6TH CENTURY B.C.]
* [https://www.youtube.com/watch?v=dcD5BoztOWA Watch Gilli-danda being played]
* [https://www.youtube.com/watch?v=Moy0TUKxTbk Watch a Gilli-danda tournament]
* [http://www.intelligiochi.it/nonni/lippa.htm Lippa] 
* [http://www.agaverona.it/s-cianco/lippa.php S-cianco]

[[Category:!Main category]]
