{{taxobox
|image = Cynodon dactylon 2.jpg
|regnum = Plantae
|unranked_divisio = Angiosperms
|unranked_classis = Monocots
|unranked_ordo = Commelinids
|ordo = Poales
|familia = Poaceae
|genus = ''Cynodon''
|species = '''''C. dactylon'''''
|binomial = ''Cynodon dactylon''
|binomial_authority = Carolus Linnaeus, Christian Hendrik Persoon
|}}

'''ᱫᱷᱩᱵᱤ ᱜᱟᱥ''' ᱫᱚ ᱢᱤᱫ ᱞᱮᱠᱟᱱ ᱜᱟᱥ ᱠᱟᱱᱟ ᱾ ᱱᱚᱶᱟ ᱨᱮᱱᱟᱜ ᱥᱟᱬᱮᱥᱤᱭᱟᱹ ᱧᱩᱛᱩᱢ ᱦᱩᱭᱩᱜ ᱠᱟᱱᱟ ᱥᱟᱭᱱᱚᱰᱚᱱ ᱰᱚᱠ ᱴᱟᱭᱞᱚᱱ ᱾ ᱥᱟᱭᱱᱚᱰᱚᱱ ᱨᱮᱱᱟᱜ ᱢᱮᱱᱮᱛ ᱦᱩᱭᱩᱜ ᱠᱟᱱᱟ ᱥᱮᱛᱟ ᱰᱟᱴᱟ ᱟᱨ ᱰᱚᱠᱴᱟᱭᱞᱚᱱ ᱨᱮᱱᱟᱜ ᱢᱮᱱᱮᱛ ᱦᱩᱭᱩᱜ ᱠᱟᱱᱟ ᱠᱟᱹᱴᱩᱵ ᱞᱮᱠᱟᱱ ᱨᱮᱦᱮᱫ ᱾ ᱱᱚᱶᱟ ᱫᱚ ᱵᱟᱹᱲᱛᱤ ᱠᱟᱛᱮ ᱱᱟᱥᱮ ᱩᱨᱜᱩᱢ ᱟᱨ ᱚᱫᱟ ᱫᱷᱟᱨᱟ ᱴᱷᱟᱶ, ᱡᱮᱢᱚᱱ ᱥᱤᱧᱚᱛ ᱟᱨ ᱥᱟᱢᱟᱝ ᱟᱯᱷᱨᱤᱠᱟ ᱮᱞᱟᱠᱟ ᱨᱮ ᱧᱮᱞᱚᱜᱼᱟ ᱾ ᱢᱮᱱᱠᱷᱟᱱ ᱚᱛᱮᱛ ᱨᱮᱱᱟᱜ ᱜᱚᱴᱟ ᱫᱷᱟᱨᱟ ᱨᱮᱜᱮ ᱧᱮᱞᱚᱜᱼᱟ ᱾ ᱥᱤᱧᱚᱛ ᱨᱮᱱᱟᱜ ᱟᱭᱢᱟ ᱴᱷᱟᱶ ᱨᱮ ᱜᱮ ᱱᱚᱶᱟ ᱜᱟᱥ ᱧᱮᱞᱚᱜᱼᱟ ᱾ ᱱᱚᱶᱟ ᱜᱟᱥ ᱫᱚ ᱞᱮᱢᱮᱧ, ᱥᱤᱵᱤᱞ ᱟᱨ ᱨᱟᱥᱟᱦᱟᱱᱟ ᱢᱮᱱᱛᱮ ᱰᱟᱺᱜᱽᱨᱤ, ᱢᱮᱨᱚᱢ, ᱵᱷᱤᱰᱤ ᱟᱨ ᱠᱩᱞᱟᱹᱭ ᱮᱢᱟᱱ ᱠᱚᱣᱟᱜ ᱠᱩᱥᱤᱭᱟᱜ ᱡᱚᱢᱟᱜ ᱠᱟᱱᱟ ᱾

ᱵᱟᱞᱮ ᱫᱷᱩᱵᱤ ᱜᱟᱥ ᱨᱮ ᱑᱔ ᱵᱷᱟᱜᱽ ᱟᱨ ᱯᱟᱠᱚᱲ ᱫᱷᱩᱵᱤ ᱜᱟᱥ ᱨᱮ ᱘᱓ ᱵᱷᱟᱜᱽ ᱯᱨᱚᱴᱤᱱ ᱢᱮᱱᱟᱜ ᱛᱮ ᱒᱕ ᱠᱷᱚᱱ ᱓᱐ ᱥᱟᱭᱠᱚᱨᱟ ᱯᱷᱟᱭᱵᱚᱨ ᱧᱟᱢᱚᱜ ᱠᱟᱱᱟ ᱾<ref>{{cite web|last=ᱢᱚᱦᱟᱯᱟᱛᱨᱚ|first=ᱠᱮᱥᱚᱵᱽ ᱠᱩᱢᱟᱨ|title=ᱫᱷᱩᱵᱤ ᱜᱟᱥ ᱨᱮᱱᱟᱜ ᱜᱩᱱ|url=http://www.dharitri.com/Sambalpur/160117/p14.htm|publisher=ᱫᱷᱚᱨᱤᱛᱨᱤ|lang=ᱳᱰᱤᱭᱟ|accessdate=16 January 2017}}</ref>

==ᱫᱷᱩᱵᱤ ᱪᱟᱥ==
ᱟᱭᱢᱟ ᱫᱤᱥᱚᱢ ᱠᱚᱨᱮ ᱯᱩᱲᱤᱭᱟᱹ ᱚᱛ ᱨᱮ ᱥᱟᱨᱚ ᱠᱷᱚᱛ ᱮᱢ ᱠᱟᱛᱮ ᱜᱟᱹᱭ ᱰᱟᱺᱜᱽᱨᱤ ᱠᱚᱣᱟᱜ ᱡᱚᱢᱟᱜ ᱞᱮᱠᱟᱛᱮ ᱠᱚ ᱪᱟᱥ ᱮᱫᱟ ᱾ ᱢᱚᱴᱟᱢᱩᱴᱤ ᱑᱕᱐ ᱠᱷᱚᱱ ᱓᱕᱐ ᱥᱮᱱᱴᱤᱜᱨᱮᱰ ᱞᱚᱞᱚᱥᱚᱝ ᱨᱮ ᱫᱷᱩᱵᱤ ᱜᱟᱥ ᱫᱚ ᱵᱷᱟᱹᱜᱤ ᱦᱟᱨᱟ ᱟ ᱾ ᱟᱹᱰᱤ ᱵᱟᱹᱲᱛᱤ ᱞᱚᱞᱚ ᱟᱨ ᱟᱨᱟᱵᱟᱝ ᱨᱮ ᱫᱚ ᱱᱚᱶᱟ ᱵᱟᱭ ᱦᱟᱨᱟ ᱫᱷᱟᱨᱟ ᱟ ᱾ ᱢᱤᱫ ᱦᱮᱠᱴᱚᱨ ᱥᱚᱝᱟᱱ ᱴᱷᱟᱶ ᱠᱷᱚᱱ ᱥᱮᱨᱢᱟ ᱨᱮ ᱑᱐᱐ ᱠᱸᱭᱴᱟᱞ ᱦᱟᱹᱵᱤᱡ ᱫᱷᱩᱵᱤ ᱜᱟᱥ ᱟᱨᱡᱟᱣᱜᱼᱟ ᱾

==ᱜᱩᱱ==
ᱱᱚᱶᱟ ᱫᱚ ᱰᱟᱺᱜᱽᱨᱤ ᱡᱚᱢᱟᱜ ᱵᱮᱜᱚᱨ ᱥᱟᱪᱟᱨᱦᱮ ᱨᱟᱱᱟᱠᱷᱟ ᱨᱮᱦᱚᱸ ᱟᱹᱰᱤ ᱢᱟᱨᱟᱝ ᱮᱱᱮᱢ ᱢᱮᱱ ᱟᱜ ᱛᱟᱭᱟ ᱾ ᱡᱟᱦᱟᱸ ᱨᱮ ᱮᱴᱟᱜ ᱜᱟᱥ ᱵᱟᱭ ᱚᱢᱚᱱ ᱫᱟᱲᱮᱭᱟᱜᱼᱟ ᱚᱸᱰᱮ ᱫᱷᱩᱵᱤ ᱜᱟᱥ ᱵᱮᱥ ᱞᱮᱠᱟ ᱚᱢᱚᱱᱚᱜᱼᱟ ᱾ ᱦᱟᱥᱟ ᱪᱮᱛᱟᱱ ᱨᱮ ᱱᱚᱶᱟ ᱟᱴᱮᱫ ᱟᱠᱟᱫ ᱞᱮᱠᱟ ᱯᱟᱨᱪᱟᱣᱜ ᱠᱷᱟᱹᱤᱨ ᱥᱚᱡᱷᱮ ᱪᱟᱸᱫᱚ ᱛᱟᱨᱟᱥ ᱦᱟᱥᱟᱨᱮ ᱵᱟᱭ ᱧᱩᱨᱩᱜᱼᱟ , ᱚᱱᱟᱛᱮ ᱚᱛ ᱫᱚ ᱨᱮᱭᱟᱲ ᱥᱟᱶᱛᱮ ᱚᱫᱟ ᱜᱮ ᱛᱟᱦᱮᱸᱱᱟ ᱾ ᱥᱤᱛᱩᱝ ᱫᱤᱱ ᱠᱷᱚᱱ ᱮᱦᱚᱵ ᱠᱟᱛᱮ ᱡᱟᱹᱯᱩᱫ ᱫᱤᱱ ᱨᱮᱱᱟᱜ ᱢᱩᱪᱟᱹᱫ ᱦᱟᱹᱵᱤᱡ ᱟᱭᱢᱟ ᱴᱷᱟᱶ ᱨᱮ ᱧᱮᱞᱚᱜᱼᱟ ᱾ ᱱᱚᱶᱟ ᱫᱚ ᱡᱚᱛᱚ ᱰᱟᱹᱨ ᱠᱷᱚᱱ ᱨᱮᱦᱮᱫ ᱚᱰᱚᱠᱚᱜ ᱠᱷᱟᱹᱛᱤᱨ ᱦᱟᱥᱟ ᱫᱚ ᱠᱮᱴᱮᱡ ᱛᱮᱭ ᱦᱟᱹᱲᱩᱵ ᱫᱚᱦᱚ ᱠᱟᱜᱼᱟ ᱾ ᱚᱱᱟᱛᱮ ᱫᱟᱜ ᱫᱤᱱ ᱨᱮ ᱡᱟᱹᱯᱩᱫ ᱛᱮ ᱦᱟᱥᱟ ᱵᱟᱭ ᱟᱹᱛᱩ ᱫᱟᱲᱮᱭᱟᱜᱼᱟ ᱾ ᱱᱚᱶᱟ ᱫᱚ ᱦᱟᱥᱟ ᱠᱷᱤᱭᱟᱹᱣ ᱮ ᱨᱩᱠᱷᱤᱭᱟᱹ ᱭᱟ ᱾ ᱦᱟᱥᱟ ᱪᱮᱛᱟᱱ ᱨᱮ ᱫᱷᱩᱵᱤ ᱜᱟᱥ ᱠᱷᱟᱹᱛᱤᱨ ᱡᱟᱹᱲᱤ ᱫᱟᱜ ᱥᱡᱷᱮ ᱵᱟᱝ ᱞᱤᱸᱡᱤ ᱜᱩᱰᱨᱟᱹᱣ ᱠᱟᱛᱮ ᱦᱟᱥᱟ ᱵᱷᱤᱛᱤᱨ ᱛᱮ ᱵᱚᱞᱚᱱᱟ, ᱡᱟᱦᱟᱸ ᱫᱚ ᱚᱱᱟ ᱴᱷᱟᱶ ᱨᱮᱱᱟᱜ ᱫᱟᱜ ᱞᱮᱵᱮᱞ ᱵᱟᱹᱲᱛᱤ ᱭᱟᱭ ᱾  
==ᱥᱟᱹᱠᱷᱭᱟᱹᱛ==
{{ᱥᱟᱹᱠᱷᱭᱟᱹᱛ}}
