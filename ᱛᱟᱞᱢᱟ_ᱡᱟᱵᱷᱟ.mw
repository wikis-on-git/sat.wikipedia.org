'''ᱛᱟᱞᱢᱟ ᱡᱟᱵᱷᱟ''' ([[ᱤᱱᱫᱳᱱᱮᱥᱤᱭᱟᱱ ᱯᱟᱹᱨᱥᱤ|ᱤᱱᱫᱳᱱᱮᱥᱤᱭᱟᱱ]]: Jawa Tengah; [[ᱡᱟᱵᱷᱟᱱᱤᱥ ᱯᱟᱹᱨᱥᱤ|ᱡᱟᱵᱷᱟᱱᱤᱥ]]: Jåwå Tengah; [[ᱡᱟᱵᱷᱟᱱᱤᱥ ᱪᱤᱠᱤ|ᱦᱟᱱᱟᱠᱟᱨᱟᱠᱟ]]: ꦗꦮꦠꦼꦔꦃ) ᱫᱚ [[ᱤᱱᱫᱳᱱᱮᱥᱤᱭᱟ]] ᱫᱤᱥᱚᱢ ᱨᱮᱱᱟᱜ ᱢᱤᱫ ᱯᱚᱱᱚᱛ ᱠᱟᱱᱟ, ᱡᱟᱦᱟ ᱫᱚ [[ᱡᱟᱵᱷᱟ]] ᱫᱤᱯ ᱨᱮᱱᱟᱜ ᱛᱟᱞᱢᱟ ᱴᱚᱴᱷᱟ ᱨᱮ ᱢᱮᱱᱟᱜᱼᱟ ᱾ ᱱᱚᱶᱟ ᱨᱮᱱᱟᱜ ᱥᱟᱥᱚᱱᱤᱭᱟᱹ ᱨᱟᱡᱽᱜᱟᱲ ᱟᱨ ᱥᱟᱱᱟᱢ ᱠᱷᱚᱱ ᱢᱟᱨᱟᱝ ᱥᱚᱦᱚᱨ ᱫᱚ [[ᱥᱮᱢᱟᱨᱟᱝ]] ᱠᱟᱱᱟ ᱾ ᱛᱟᱞᱢᱟ ᱡᱟᱵᱷᱟ ᱯᱚᱱᱚᱛ ᱨᱮᱱᱟᱜ ᱯᱟᱪᱮ ᱥᱮᱫ [[ᱯᱟᱪᱮ ᱡᱟᱵᱷᱟ]], ᱠᱚᱧᱮ ᱥᱮᱫ [[ᱵᱷᱟᱨᱚᱛ ᱢᱟᱦᱟᱫᱚᱨᱭᱟ|ᱥᱤᱧᱚᱛᱤᱭᱟᱹ ᱢᱟᱦᱟᱫᱚᱨᱭᱟ]] ᱟᱨ [[ᱭᱳᱜᱽᱭᱟᱠᱟᱨᱛᱟ ᱵᱤᱥᱮᱥ ᱥᱟᱥᱚᱱᱤᱭᱟᱹ ᱴᱚᱴᱷᱟ]], ᱥᱟᱢᱟᱝ ᱥᱮᱫ [[ᱥᱟᱢᱟᱝ ᱡᱟᱵᱷᱟ]] ᱟᱨ ᱮᱛᱚᱢ ᱥᱮᱫ [[ᱡᱟᱵᱷᱟ ᱫᱚᱨᱮᱭᱟ]] ᱢᱮᱱᱟᱜᱼᱟ ᱾ ᱓᱒,᱕᱔᱘ ᱪᱟᱹᱣᱠᱟᱹ ᱠᱤᱢᱤ ᱛᱮ ᱯᱟᱥᱱᱟᱣ ᱟᱠᱟᱱ ᱱᱚᱶᱟ ᱯᱚᱱᱚᱛ ᱨᱮᱱᱟᱜ ᱒᱐᱑᱙ ᱥᱮᱨᱢᱟ ᱨᱮᱱᱟᱜ ᱦᱤᱥᱟᱹᱵᱽ ᱞᱮᱠᱟᱛᱮ ᱓᱔,᱕᱕᱒,᱕᱐᱐ ᱜᱟᱱ ᱦᱚᱲ ᱢᱮᱱᱟᱜ ᱠᱚᱣᱟ ᱾ ᱱᱚᱶᱟ ᱫᱚ [[ᱡᱟᱵᱷᱟ]] ᱫᱤᱯ ᱟᱨ ᱚᱱᱟ ᱥᱟᱶ ᱤᱱᱫᱳᱱᱮᱥᱤᱭᱟ ᱨᱮᱱᱟᱜ ᱛᱮᱥᱟᱨ ᱢᱟᱨᱟᱝ ᱦᱚᱲᱮᱞ ᱯᱚᱱᱚᱛ ᱠᱟᱱᱟ, [[ᱯᱟᱪᱮ ᱡᱟᱵᱷᱟ]] ᱟᱨ [[ᱥᱟᱢᱟᱝ ᱡᱟᱵᱷᱟ]] ᱛᱟᱭᱚᱢ ᱾ ᱯᱟᱪᱮ ᱡᱟᱵᱷᱟ ᱥᱩᱨ ᱥᱤᱧᱚᱛᱤᱭᱟᱹ ᱢᱟᱦᱟᱫᱚᱨᱭᱟ ᱨᱮ ᱢᱮᱱᱟᱜ [[ᱱᱩᱥᱟ ᱠᱟᱢᱵᱟᱝᱜᱟᱱ]] ᱟᱨ ᱡᱟᱵᱷᱟ ᱫᱚᱨᱮᱭᱟ ᱨᱮ ᱢᱮᱱᱟᱜ [[ᱠᱟᱨᱤᱢᱩᱱᱡᱟᱣᱟ|ᱠᱟᱨᱤᱢᱩᱱᱡᱟᱣᱟ ᱫᱤᱯᱠᱚ]] ᱦᱚᱸ ᱱᱚᱶᱟ ᱯᱚᱱᱚᱛ ᱨᱮ ᱥᱮᱞᱮᱫᱽ ᱢᱮᱱᱟᱜᱼᱟ ᱾ ᱡᱟᱵᱷᱟᱱᱤᱥ ᱞᱟᱠᱪᱟᱨ ᱨᱮᱱᱟᱜ "ᱨᱤᱫᱟᱹᱭ" ᱢᱮᱱᱛᱮ ᱵᱟᱲᱟᱭᱚᱜ ᱛᱟᱞᱢᱟ ᱡᱟᱵᱷᱟ ᱯᱚᱱᱚᱛ ᱨᱮᱱᱟᱜ ᱯᱟᱪᱮ ᱥᱮᱫ ᱯᱟᱪᱮ ᱡᱟᱵᱷᱟ ᱥᱤᱢᱟᱹᱱᱟ ᱴᱚᱴᱷᱟ ᱠᱚᱨᱮ ᱟᱭᱢᱟ ᱮᱴᱟᱜ ᱡᱟᱵᱷᱟᱱᱤᱥ ᱡᱟᱹᱛᱤ ᱠᱚ ᱢᱮᱱᱟᱜ ᱠᱚᱣᱟ ᱾ ᱪᱟᱭᱱᱤᱡᱽ ᱤᱱᱫᱳᱱᱮᱥᱤᱭᱟᱱ, ᱟᱨᱚᱵᱽ ᱤᱱᱫᱳᱱᱮᱥᱤᱭᱟᱱ ᱟᱨ ᱥᱤᱧᱚᱛᱤᱭᱟᱹ ᱤᱱᱫᱳᱱᱮᱥᱤᱭᱟᱱ ᱠᱚᱦᱚ ᱯᱚᱱᱚᱛ ᱨᱮᱱᱟᱜ ᱦᱟᱸᱰᱮᱻᱱᱟᱸᱰᱮ ᱯᱟᱥᱱᱟᱣ ᱢᱮᱱᱟᱜ ᱠᱚᱣᱟ ᱾
