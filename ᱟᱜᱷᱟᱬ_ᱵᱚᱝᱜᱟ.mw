ᱟᱜᱷᱟᱬ ᱵᱚᱝᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱜᱮᱢᱤᱫᱟᱜ ᱵᱚᱝᱜᱟ ᱵᱟᱝ ᱪᱟᱸᱫᱚ ᱠᱟᱱᱟ ᱾ ᱱᱚᱶᱟ ᱪᱟᱸᱫᱚ ᱫᱚ [[ᱥᱚᱦᱨᱟᱭ ᱵᱚᱝᱜᱟ]] ᱛᱟᱭᱚᱢ ᱟᱨ [[ᱯᱩᱥ ᱵᱚᱝᱜᱟ]] ᱢᱟᱬᱟᱝ ᱦᱤᱡᱩᱜ-ᱟ ᱾ ᱱᱚᱶᱟ ᱪᱟᱸᱫᱚ ᱨᱮᱫᱚ ᱴᱚᱴᱷᱟ ᱡᱟᱹᱱᱤᱡ ᱦᱳᱲᱳ ᱤᱨᱩᱜ ᱠᱚ ᱥᱟᱹᱨᱫᱤ ᱠᱚᱜ-ᱟ ᱾ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱚᱠᱟ ᱠᱚᱬ ᱠᱚᱨᱮᱪᱚᱝ ᱨᱟᱵᱟᱝ ᱵᱚᱞᱚ ᱠᱚᱜ-ᱟ ᱾ ᱫᱟᱨᱮ ᱥᱟᱠᱟᱢ ᱧᱩᱨᱩᱜ ᱮᱭᱦᱚᱵ ᱠᱚᱜ-ᱟ ᱾ ᱥᱮᱨᱢᱟ ᱨᱮ ᱠᱩᱦᱲᱟᱹ ᱛᱟᱸᱦᱮᱸᱱᱟ ᱾ ᱪᱮᱬᱮ ᱪᱤᱯᱨᱩᱡ ᱠᱚᱣᱟᱜ ᱦᱚᱲᱢᱚ ᱪᱚᱨᱚᱠᱚᱜ-ᱟ ᱟᱨ ᱫᱟᱲᱮ ᱥᱟᱨᱥᱟᱣᱜ-ᱟ ᱾ ᱡᱟᱹᱱᱤ ᱠᱚᱣᱟᱜ ᱦᱚᱲᱢᱚ ᱞᱤᱪᱟᱹᱲᱚᱜ-ᱟ ᱟᱨ ᱫᱟᱲᱮ ᱱᱟᱦᱮᱫᱚᱜ-ᱟ ᱾ ᱫᱷᱟᱹᱨᱛᱤ ᱨᱮ ᱫᱷᱩᱲᱤ ᱚᱴᱟᱝ ᱚᱜ-ᱟ ᱾ ᱧᱤᱫᱟᱹ ᱥᱤᱥᱤᱨ ᱧᱩᱨᱩᱜ-ᱟ ᱾
== ᱵᱚᱝᱜᱟ ᱵᱳᱨᱳ ᱠᱚ==
ᱵᱚᱝᱜᱟ ᱵᱳᱨᱳ ᱞᱮᱠᱟ ᱛᱮᱫᱚ ᱟᱵᱽᱜᱮ ᱠᱚ ᱵᱚᱝᱜᱟᱜ-ᱟ ᱾ ᱟᱵᱽᱜᱮ ᱵᱚᱝᱜᱟ ᱫᱚ ᱯᱟᱹᱨᱤᱥ ᱡᱟᱹᱱᱤᱡ ᱠᱚ ᱡᱩᱫᱟᱹ ᱡᱩᱫᱟᱹ ᱜᱮᱭᱟ ᱾ ᱟᱵᱽᱜᱮ ᱫᱚ ᱚᱲᱟᱜ ᱠᱷᱚᱱ ᱯᱷᱟᱨᱟᱠ ᱴᱟᱺᱰᱤ ᱨᱮᱠᱚ ᱵᱚᱝᱜᱟᱜ-ᱟ ᱾ ᱵᱩᱱᱩᱢ ᱵᱩᱴᱟᱹ ᱨᱮᱠᱚ ᱵᱚᱝᱜᱟᱜ-ᱟ ᱾ ᱵᱩᱱᱩᱢ ᱫᱚ ᱱᱟᱶᱟᱱᱟᱜ ᱠᱷᱟᱱ ᱱᱟᱯᱟᱭᱟ ᱵᱟᱝᱠᱷᱟᱱ ᱢᱟᱨᱮ ᱵᱩᱱᱩᱱ ᱨᱮᱦᱚᱸ ᱱᱟᱯᱟᱭ ᱜᱮᱭᱟ ᱾ ᱵᱚᱝᱜᱟ ᱧᱩᱛᱩᱱ ᱫᱟᱬᱮ ᱟᱨ ᱮᱢᱟᱱ ᱥᱮᱨᱣᱟ ᱠᱚᱫᱚ ᱯᱟᱹᱨᱤᱥ ᱡᱟᱹᱱᱤᱡ ᱡᱩᱫᱟᱹ ᱡᱩᱫᱟᱹ ᱜᱮᱭᱟ ᱾ ᱟᱵᱽᱜᱮ ᱵᱚᱝᱜᱟ ᱨᱮᱫᱚ ᱠᱩᱲᱤ ᱠᱚᱫᱚ ᱵᱟᱠᱚ ᱥᱮᱞᱮᱫ ᱠᱚᱣᱟ ᱾ ᱚᱝᱥᱚ ᱵᱚᱝᱥᱚ ᱟᱨ ᱦᱚᱯᱚᱱ ᱮᱨᱟ ᱥᱤᱥᱨᱟ ᱡᱟᱶᱟᱭ ᱠᱚ ᱫᱚ ᱠᱚ ᱥᱮᱞᱮᱫ ᱠᱚᱜᱮᱭᱟ ᱾ ᱮᱴᱟᱜ ᱦᱚᱲ ᱠᱚᱫᱚ ᱱᱚᱣᱟ ᱵᱚᱝᱜᱟ ᱡᱤᱞ ᱠᱚ ᱵᱟᱠᱚ ᱮᱢᱟ ᱠᱚᱣᱟ ᱾ ᱡᱟᱦᱟᱭ ᱠᱚ ᱡᱚᱢ ᱚᱠᱛᱚ ᱠᱚᱨᱮ ᱠᱚ ᱥᱮᱴᱮᱨ ᱞᱮᱱᱠᱷᱟᱱ ᱟᱨᱵᱟᱝ ᱠᱷᱟᱱ ᱵᱚᱝᱜᱟ ᱡᱤᱞ ᱠᱚ ᱡᱚᱢ ᱵᱟᱹᱲᱛᱤ ᱞᱮᱠᱷᱟᱱ ᱡᱟᱦᱟᱸᱭ ᱜᱮ ᱠᱚ ᱦᱚᱦᱚ ᱟᱠᱚᱣᱟ ᱥᱮᱛᱟ ᱞᱮᱠᱟ ᱞᱮ~ᱮ ᱞᱮ~ᱮ ᱵᱷᱩᱞᱟᱹ ᱞᱮ~ᱮ ᱞᱮ~ᱮ ᱾ ᱢᱟᱹᱢᱤ ᱞᱮᱠᱟ ᱫᱚ ᱵᱟᱠᱚ ᱵᱮᱵᱷᱟᱨ ᱠᱚᱣᱟ ᱾ ᱢᱮᱱᱫᱚ ᱟᱵᱽᱜᱮ ᱵᱚᱝᱜᱟ ᱡᱤᱞᱫᱚ ᱮᱴᱟᱜ ᱦᱚᱲ ᱫᱚ ᱵᱟᱠᱚ ᱮᱢᱟ ᱠᱚᱣᱟ ᱾
==ᱯᱟᱨᱟᱵᱽ ᱯᱩᱱᱟᱹᱭ==
ᱯᱟᱨᱟᱵᱽ ᱠᱚᱫᱚ ᱚᱱᱠᱟ ᱡᱩᱫᱟ ᱛᱮᱫᱚ ᱵᱟᱹᱱᱩᱜ ᱟ.ᱱᱤᱡ ᱾ ᱮᱴᱟᱜ ᱜᱟᱫᱮᱞ ᱨᱤᱱ ᱦᱚᱲ ᱥᱟᱞᱟᱜ ᱜᱮ ᱯᱤᱴᱷᱟᱹ ᱰᱩᱸᱵᱩᱜ ᱡᱚᱢ ᱯᱟᱨᱟᱵ ᱠᱚ ᱢᱟᱱᱟᱶᱟ ᱾

==ᱵᱟᱦᱨᱮ ᱡᱚᱱᱚᱲ==
==ᱥᱟᱹᱠᱷᱭᱟᱹᱛ==

[[ᱛᱷᱚᱠ:ᱥᱟᱱᱛᱟᱲᱤ ᱪᱟᱸᱫᱚ ᱧᱩᱛᱩᱢ]]
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ ]]
