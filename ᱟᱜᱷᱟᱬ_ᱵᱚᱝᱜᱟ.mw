== ᱟᱜᱷᱟᱬ ᱵᱚᱸᱜᱟ ᱫᱚ ᱥᱮᱨᱢᱟ ᱨᱮᱱᱟᱜ ᱜᱮᱢᱤᱫᱟᱜ ᱵᱚᱸᱜᱟ ᱵᱟᱝ ᱪᱟᱸᱫᱚ ᱠᱟᱱᱟ ᱾ ᱱᱚᱶᱟ ᱪᱟᱸᱫᱚ ᱫᱚ [[ᱥᱚᱦᱨᱟᱭ ᱵᱚᱝᱜᱟ|ᱥᱚᱦᱨᱟᱭ ᱵᱚᱸᱜᱟ]] ᱛᱟᱭᱚᱢ ᱟᱨ [[ᱯᱩᱥ ᱵᱚᱝᱜᱟ|ᱯᱩᱥ ᱵᱚᱸᱜᱟ]] ᱢᱟᱬᱟᱝ ᱦᱤᱡᱩᱜ-ᱟ ᱾ ᱱᱚᱶᱟ ᱪᱟᱸᱫᱚ ᱨᱮᱫᱚ ᱴᱚᱴᱷᱟ ᱡᱟᱹᱱᱤᱡ ᱦᱳᱲᱳ ᱤᱨᱩᱜ ᱠᱚ ᱥᱟᱹᱨᱫᱤ ᱠᱚᱜ-ᱟ ᱾ ᱥᱤᱧᱚᱛ ᱫᱤᱥᱚᱢ ᱨᱮᱱᱟᱜ ᱚᱠᱟ ᱠᱚᱬ ᱠᱚᱨᱮ ᱪᱚᱝ ᱨᱟᱵᱟᱝ ᱵᱚᱞᱚ ᱠᱚᱜ-ᱟ ᱾ ᱫᱟᱨᱮ ᱥᱟᱠᱟᱢ ᱧᱩᱨᱚᱜ ᱮᱭᱦᱚᱵ ᱠᱚᱜ-ᱟ ᱾ ᱥᱮᱨᱢᱟ ᱨᱮ ᱠᱩᱦᱲᱟᱹ ᱛᱟᱦᱮᱱᱟ ᱾ ᱪᱮᱬᱮ ᱪᱤᱯᱨᱩᱡ ᱠᱚᱣᱟᱜ ᱦᱚᱲᱢᱚ ᱪᱚᱨᱚᱠᱚᱜ-ᱟ ᱟᱨ ᱫᱟᱲᱮ ᱥᱟᱨᱥᱟᱣᱜ-ᱟ ᱾ ᱡᱟᱹᱱᱤ ᱠᱚᱣᱟᱜ ᱦᱚᱲᱢᱚ ᱞᱤᱪᱟᱹᱲᱚᱜ-ᱟ ᱟᱨ ᱫᱟᱲᱮ ᱱᱟᱦᱮᱫᱚᱜ-ᱟ ᱾ ᱫᱷᱟᱹᱨᱛᱤ ᱨᱮ ᱫᱷᱩᱲᱤ ᱚᱴᱟᱝ ᱚᱜ-ᱟ ᱾ ᱧᱤᱫᱟᱹ ᱥᱤᱥᱤᱨ ᱧᱩᱨᱚᱜ-ᱟ ᱾ ᱜᱚᱸᱜᱷᱟ, ᱠᱟᱴᱠᱚᱢ, ᱵᱤᱧ, ᱠᱤᱫᱤᱧ ᱠᱚᱫᱚ ᱠᱚ ᱵᱟᱭᱚᱜ-ᱟ ᱾ ᱠᱤᱠᱲᱤ ᱠᱚ ᱨᱟᱜᱽ ᱟ ᱟᱨ ᱛᱩᱭᱩ ᱠᱚ ᱠᱟᱨᱟᱡᱚᱜ-ᱟ ᱾ ==

== ᱵᱚᱸᱜᱟ ᱵᱳᱨᱳ ᱠᱚ==

== ᱵᱚᱸᱜᱟ ᱵᱳᱨᱳ ᱞᱮᱠᱟ ᱛᱮᱫᱚ ᱟᱵᱽᱜᱮ ᱠᱚ ᱵᱚᱸᱜᱟᱜ-ᱟ ᱾ ᱟᱵᱽᱜᱮ ᱵᱚᱸᱜᱟ ᱫᱚ ᱯᱟᱹᱨᱤᱥ ᱡᱟᱹᱱᱤᱡ ᱠᱚ ᱡᱩᱫᱟᱹ ᱡᱩᱫᱟᱹ ᱜᱮᱭᱟ ᱾ ᱟᱵᱽᱜᱮ ᱫᱚ ᱚᱲᱟᱜ ᱠᱷᱚᱱ ᱯᱷᱟᱨᱟᱠ ᱴᱟᱺᱰᱤ ᱨᱮᱠᱚ ᱵᱚᱸᱜᱟᱜ-ᱟ ᱾ ᱵᱩᱱᱩᱢ ᱵᱩᱴᱟᱹ ᱨᱮᱠᱚ ᱵᱚᱸᱜᱟᱜ-ᱟ ᱾ ᱵᱩᱱᱩᱢ ᱫᱚ ᱱᱟᱶᱟᱱᱟᱜ ᱠᱷᱟᱱ ᱱᱟᱯᱟᱭᱟ ᱵᱟᱝᱠᱷᱟᱱ ᱢᱟᱨᱮ ᱵᱩᱱᱩᱱ ᱨᱮᱦᱚᱸ ᱱᱟᱯᱟᱭ ᱜᱮᱭᱟ ᱾ ᱵᱚᱸᱜᱟ ᱧᱩᱛᱩᱱ ᱫᱟᱬᱮ ᱟᱨ ᱮᱢᱟᱱ ᱥᱮᱨᱣᱟ ᱠᱚᱫᱚ ᱯᱟᱹᱨᱤᱥ ᱡᱟᱹᱱᱤᱡ ᱡᱩᱫᱟᱹ ᱡᱩᱫᱟᱹ ᱜᱮᱭᱟ ᱾ ᱟᱵᱽᱜᱮ ᱵᱚᱸᱜᱟ ᱨᱮᱫᱚ ᱠᱩᱲᱤ ᱠᱚᱫᱚ ᱵᱟᱠᱚ ᱥᱮᱞᱮᱫ ᱠᱚᱣᱟ ᱾ ᱚᱝᱥᱚ ᱵᱚᱝᱥᱚ ᱟᱨ ᱦᱚᱯᱚᱱ ᱮᱨᱟ ᱥᱤᱥᱨᱟ ᱡᱟᱶᱟᱭ ᱠᱚ ᱫᱚ ᱠᱚ ᱥᱮᱞᱮᱫ ᱠᱚᱜᱮᱭᱟ ᱾ ᱮᱴᱟᱜ ᱦᱚᱲ ᱠᱚᱫᱚ ᱱᱚᱣᱟ ᱵᱚᱸᱜᱟ ᱡᱤᱞ ᱠᱚ ᱵᱟᱠᱚ ᱮᱢᱟ ᱠᱚᱣᱟ ᱾ ᱡᱟᱦᱟᱭ ᱠᱚ ᱡᱚᱢ ᱚᱠᱛᱚ ᱠᱚᱨᱮ ᱠᱚ ᱥᱮᱴᱮᱨ ᱞᱮᱱᱠᱷᱟᱱ ᱟᱨᱵᱟᱝ ᱠᱷᱟᱱ ᱵᱚᱸᱜᱟ ᱡᱤᱞ ᱠᱚ ᱡᱚᱢ ᱵᱟᱹᱲᱛᱤ ᱞᱮᱠᱷᱟᱱ ᱡᱟᱦᱟᱸᱭ ᱜᱮ ᱠᱚ ᱦᱚᱦᱚ ᱟᱠᱚᱣᱟ ᱥᱮᱛᱟ ᱞᱮᱠᱟ ᱞᱮ~ᱮ ᱞᱮ~ᱮ ᱵᱷᱩᱞᱟᱹ ᱞᱮ~ᱮ ᱞᱮ~ᱮ ᱾ ᱢᱟᱹᱱᱢᱤ ᱞᱮᱠᱟ ᱫᱚ ᱵᱟᱠᱚ ᱵᱮᱵᱷᱟᱨ ᱠᱚᱣᱟ ᱾ ᱢᱮᱱᱫᱚ ᱟᱵᱽᱜᱮ ᱵᱚᱸᱜᱟ ᱡᱤᱞ ᱫᱚ ᱮᱴᱟᱜ ᱦᱚᱲ ᱫᱚ ᱵᱟᱠᱚ ᱮᱢᱟ ᱠᱚᱣᱟ ᱾ ==

==ᱯᱟᱨᱟᱵᱽ ᱯᱩᱱᱟᱹᱭ==

== ᱯᱟᱨᱟᱵᱽ ᱠᱚᱫᱚ ᱚᱱᱠᱟ ᱡᱩᱫᱟᱹ ᱛᱮᱫᱚ ᱵᱟᱹᱱᱩᱜ ᱟ.ᱱᱤᱡ ᱾ ᱮᱴᱟᱜ ᱜᱟᱫᱮᱞ ᱨᱤᱱ ᱦᱚᱲ ᱥᱟᱞᱟᱜ ᱜᱮ ᱯᱤᱴᱷᱟᱹ ᱰᱩᱸᱵᱩᱜ ᱡᱚᱢ ᱯᱟᱨᱟᱵᱽ ᱠᱚ ᱢᱟᱱᱟᱶᱟ ᱾ ==

== ᱡᱚᱢᱟᱜ ᱧᱩᱣᱟᱜ ᱠᱚ * ==

== ᱡᱚᱢᱟᱜ ᱢᱮᱱᱞᱮᱠᱷᱟᱱ ᱫᱟᱠᱟ, ᱩᱛᱩ , ᱡᱤᱞ .ᱦᱟᱹᱠᱩ , ᱡᱚ , ᱫᱟ , ᱟᱲᱟᱜ ᱮᱢᱟᱱ ᱠᱚ ᱾ ᱪᱟᱥ ᱦᱳᱲᱳ ᱨᱟᱠᱟᱵ ᱡᱚᱠᱷᱟᱜ ᱦᱳᱲᱳ ᱜᱮᱞᱮ ᱠᱚ ᱨᱟᱹᱯᱩᱫ ᱧᱩᱨ ᱠᱚᱜ-ᱟ ᱵᱟᱹᱫᱽ ᱠᱚᱨᱮ ᱾ ᱚᱱᱟᱠᱚ ᱦᱟᱞᱟᱝ ᱡᱟᱣᱨᱟ ᱠᱟᱛᱮ ᱚᱱᱟ ᱦᱳᱲᱳ ᱨᱮᱱᱟᱜ ᱦᱚᱞᱚᱝ ᱵᱮᱱᱟᱣ ᱠᱟᱛᱮ ᱠᱚ ᱰᱩᱸᱵᱩᱜᱟ ᱟᱨ ᱠᱚ ᱯᱤᱴᱷᱟᱹᱭᱟ ᱞᱮᱴᱚᱭ ᱟᱠᱚ ᱾ ᱧᱩᱨ ᱦᱳᱲᱳ ᱨᱮᱱᱟᱜ ᱪᱟᱣᱞᱮ ᱫᱚ ᱠᱚᱭ ᱫᱚ ᱵᱟᱠᱚ ᱮᱢᱟ ᱠᱚᱣᱟ ᱾ ==

==ᱵᱟᱦᱨᱮ ᱡᱚᱱᱚᱲ==
==ᱥᱟᱹᱠᱷᱭᱟᱹᱛ==

[[ᱛᱷᱚᱠ:ᱥᱟᱱᱛᱟᱲᱤ ᱪᱟᱸᱫᱚ ᱧᱩᱛᱩᱢ]]
[[ᱛᱷᱚᱠ:ᱥᱟᱯᱲᱟᱣ ᱵᱟᱝ ᱥᱟᱹᱛ ᱟᱠᱟᱱᱟ ]]
