
[[File: AChekhov89.jpg|thumb|Anton Chekhov]]

'''ᱪᱮᱠᱷᱚᱵᱽ ᱟᱱᱴᱚᱱ'''


     '''Anton Pavlovich Chekhov''' (ᱨᱩᱥᱤᱭᱟᱹ :Анто́н Па́влович Че́хов, IPA: [ʌnˈton ˈpavləvʲɪtɕ ˈtɕɛxəf]) ; [ᱡᱟᱱᱩᱣᱟᱨᱤ ᱙, ᱑᱘᱖᱐ - ᱑᱕, ᱡᱩᱞᱟᱭ ᱑᱙᱐᱔] ᱨᱩᱥ ᱨᱤᱱᱤᱡ ᱠᱟᱹᱦᱱᱤ ᱞᱟᱹᱱᱟᱹᱭᱤᱭᱟᱹ ᱟᱨ ᱜᱟᱭᱟᱱᱤᱭᱟᱹᱭ ᱛᱟᱦᱮᱸ ᱠᱟᱱᱟ ᱾ ᱟᱡᱟᱜ ᱠᱷᱟᱴᱚ ᱢᱟᱪᱷᱟ ᱥᱟᱶᱦᱮᱫᱤᱭᱟᱹ ᱡᱤᱭᱚᱱ ᱨᱮ ᱩᱱᱤ ᱨᱩᱥᱤ ᱯᱟᱹᱨᱥᱤ ᱫᱚ ᱯᱩᱱᱭᱟᱹ ᱠᱟᱞᱡᱚᱭᱤ ᱜᱟᱭᱟᱱ ᱮ ᱮᱢ ᱠᱮᱜᱼᱟ ᱛᱤᱱ ᱡᱚᱦᱚᱜ ᱩᱱᱤᱭᱟᱜ ᱠᱟᱹᱦᱱᱤ ᱠᱚᱫᱚ ᱡᱮᱜᱮᱛ ᱨᱤᱱ ᱛᱩᱞᱟᱹᱡᱚᱠᱷᱤᱭᱟᱹ ᱟᱨ ᱜᱟᱞᱚᱪᱤᱭᱟᱹ ᱠᱚ ᱫᱟᱨᱟᱭ ᱛᱮ ᱟᱹᱰᱤ ᱢᱟᱹᱱ ᱥᱟᱛᱞᱟᱜ ᱥᱟᱨᱦᱟᱣᱱᱟ ᱠᱚ ᱪᱟᱞ ᱟᱜ ᱠᱟᱱ ᱛᱟᱦᱮᱸᱫ ᱾ ᱪᱮᱠᱷᱚᱵᱽ ᱟᱡᱟᱜ ᱥᱟᱶᱦᱮᱫᱤᱭᱟᱹ ᱡᱤᱭᱚᱱ ᱨᱮᱭᱟᱜ ᱚᱠᱛᱚᱨᱮ ᱵᱟᱹᱲᱛᱤ ᱠᱟᱭᱛᱮ ᱛᱤᱠᱷᱪᱷᱟᱹ ᱟᱨ ᱵᱮᱵᱽᱥᱟᱭ ᱠᱟᱹᱢᱤ ᱨᱮ ᱜᱷᱳᱲ ᱮ ᱛᱟᱦᱮᱸ ᱞᱮᱱᱟ ᱾ ᱩᱱᱤᱭ ᱢᱮᱱ ᱛᱟᱦᱮᱸᱱᱚᱜ ᱫᱚ ᱛᱤᱠᱪᱷᱟᱹ ᱫᱚ ᱤᱧᱤᱡ ᱫᱷᱚᱨᱚᱢ ᱮᱨᱟ ᱟᱨ ᱥᱟᱶᱦᱮᱫ ᱫᱚ ᱤᱧᱤᱡ ᱫᱩᱞᱟᱹᱲᱤᱭᱟᱹ ᱾

==ᱡᱟᱱᱟᱢ ᱟᱨ ᱚᱞ ᱯᱚᱲᱦᱚᱱ==

   ᱩᱱᱤᱭᱟᱜ ᱡᱟᱱᱟᱢ ᱫᱚ ᱫᱩᱠᱷᱤᱱ ᱨᱩᱥ ᱨᱮᱭᱟᱜ ᱛᱚᱜᱟᱱᱨᱳᱜᱽ ᱨᱮ ᱒᱙ ᱡᱟᱱᱩᱣᱟᱨᱤ ᱑᱘᱖᱐ ᱥᱟᱞᱮᱨᱮ ᱢᱤᱫ ᱫᱚᱠᱟᱱᱤᱭᱟᱹ ᱜᱷᱟᱨᱚᱸᱡᱽ ᱨᱮ ᱦᱩᱭ ᱞᱮᱱᱟ ᱾ ᱑᱘᱖᱘ ᱠᱷᱚᱱ ᱑᱘᱗᱙ ᱫᱷᱟᱹᱵᱤᱡ ᱪᱮᱠᱷᱚᱵᱽ ᱫᱚ ᱩᱱᱩᱥᱩᱞ ᱟᱥᱲᱟ ᱨᱮ ᱥᱮᱪᱮᱫ ᱮ ᱟᱨᱡᱟᱣ ᱠᱮᱜᱼᱟ ᱾ ᱑᱘᱗᱙ ᱠᱷᱚᱱ ᱑᱘᱘᱔ ᱫᱷᱟᱹᱵᱤᱡ ᱪᱮᱠᱷᱚᱵᱽ ᱫᱚ ᱢᱟᱥᱠᱳ ᱨᱮᱭᱟᱜ ᱢᱮᱰᱤᱠᱟᱞ ᱵᱤᱨᱫᱟᱹᱜᱟᱲ ᱨᱮ ᱥᱮᱪᱮᱫ ᱮ ᱯᱩᱨᱟᱹᱣ ᱠᱮᱜᱼᱟ ᱟᱨ ᱰᱟᱠᱛᱚᱨᱤ ᱠᱟᱹᱢᱤᱭ ᱮᱛᱚᱦᱚᱵ ᱠᱮᱜᱼᱟ ᱾

==ᱡᱤᱭᱚᱱ ᱩᱯᱨᱩᱢ==

   ᱑᱘᱘᱐ ᱨᱮ ᱪᱮᱠᱷᱚᱵᱽ ᱫᱚ ᱟᱡᱟᱜ ᱯᱩᱭᱞᱩ ᱠᱟ.ᱦᱱᱤᱭ ᱯᱟᱨᱥᱟᱞ ᱠᱮᱜᱼᱟ ᱟᱨ ᱑᱘᱘᱔ ᱨᱮ ᱚᱱᱟ ᱨᱮᱭᱟᱜ ᱟᱡᱟᱜ ᱯᱩᱭᱞᱩ ᱠᱟ.ᱦᱱᱤ ᱜᱩᱸᱴ ᱚᱰᱚᱠ ᱮᱱᱟ ᱾ ᱑᱘᱘᱖ ᱨᱮ "'''ᱨᱚᱝᱜᱚᱵᱤᱨᱤᱜᱤ ᱠᱟ.ᱦᱱᱤ ᱠᱚ'''" ᱧᱩᱛᱩᱢᱟᱱ ᱯᱩᱛᱷᱤ ᱯᱟᱨᱥᱟᱞ ᱮᱱᱟ ᱟᱨ ᱑᱘᱘᱗ ᱨᱮ ᱯᱩᱭᱞᱩ ᱜᱟᱭᱟᱱ "'''ᱤᱵᱟᱱ'''" ᱑᱘᱙᱐ ᱨᱮ ᱪᱮᱠᱷᱚᱵᱽ ᱫᱚ ᱥᱚᱠᱷᱟᱝᱤᱱ ᱰᱷᱤᱯ ᱮ ᱥᱟᱸᱜᱷᱟᱨ ᱠᱮᱜᱼᱟ ᱡᱟᱦᱟᱸᱨᱮ ᱩᱱᱤ ᱫᱮᱥ ᱵᱟᱦᱮᱨ ᱟᱠᱟᱱ ᱦᱚᱲ ᱠᱚᱣᱟᱜ ᱦᱟᱨᱠᱮᱛᱟᱱᱟᱜ ᱡᱤᱭᱚᱱ ᱮ ᱩᱨᱩᱢ ᱧᱟᱢ ᱠᱮᱜᱼᱟ ᱾ ᱱᱚᱣᱟ ᱥᱟᱸᱜᱷᱟᱨ ᱨᱮᱭᱟᱜ ᱚᱨᱡᱚ ᱞᱮᱠᱟᱛᱮ "'''ᱥᱚᱠᱷᱟᱞᱤᱱ ᱤᱡᱽᱞᱟᱸᱰ'''" ᱧᱩᱛᱩᱢᱟᱱ ᱢᱤᱫ ᱯᱚᱛᱚᱵ ᱮ ᱚᱞ ᱠᱮᱜᱼᱟ ᱾ ᱑᱘᱙᱒ ᱠᱷᱚᱱ ᱑᱘᱙᱙ ᱫᱷᱟ.ᱵᱤᱡ ᱪᱮᱠᱷᱚᱵᱽ ᱢᱟᱥᱠᱳ ᱨᱮᱭᱟᱜ ᱠᱱᱝᱠᱨᱤᱴ ᱟ.ᱛᱩ "'''ᱢᱮᱞᱤᱠᱷᱳᱵᱳ'''" ᱨᱮᱭ ᱛᱟᱦᱮᱸ ᱞᱮᱱᱟ ᱾ ᱱᱚᱶᱟ ᱥᱮᱨᱢᱟ ᱨᱮ ᱟᱠᱟᱞ ᱚᱠᱛᱚ ᱨᱮ ᱪᱮᱠᱷᱚᱵᱽ ᱫᱚ ᱪᱟ.ᱥᱤ ᱠᱚ ᱜᱚᱲᱚ ᱥᱚᱦᱚᱫ ᱠᱚ ᱨᱮᱭᱟᱜ ᱮ ᱠᱩᱨᱩᱢᱩᱴᱩ ᱠᱮᱜᱼᱟ ᱟᱨ ᱦᱟ.ᱭᱡᱟ. ᱛᱮ ᱦᱟᱨᱠᱮᱛᱚᱜ ᱠᱟᱱ ᱚᱠᱛᱚ ᱨᱮᱦᱚᱸ ᱟ.ᱰᱤ ᱪᱩᱦᱩᱞ ᱢᱚᱱᱮᱛᱮ ᱰᱟᱠᱛᱚᱨᱤ ᱠᱟ.ᱢᱤᱭ ᱛᱚᱨᱟᱣ ᱞᱮᱜᱼᱟ ᱾ ᱑᱘᱙᱙ ᱨᱮ ᱪᱮᱠᱷᱚᱵᱽ ᱮ ᱵᱮᱢᱟᱨ ᱮᱱᱟ ᱡᱟᱦᱟᱸ ᱠᱷᱟ.ᱛᱤᱨ ᱩᱱᱤ ᱠᱨᱤᱢ (ᱠᱨᱟᱭᱢᱤᱭᱟ) ᱨᱮᱭᱟᱜ ᱭᱮᱞᱴᱟ ᱱᱟᱜᱟᱨ ᱨᱮᱭ ᱵᱟᱥᱟ ᱵᱚᱥᱠᱚᱫ ᱮᱱᱟ ᱾ ᱚᱸᱰᱮ ᱪᱮᱠᱷᱚᱵᱽ ᱫᱚ ᱜᱳᱨᱠᱤ ᱥᱟᱞᱟᱜ ᱮ ᱩᱯᱨᱩᱢ ᱮᱱᱟ ᱾ 
 
==ᱢᱟ.ᱱ ᱦᱟᱞᱟᱝ==

᱑᱙᱐᱒ ᱨᱮ ᱪᱮᱠᱷᱳᱵᱽ ᱫᱚ "'''ᱥᱚᱱᱢᱟᱱᱤᱛ ᱮᱠᱟᱰᱮᱢᱤᱥᱤᱭᱟᱱ'''" ᱥᱤᱨᱯᱷᱟ.ᱭ ᱧᱟᱢ ᱠᱮᱜᱼᱟ ᱾ ᱤᱠᱷᱟ.ᱱ ᱛᱤᱱ ᱡᱚᱦᱚᱜ ᱑᱙᱐᱒ ᱨᱤ ᱨᱩᱥᱤ ᱡᱟᱨ ᱱᱤᱠᱳᱞᱚᱥ ᱫᱚᱥᱟᱨ ᱫᱚ ᱜᱳᱨᱠᱤ ᱞᱟ.ᱜᱤᱫ ᱱᱚᱝᱠᱟᱱ ᱥᱤᱨᱯᱷᱟ ᱮᱥ ᱨᱮᱭᱟᱜ ᱯᱷᱟ.ᱭᱥᱟᱞᱟᱭ ᱡᱟᱸᱜᱮ ᱠᱮᱜᱼᱟ ᱩᱱ ᱡᱚᱦᱚᱜ ᱪᱮᱠᱷᱳᱵᱽ ᱟᱡᱟᱜ ᱵᱤᱨᱳᱫᱷ ᱥᱚᱫᱚᱨ ᱞᱟ.ᱜᱤᱫ ᱛᱮ ᱟᱡᱟᱜ ᱱᱚᱶᱟ ᱞᱟᱯᱷᱟᱝ ᱢᱟ.ᱱ ᱥᱤᱨᱯᱷᱟ. ᱵᱟᱝ ᱟᱯᱱᱟᱨ ᱨᱮᱭᱟᱜ ᱮ ᱴᱷᱟ.ᱣᱠᱟ.ᱞᱮᱜᱼᱟ ᱾ ᱑᱙᱐᱑ ᱥᱟᱞᱮᱨᱮ ᱪᱮᱠᱷᱳᱵᱽ ᱫᱚ ᱣᱤᱱᱯᱯᱮᱨ ᱧᱩᱛᱩᱢᱟᱱ ᱜᱟᱭᱟᱱᱤᱭᱟ. ᱥᱟᱶ ᱮ ᱵᱟᱯᱞᱟ ᱮᱱᱟ ᱾ ᱟᱡᱤᱡ ᱮᱨᱟ ᱫᱚ ᱚᱱᱟ ᱯᱷᱤᱞᱤᱢ ᱵᱟ.ᱠᱷᱳᱞ ᱨᱤᱱᱤᱡ ᱜᱟᱭᱟᱱᱤᱭᱟ.ᱭ ᱛᱟᱦᱮᱸ ᱠᱟᱱᱟ ᱡᱟᱦᱟᱸᱨᱮ ᱪᱮᱠᱷᱳᱵᱽ ᱟᱜ ᱟ.ᱰᱤᱜᱟᱱ ᱜᱟᱭᱟᱱ ᱠᱚ ᱩᱫᱩᱜ ᱥᱚᱫᱚᱨ ᱟᱠᱟᱫ ᱛᱟᱦᱮᱸᱱ ᱾ ᱑᱙᱐᱔ ᱥᱟᱞᱮ ᱨᱮᱭᱟᱜ ᱡᱩᱱ ᱨᱮ ᱟᱡᱟᱨ ᱟ.ᱰᱤ ᱨᱤᱦᱤᱴ ᱛᱮ ᱯᱟᱥᱱᱟᱣ ᱮᱱ ᱠᱷᱟ.ᱛᱤᱨ ᱪᱮᱠᱷᱳᱵᱽ ᱫᱚ ᱛᱤᱠᱪᱷᱟ.ᱜ ᱞᱟ.ᱜᱤᱫ ᱡᱚᱨᱢᱟᱱᱤᱭ ᱪᱟᱞᱟᱣ ᱮᱱᱟ ᱾ ᱚᱸᱰᱮᱜᱮ ᱵᱟᱫᱮᱱᱵᱮᱞᱚᱨ ᱱᱟᱜᱟᱨ ᱨᱮ ᱩᱱᱤᱭᱟᱜ ᱡᱤᱣᱤ ᱵᱟ.ᱛᱤ ᱫᱚ ᱡᱟᱭᱡᱩᱜᱽ ᱞᱟ.ᱜᱤᱫ ᱤᱬᱤᱡ ᱥᱟ.ᱨᱤ ᱮᱱᱟ ᱾ ᱪᱮᱠᱷᱳᱵᱽ ᱟᱜ ᱥᱚᱢᱟᱫᱷᱤ ᱫᱚ ᱢᱟᱥᱠᱳ ᱨᱮ ᱢᱮᱱᱟᱜᱼᱟ ᱾  


==ᱵᱟᱨᱦᱮ ᱡᱚᱱᱚᱲ==
* [http://www.online-literature.com/anton_chekhov/ Biography] at ''The Literature Network''
* [http://www.npr.org/templates/story/story.php?storyId=3845755 "Chekhov's Legacy"] by ''Cornel West'' at '''National Public Radio|NPR''', 2004
* [https://web.archive.org/web/20090414073007/http://tgpi.ttn.ru/ The International competition of philological, culture and film studies works dedicated to Anton Chekhov's life and creative work]

* [http://www.ibiblio.org/eldritch/ac/jr/index.htm 201 Stories by Anton Chekhov], translated by Constance Garnett presented in chronological order of Russian publication with annotations.
* [http://public-library.ru/Chekhov.Anton/ Антон Павлович Чехов. Указатель] Texts of Chekhov's works in the original Russian, listed in chronological order, and also alphabetically by title. Retrieved June 2013.
* [http://ilibrary.ru/author/chekhov/ Антон Павлович Чехов] Texts of Chekhov's works in the original Russian. Retrieved 16 February 2007.
* [https://web.archive.org/web/20150621154747/http://classicalnovels.blogspot.com/2015/02/three-sistersplay-by-anton-chekhov.html Plays, Three Sisters by Anton Chekhov].
[[Category:!Main category]]
