[[File:Sir Peter Paul Rubens - Portrait of the Artist - Google Art Project.jpg|thumb|ᱥᱟᱨ ᱯᱤᱴᱟᱨ ᱯᱚᱣᱞ ᱨᱩᱵᱮᱱᱥ - ᱵᱟᱰᱚᱦᱤᱼᱟ ᱢᱩᱴᱷᱟᱹᱱ - ᱜᱩᱜᱩᱞ ᱟᱨᱴ ᱯᱨᱚᱡᱮᱠᱴ]]
'''ᱯᱤᱴᱟᱨ ᱯᱚᱣᱞ ᱨᱩᱵᱮᱱᱥ''' (᱒᱘ ᱡᱩᱱ ᱑᱕᱗᱗-᱓᱐ ᱢᱮ ᱑᱖᱔᱐) ᱑᱗ᱥᱟᱭᱟᱝ ᱨᱤᱱᱤᱡ ᱡᱷᱚᱛᱚ ᱠᱷᱚᱱ ᱧᱩᱛᱩᱢ ᱟᱱ ᱯᱷᱞᱮᱢᱤᱥ ᱵᱟᱰᱚᱦᱤ ᱛᱟᱦᱮᱸ ᱠᱟᱱᱟᱭ ᱾ ᱟᱡ ᱟᱡᱟᱜ ᱥᱚᱨᱮᱥ ᱠᱟᱹᱢᱤ ᱠᱷᱟᱹᱛᱤᱨ ᱟᱡ "The Descent from the Cross," "Wolf and Fox Hunt" and "The Garden of Love." ᱧᱩᱛᱩᱢ ᱠᱚ ᱮᱢᱟ ᱦᱟᱫᱮ ᱛᱟᱦᱮᱸᱫ ᱾

==ᱟᱬᱜᱟᱛ ᱡᱤᱭᱚᱱ==
ᱯᱤᱴᱟᱨ ᱯᱚᱣᱞ ᱨᱩᱵᱮᱱᱥ ᱒᱘ ᱡᱩᱱ ᱑᱕᱗᱗ ᱥᱟᱞ ᱨᱮ ᱯᱟᱪᱮ ᱯᱷᱟᱞᱤᱭᱟ (ᱱᱤᱛᱚᱜᱼᱟ ᱡᱚᱨᱢᱟᱱᱤ) ᱨᱮᱱᱟᱜ ᱥᱤᱭᱮᱜᱮᱱ ᱱᱟᱜᱟᱨ ᱨᱮ ᱡᱟᱱᱟᱢ ᱦᱩᱭ ᱞᱮᱱᱟ ᱾ ᱟᱡ ᱟᱯᱟᱛ ᱡᱟᱱ ᱨᱩᱵᱮᱱᱥ (ᱧᱩᱛᱩᱢᱟᱱ ᱩᱠᱤᱞ)ᱨᱤᱱ ᱗ ᱦᱚᱯᱚᱱ ᱠᱷᱚᱱ ᱢᱤᱫ ᱦᱚᱯᱚᱱ ᱠᱟᱱᱟᱭ , ᱟᱡ ᱟᱭᱳ ᱬᱟᱨᱤᱭᱟ ᱯᱟᱭᱤᱯᱞᱤᱸᱠ ᱟᱹᱰᱤ ᱫᱷᱚᱨᱢ ᱯᱟᱹᱛᱭᱟᱹᱣ ᱦᱚᱲ ᱮ ᱛᱟᱦᱮᱸᱠᱟᱱᱟᱭ ᱾ ᱒᱘ ᱡᱩᱱ ᱑᱕᱗᱗ ᱨᱮ ᱯᱤᱴᱟᱨ ᱟᱡ ᱵᱟᱵᱟ ᱵᱚᱸᱜᱟ ᱮᱱ ᱛᱟᱭᱚᱢ ᱥᱯᱟᱱᱤᱥ ᱱᱮᱫᱚᱨᱞᱟᱸᱰ (ᱱᱤᱛᱚᱜᱼᱟ ᱵᱮᱞᱡᱤᱭᱚᱢ) ᱨᱮᱱᱟᱜ ᱟᱱᱛᱣᱤᱨᱯ ᱱᱟᱜᱟᱨ ᱛᱮᱠᱚ ᱩᱪᱟᱹᱲ ᱮᱱᱟ ᱾ ᱱᱚᱰᱮ ᱯᱤᱴᱟᱨ ᱨᱩᱵᱮᱱᱥᱼᱟ ᱚᱞᱚᱜ ᱯᱟᱲᱦᱟᱣ ᱮᱛᱚᱦᱚᱵ ᱮᱱᱟ ᱾ ᱱᱤᱭᱟᱹ ᱚᱠᱛᱚ ᱨᱮᱜᱮ ᱟᱡ ᱟᱹᱰᱤ ᱧᱩᱛᱩᱢᱟᱱ ᱵᱟᱰᱚᱦᱤ ᱴᱷᱮᱫ ᱵᱤᱨᱫᱟᱹ ᱥᱮᱪᱮᱫ ᱞᱮᱱᱟᱭ ᱾ ᱪᱤᱛᱟᱹᱨ ᱪᱮᱫᱳᱜ ᱞᱟᱹᱜᱤᱫ ᱑᱕᱙᱘ ᱥᱟᱞ ᱨᱮ ᱟᱡ ᱟᱱᱛᱣᱤᱨᱯᱥ ᱯᱨᱳᱯᱷᱮᱥᱚᱱᱟ ᱜᱤᱞᱰ ᱯᱷᱳᱨ ᱯᱮᱱᱴᱚᱨᱥ ᱨᱮ ᱵᱷᱩᱨᱛᱤ ᱞᱮᱱᱟᱭ ᱾  

==ᱤᱴᱟᱞᱤ (᱑᱖᱐᱐-᱑᱖᱐᱘)==
[[File:Peter Paul Rubens - The Fall of Phaeton (National Gallery of Art).jpg|thumb|Peter Paul Rubens - ᱫᱤ ᱯᱷᱚᱞ ᱚᱯᱷ ᱯᱷᱟᱭᱴᱚᱱ (ᱱᱮᱥᱱᱟᱞ ᱜᱟᱞᱮᱨᱤ ᱚᱯᱷ ᱟᱨᱴᱥ)]]
᱑᱖᱐᱐ ᱥᱟᱞ ᱨᱮ ᱨᱩᱵᱮᱱᱥ ᱤᱴᱟᱞᱤ ᱟᱞᱟᱣ ᱮᱱᱟᱭ , ᱤᱴᱟᱞᱤ ᱨᱮᱱᱟᱜ ᱵᱷᱤᱸᱥᱤ ᱨᱮ ᱟᱡ ᱴᱟᱭᱴᱟᱱ, ᱴᱤᱱᱛᱳᱨᱮᱛᱳ ᱨᱳᱢ ᱨᱮ ᱨᱟᱯᱷᱮᱞ, ᱬᱟᱭᱠᱮᱞ ᱟᱧᱮᱞᱳ ᱞᱮᱠᱟᱱ ᱨᱤᱱᱟᱥᱟᱸ ᱵᱟᱰᱚᱦᱤ ᱥᱟᱞᱟᱜ ᱮ ᱧᱟᱯᱟᱢ ᱮᱱᱟ ᱾ ᱟᱡ ᱞᱟᱜᱮᱜᱮ ᱢᱟᱱᱴᱩᱣᱟ ᱨᱤᱱᱤᱡ ᱵᱷᱤᱱᱥᱮᱱᱡᱳ ᱟᱭᱤ ᱜᱳᱱᱡᱟᱜᱟ ᱴᱷᱮᱫ ᱪᱟᱹᱠᱨᱤ ᱧᱟᱢ ᱠᱮᱫᱟᱭ ᱾ ᱨᱩᱵᱮᱱᱥ ᱪᱤᱛᱟᱹᱨ ᱟᱨ ᱫᱟᱲᱟᱱ ᱞᱟᱹᱜᱤᱫ ᱦᱚᱸ ᱠᱟᱹᱣᱰᱤ ᱜᱚᱲᱚᱭ ᱧᱟᱢ ᱛᱟᱟᱦᱮᱸᱫ ᱾ ᱵᱷᱤᱱᱥᱮᱱᱡᱳ ᱨᱩᱵᱮᱱᱥ ᱤᱴᱟᱞᱤ ᱨᱮᱱᱟᱜ ᱡᱮᱱᱳᱣᱟ ᱱᱟᱜᱟᱨ ᱮ ᱵᱷᱮᱡᱟ ᱠᱮᱫᱮᱭᱟᱭ ᱳᱸᱫᱮ ᱠᱷᱚᱱ ᱟᱨ ᱦᱚᱸ ᱨᱳᱢ ᱛᱮ ᱾ ᱢᱤᱫ ᱧᱩᱛᱩᱢᱟᱱ ᱵᱮᱯᱟᱨᱤ ᱥᱟᱶ ᱞᱟᱥᱮᱨ ᱵᱟᱰᱚᱦᱤ ᱨᱩᱵᱮᱱᱥ ᱵᱟᱹᱭ ᱵᱟᱹᱭ ᱛᱮ ᱪᱚᱨᱪ ᱨᱮᱱᱟᱜ ᱫᱷᱚᱨᱚᱢ ᱠᱟᱹᱢᱤ ᱥᱟᱶ ᱮᱠᱞᱟ ᱦᱚᱲ ᱠᱚᱣᱟᱜ ᱠᱟᱹᱢᱤ ᱛᱮ ᱠᱩᱲᱟᱹᱭ ᱠᱤᱱ ᱧᱟᱢ ᱵᱟᱲᱟ ᱠᱮᱫᱼᱟ ᱾

== ᱟᱱᱛᱣᱤᱨᱯ (᱑᱖᱐᱙ᱼ᱑᱖᱒᱒)==
[[File:Peter Paul Rubens - Descent from the Cross - WGA20230.jpg|thumb|ᱯᱤᱴᱟᱨ ᱯᱚᱣᱞ ᱨᱩᱵᱮᱱᱥ - Descent from the Cross - WGA20230]]
᱑᱖᱐᱘ ᱨᱮ ᱨᱩᱵᱮᱱᱥ ᱟᱡᱟᱜ ᱚᱲᱟᱜ ᱟᱱᱛᱣᱤᱨᱯ ᱮ ᱨᱩᱣᱟᱲ ᱮᱱᱟᱭ ᱾ᱟᱱᱛᱣᱤᱨᱯ rᱮ ᱟᱡ ᱤᱥᱟᱵᱮᱞᱟ ᱵᱨᱟᱱᱴ ᱥᱟᱞᱟᱜ ᱮ ᱵᱟᱯᱞᱟ ᱮᱱᱟᱭ ᱟᱨ ᱛᱤᱸᱟᱝᱜᱟᱸ ᱜᱚᱲᱚ ᱠᱟᱹᱢᱤᱭᱟᱹ ᱠᱚ ᱤᱫᱤᱠᱟᱛᱮᱫ ᱱᱤᱡᱚᱨᱼᱟ ᱥᱴᱩᱰᱤᱭᱳ ᱵᱮᱨᱮᱫ ᱠᱮᱫᱟᱭ ᱾ ᱥᱯᱮᱱ ᱥᱟᱥᱚᱱ ᱨᱮ ᱛᱟᱦᱮᱸᱞᱮᱱ ᱠᱚᱧᱮ ᱱᱮᱫᱚᱨᱞᱟᱹᱰ ᱨᱮᱱᱟᱜ ᱟᱨᱠᱰᱭᱩᱠ ᱟᱞᱵᱚᱨᱴ ᱟᱨ ᱟᱨᱠᱰᱭᱩᱠᱥ ᱤᱥᱟᱵᱮᱞᱟ ᱦᱟᱜ ᱫᱚᱨᱵᱟᱨ ᱨᱮ ᱪᱤᱛᱟᱹᱨᱤᱭᱟᱹ ᱞᱮᱠᱟᱭ ᱵᱟᱦᱟᱞ ᱞᱮᱱᱟ ᱾ ᱞᱟᱰᱷᱟᱹᱭ ᱛᱟᱭᱚᱢ ᱥᱟᱶᱛᱟᱨᱤ ᱟᱨ ᱠᱟᱹᱣᱰᱤᱟᱹᱨᱤ ᱥᱩᱢᱵᱷᱨᱟᱹᱣ ᱚᱠᱛᱚᱨᱮ ᱟᱱᱛᱣᱤᱨᱯ rᱤᱱ ᱠᱤᱥᱟᱹᱬ ᱵᱮᱯᱟᱨᱤ ᱠᱚᱫᱚ ᱱᱟᱣᱟ ᱪᱤᱛᱟᱹᱨ ᱛᱮ ᱪᱚᱨᱪ ᱟᱨ ᱱᱤᱡᱚᱨ ᱯᱟᱠᱟ ᱠᱚᱠᱚ ᱥᱟᱡᱟᱣ ᱨᱩᱣᱟᱹᱲ ᱮᱫ ᱛᱟᱦᱮᱸᱫ ᱾  ᱑᱖᱑᱐ ᱟᱨ ᱑᱖᱑᱔ ᱨᱮ ᱟᱱᱛᱣᱤᱨᱯ ᱠᱟᱛᱷᱮᱰᱨᱟᱞ ᱞᱟᱹᱜᱤᱫ ᱵᱟᱨᱭᱟ ᱪᱚᱨᱪ ᱞᱟᱹᱜᱤᱫ ᱥᱮᱬᱟ ᱫᱷᱚᱨᱚᱢ ᱪᱤᱛᱟᱹᱨ "The Raising of the Cross" and "The Descent from the Cross," ᱵᱮᱱᱟᱣ ᱞᱟᱹᱜᱤᱫ ᱢᱟᱱᱟᱱ ᱠᱩᱲᱟᱹᱭ ᱮ ᱧᱟᱢ ᱞᱮᱫᱼᱟ ᱾ ᱱᱚᱣᱟ ᱥᱟᱶ "Wolf and Fox Hunt" (circa 1615-21)ᱦᱚᱸ ᱢᱤᱫ ᱧᱩᱛᱩᱢᱟᱱ ᱪᱤᱛᱟᱹᱨ ᱠᱟᱱ ᱛᱟᱭᱟ ᱾
ᱨᱩᱵᱮᱱᱥ ᱵᱟᱲᱛᱤᱠᱟᱭ ᱛᱮ ᱨᱟᱡᱟᱱ ᱜᱚᱨᱟᱠᱷ ᱞᱟᱜᱤᱫ ᱪᱤᱛᱟᱹᱨ  ᱵᱮᱱᱟᱣ ᱠᱷᱟᱹᱛᱤᱨ ᱟᱡ "the prince of painters and the painter of princes" ᱧᱩᱛᱩᱢ ᱮ ᱧᱟᱢ ᱞᱮᱫᱼᱟ ᱾ ᱟᱡ ᱯᱷᱨᱟᱱᱥ ᱨᱤᱱᱤᱡ ᱞᱩᱭᱤᱥ  XIII (᱑᱖᱒᱒ᱼ᱒᱕) ᱞᱟᱹᱜᱤᱫ ᱒᱑ ᱜᱚᱴᱟᱝ ᱥᱮᱬᱟ ᱠᱟᱱᱵᱷᱟᱥ ᱮ ᱡᱩᱛ ᱞᱮᱫᱼᱟ ᱡᱟᱦᱟᱸᱨᱮ ᱯᱷᱨᱟᱱᱥ ᱨᱤᱱᱤᱡ ᱢᱟᱨᱤ ᱫᱤ ᱢᱮᱫᱤᱥᱤ ᱦᱟᱜ ᱡᱮᱡᱮᱸᱜᱮᱫ ᱥᱟᱥᱚᱱ ᱟᱨ ᱡᱤᱭᱚᱱ ᱨᱮᱱᱟᱜ ᱠᱟᱹᱦᱱᱤ ᱯᱷᱚᱴᱮᱞ ᱞᱮᱱᱟ ᱾ <ref>Pauw-De Veen (1977): 243–251.</ref>ᱤᱝᱞᱚᱸᱰ ᱨᱤᱱᱤᱡᱱ ᱪᱟᱨᱞᱥ I(1᱖᱒᱙ᱼ᱓᱐) ᱞᱟᱹᱜᱤᱫ ᱦᱚᱸ "Peace and War" ᱧᱩᱛᱩᱢ ᱛᱮ ᱢᱤᱫ ᱡᱤᱭᱚᱱ ᱪᱤᱛᱟᱹᱨ ᱮ ᱵᱮᱱᱟᱣ ᱞᱮᱫ ᱛᱟᱦᱮᱸᱫ ᱾<ref>A Hyatt Mayor, Prints and People, Metropolitan Museum of Art/Princeton, 1971, no.427–32, ISBN|0-691-00326-2</ref>

== ᱢᱩᱪᱟᱹᱫ ᱡᱤᱭᱚᱱ==
᱑᱖᱒᱖ ᱥᱟᱞ ᱨᱮ ᱟᱡ ᱵᱟᱹᱦᱩ ᱤᱥᱟᱵᱮᱞᱟ ᱵᱚᱸᱜᱟ ᱮᱱ ᱛᱟᱭᱚᱢ ᱱᱮᱫᱚᱨᱞᱟᱸᱰ ᱞᱟᱹᱜᱤᱫ ᱜᱚᱴᱟ ᱥᱯᱮᱱ ᱤᱝᱞᱚᱸᱰ ᱪᱤᱛᱟᱨ ᱪᱷᱟᱨᱟᱣ ᱥᱟᱶ ᱠᱩᱴᱱᱤᱛᱤ ᱞᱟᱹᱜᱤᱫ ᱮ ᱟᱹᱰᱤ ᱥᱮᱨᱢᱟᱭ ᱫᱟᱲᱟᱸ ᱠᱮᱫᱼᱟᱭ ᱾ ᱟᱱᱛᱣᱤᱨᱯ ᱨᱩᱣᱟᱹᱲ ᱠᱟᱛᱮᱫ ᱟᱡ ᱦᱮᱞᱮᱱᱟ ᱯᱷᱳᱨᱢᱮᱱᱴ ᱥᱟᱶ ᱫᱚᱦᱚᱲᱟᱭ ᱵᱟᱯᱞᱟ ᱮᱱᱟᱭ ᱾ ᱑᱖᱓᱐ ᱨᱮ ᱟᱡ "The Judgment of Paris" ᱟᱨ "The Garden of Love," ᱞᱮᱠᱟᱱᱟᱜ ᱧᱩᱛᱩᱢ ᱟᱱ ᱪᱤᱛᱟᱹᱨ ᱮ ᱥᱚᱫᱚᱨ ᱠᱮᱫᱼᱟᱭ ᱾
ᱴᱷᱤᱴᱬᱟᱹ ᱡᱟᱝ ᱵᱟᱛ ᱠᱷᱚᱱ ᱥᱟᱹᱨᱫᱤ ᱟᱛᱮ ᱨᱩᱵᱮᱱᱥ ᱦᱟᱨᱴ ᱟᱴᱟᱠ ᱛᱮ ᱓᱐ ᱢᱮ ᱑᱖᱔᱐ ᱨᱮ ᱵᱚᱸᱜᱟ ᱛᱟᱞᱟ ᱮᱱᱟᱭ ᱾
==ᱵᱟᱦᱟᱨᱮ ᱡᱚᱱᱚᱲ==
* [https://web.archive.org/web/20100720205533/http://www.rubenshuis.be/eCache/MCE/30/05/169.html ''Rubenshuis''] in Antwerp, (Belgium) is the former house of Rubens, now converted into a museum
* [http://rubenianum.digipolisweb.be/en/pagina/corpus-rubenianum-ludwig-burchard-online Corpus Rubenianum Ludwig Burchard Online]
* [http://www.lalaragimov.com/research Rubens' palette and painting materials, with bibliography]
* [https://www.theguardian.com/arts/features/story/0,11710,903646,00.html ''The Guardian'': Rubens]
* [http://www.peterpaulrubens.org/ 290 of images by the artist, and more]
* [http://emlo.bodleian.ox.ac.uk/blog/?catalogue=peter-paul-rubens The Correspondence of Peter Paul Rubens] in [http://emlo.bodleian.ox.ac.uk/home EMLO]
* [http://balat.kikirpa.be/pi/364 Peter Paul Rubens on BALaT - Belgian Art Links and Tools (KIK-IRPA, Brussels)]
==ᱥᱟᱠᱷᱭᱟᱹᱛ==
[[Category:!Main category]]
